[
  {
    "source": "༄༅།།",
    "target": "༄༅ ། །"
  },
  {
    "source": "ཤེས་རབ་ཀྱི་ཕ་རོལ་ཏུ་ཕྱིན་པའི་སྤྱོད་ཡུལ་དུ་སེང་གེ་རྣམ་པར་རྩེ་བ་ཞེས་བྱ་བ་བཞུགས་སོ།།",
    "target": "ཤེས་རབ་ ཀྱི་ ཕ་རོལ་ ཏུ་ ཕྱིན་པ འི་ སྤྱོད་ཡུལ་ དུ་ སེང་གེ་ རྣམ་པ ར་ རྩེ་བ་ ཞེས་ བྱ་བ་ བཞུགས་ སོ ། །"
  },
  {
    "source": "ལྟ་བའི་ཡར་ཚེས་ཟླ་ནགས་སུ།།",
    "target": "ལྟ་བ འི་ ཡ ར་ ཚེས་ ཟླ་ ནགས་ སུ ། །"
  },
  {
    "source": "སྒོམ་པའི་རི་དྭགས་བཅིང་བའི་སླད།།",
    "target": "སྒོམ་པ འི་ རི་དྭགས་ བཅིང་བ འི་ སླད ། །"
  },
  {
    "source": "སྤྱོད་པའི་འོད་དཀར་སྒྲོ་ལྡན་རྣམས།།",
    "target": "སྤྱོད་པ འི་ འོད་ དཀར་ སྒྲོ་ ལྡན་ རྣམས ། །"
  },
  {
    "source": "མི་ཟད་ནམ་མཁའི་ཕ་མཐར་བཏང་།།",
    "target": "མི་ཟད་ ནམ་ མཁ འི་ ཕ་ མཐ ར་ བཏང་ ། །"
  },
  {
    "source": "དེ་འདྲའི་རྔོན་ལ་ཆགས་སྟོན་པའི།།",
    "target": "དེ་ འདྲ འི་ རྔོན་ ལ་ ཆགས་ སྟོན་པ འི ། །"
  },
  {
    "source": "འཇམ་དབྱངས་འཕགས་པ་ལྷའམ་ཀླུའི།།",
    "target": "འཇམ་དབྱངས་ འཕགས་པ་ ལྷ འམ་ ཀླུ འི ། །"
  },
  {
    "source": "རྟོག་འོངས་དམ་པའི་རྒྱ་ནང་དུ།།",
    "target": "རྟོག་ འོངས་ དམ་པ འི་ རྒྱ་ ནང་ དུ ། །"
  },
  {
    "source": "གཉིས་འཐུང་འཁོར་བའི་ཚོགས་ནས་གར།།",
    "target": "གཉིས་ འཐུང་ འཁོར་བ འི་ ཚོགས་ ནས་ གར ། །"
  },
  {
    "source": "དེ་ཡིས་ལབ་པའི་རེ་ཁཱ་ལས།།",
    "target": "དེ་ ཡིས་ ལབ་པ འི་ རེ་ ཁཱ་ ལས ། །"
  },
  {
    "source": "ཡིད་སྲུབས་རྩེ་དགས་རྨོངས་པའི་སྒྲོན།།",
    "target": "ཡིད་ སྲུབས་ རྩེ་དགས་ རྨོངས་པ འི་ སྒྲོན ། །"
  },
  {
    "source": "བརྒལ་བས་སྒྱུ་མའི་གར་མཁན་པོ།།",
    "target": "བརྒལ་བ ས་ སྒྱུ་མ འི་ གར་མཁན་ པོ ། །"
  },
  {
    "source": "དགའ་བ་རྒྱས་པའི་ལག་རྩེར་བླངས།།",
    "target": "དགའ་བ་ རྒྱས་པ འི་ ལག་ རྩེ ར་ བླངས ། །"
  },
  {
    "source": "ཤེས་རབ་ཉི་འོད་དེ་འཐུང་ལ།།",
    "target": "ཤེས་རབ་ ཉི་འོད་ དེ་ འཐུང་ ལ ། །"
  },
  {
    "source": "དགའ་བྱེད་པདྨ་དཀར་པོའི་གྲོགས།།",
    "target": "དགའ་བྱེད་ པདྨ་ དཀར་པོ འི་ གྲོགས ། །"
  },
  {
    "source": "སྦྱངས་སྟོབས་ཧ་ནུ་མན་དའི་རླུང་།།",
    "target": "སྦྱངས་ སྟོབས་ ཧ་ ནུ་ མན་ ད འི་ རླུང་ ། །"
  },
  {
    "source": "མི་ཤེས་ནམ་མཁའི་སྤྲིན་གཏོར་འོངས།།",
    "target": "མི་ ཤེས་ ནམ་ མཁ འི་ སྤྲིན་ གཏོར་ འོངས ། །"
  },
  {
    "source": "ཤེས་རབ་ཀྱི་ཕ་རོལ་ཏུ་ཕྱིན་པའི་སྤྱོད་ཡུལ་དུ་སེང་གེ་རྣམ་པར་རྩེ་བ་ཞེས་བྱ་བ་འདི་གང་ལས་བྱུང་བའི་ཁུངས་དང་།",
    "target": "ཤེས་རབ་ ཀྱི་ ཕ་རོལ་ ཏུ་ ཕྱིན་པ འི་ སྤྱོད་ཡུལ་ དུ་ སེང་གེ་ རྣམ་པ ར་ རྩེ་བ་ ཞེས་ བྱ་བ་ འདི་ གང་ ལས་ བྱུང་བ འི་ ཁུངས་ དང་ །"
  },
  {
    "source": "དངོས་སོ།།",
    "target": "དངོས་ སོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྟོན་པས་འཇམ་དབྱངས་ལ།",
    "target": "སྟོན་པ ས་ འཇམ་དབྱངས་ ལ །"
  },
  {
    "source": "དེས་བྲམ་ཟེ་ཨཱརྻ་དེ་བ་ལ།",
    "target": "དེ ས་ བྲམ་ཟེ་ ཨཱརྻ་ དེ་བ་ ལ །"
  },
  {
    "source": "དེས་དམ་པ་རྒྱ་གར་བ་ལ།",
    "target": "དེ ས་ དམ་པ་ རྒྱ་གར་ བ་ ལ །"
  },
  {
    "source": "དེས་ལབ་ཀྱི་སྒྲོན་མ་ལ།",
    "target": "དེ ས་ ལབ་ ཀྱི་ སྒྲོན་མ་ ལ །"
  },
  {
    "source": "དེས་གངས་ཅན་གྱི་རྒྱུད་འདི་ཁའི་ཉི་འོག་ལྷོ་ཡི་རྒྱལ་ཁམས་ཆེན་པོ།",
    "target": "དེ ས་ གངས་ཅན་ གྱི་ རྒྱུད་ འདི་ ཁ འི་ ཉི་འོག་ ལྷོ་ ཡི་ རྒྱལ་ཁམས་ ཆེན་པོ །"
  },
  {
    "source": "བཀྲ་ཤིས་པ་མཐོང་ཚད་སྨོན་པའི་འཕྲུལ་གྱི་གཙུག་ལག་ཁང་ངོགས་སུ་ཆགས་པའི་རྩེ།",
    "target": "བཀྲ་ཤིས་པ་ མཐོང་ ཚད་ སྨོན་པ འི་ འཕྲུལ་ གྱི་ གཙུག་ལག་ཁང་ ངོགས་ སུ་ ཆགས་པ འི་ རྩེ །"
  },
  {
    "source": "གང་གིས་བྱིན་གྱིས་རློབ་པའི་དུས།",
    "target": "གང་ གིས་ བྱིན་ གྱིས་ རློབ་པ འི་ དུས །"
  },
  {
    "source": "རྡོ་རྗེ་བཙུན་མོ་པདྨའི་སྣོད་དུ་བརྫུས་ནས་འོངས་པ།",
    "target": "རྡོ་རྗེ་ བཙུན་མོ་ པདྨ འི་ སྣོད་ དུ་ བརྫུས་ ནས་ འོངས་པ །"
  },
  {
    "source": "དམ་ཚིག་གི་བཏུང་བས་བཀང་བ་ཡོད་པའི་ཚོགས་ཀྱི་དཀྱིལ་འཁོར་དུ།",
    "target": "དམ་ཚིག་ གི་ བཏུང་བ ས་ བཀང་བ་ ཡོད་པ འི་ ཚོགས་ ཀྱི་ དཀྱིལ་འཁོར་ དུ །"
  },
  {
    "source": "རྒྱ་གར་གྱི་གྲུབ་ཐོབ་བརྒྱད་ཅུ་རྩ་བཞི།",
    "target": "རྒྱ་གར་ གྱི་ གྲུབ་ཐོབ་ བརྒྱད་ ཅུ་ རྩ་ བཞི །"
  },
  {
    "source": "མཆོག་རྣམས་ལ་དངོས་དང་།",
    "target": "མཆོག་ རྣམས་ ལ་ དངོས་ དང་ །"
  },
  {
    "source": "དམངས་མས་ཀྱང་བྱ་རྒོད་ཀྱི་གཟུགས་གྲངས་དེ་སྙེད་འདུས་ནས་དགའ་སྟོན་བགྱིད་པ་མངོན་སུམ་དུ་མཐོང་བས་བྱ་རྒོད་ཕུང་པོའི་རི་ཞེས་ཕྱིས་གྲགས་པར་གྱུར་པའི་བསམ་གཏན་གྱི་ཁང་པར་ཁོ་བོའི་རྗེ་བཙུན་སྒྱུ་མའི་གར་མཁན་ཨ་ཝ་དྷཱུ་ཏཱིའི་སྤྱོད་པ་སྐྱོང་བའི་དྲུང་དུ།",
    "target": "དམངས་མ ས་ ཀྱང་ བྱ་རྒོད་ ཀྱི་ གཟུགས་ གྲངས་ དེ་ སྙེད་ འདུས་ ནས་ དགའ་སྟོན་ བགྱིད་པ་ མངོན་སུམ་ དུ་ མཐོང་བ ས་ བྱ་རྒོད་ཕུང་པོ འི་ རི་ ཞེས་ ཕྱི ས་ གྲགས་པ ར་ གྱུར་པ འི་ བསམ་གཏན་ གྱི་ ཁང་པ ར་ ཁོ་བོ འི་ རྗེ་བཙུན་ སྒྱུ་མ འི་ གར་མཁན་ ཨ་ཝ་ དྷཱུ་ ཏཱི འི་ སྤྱོད་པ་ སྐྱོང་ བ འི་ དྲུང་ དུ །"
  },
  {
    "source": "མཛེས་སྡུག་གི་རི་མོ་རྫོགས་པས་ཡིད་དུ་འོང་བ་ཐམས་ཅད་ཀྱི་མཐར་ཐུག་པར་བྱས་པའི་བུ་མོ་ཞིག་ཏུ་མཛད་དེ་བྱོན།།",
    "target": "མཛེས་སྡུག་ གི་ རི་མོ་ རྫོགས་པ ས་ ཡིད་ དུ་ འོང་བ་ ཐམས་ཅད་ ཀྱི་ མཐ ར་ ཐུག་པ ར་ བྱས་པ འི་ བུ་མོ་ ཞིག་ ཏུ་ མཛད་ དེ་ བྱོན ། །"
  },
  {
    "source": "ཁོ་མོ་ནི་ལབ་ཀྱི་སྒྲོན་མའོ་ཞེས་གསུང་པ་གསན་པས་མི་ཕྱེད་པའི་དད་པས་མྱོས་པ་ན།",
    "target": "ཁོ་མོ་ ནི་ ལབ་ ཀྱི་ སྒྲོན་མ འོ་ ཞེས་ གསུང་པ་ གསན་པ ས་ མི་ ཕྱེད་པ འི་ དད་པ ས་ མྱོས་པ་ ན །"
  },
  {
    "source": "དེ་ན་རེ།",
    "target": "དེ་ ན་རེ །"
  },
  {
    "source": "རིགས་ཀྱི་བུ།",
    "target": "རིགས་ ཀྱི་ བུ །"
  },
  {
    "source": "ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱད་པ་སྤྱོད་པར་འདོད་ན་འདི་ལྟར་བསླབ་པར་བྱ་སྟེ།",
    "target": "ཤེས་རབ་ ཀྱི་ ཕ་རོལ་ ཏུ་ ཕྱིན་པ་ ཟབ་མོ འི་ སྤྱད་པ་ སྤྱོད་པ ར་ འདོད་ ན་ འདི་ ལྟ ར་ བསླབ་པ ར་ བྱ་ སྟེ །"
  },
  {
    "source": "དབྱིངས་དང་རིག་པ་བསྲེས་ན་རྡོ་རྗེ་ལྟ་བུར་འགྱུར།།",
    "target": "དབྱིངས་ དང་ རིག་པ་ བསྲེས་ ན་ རྡོ་རྗེ་ ལྟ་བུ ར་ འགྱུར ། །"
  },
  {
    "source": "ཕུང་པོ་གཟན་དུ་བསྐྱུར་ན་སྒྱུ་མའི་ཀློང་དུ་འབྱམས།།",
    "target": "ཕུང་པོ་ གཟན་ དུ་ བསྐྱུར་ ན་ སྒྱུ་མ འི་ ཀློང་ དུ་ འབྱམས ། །"
  },
  {
    "source": "གཟུང་འཛིན་སྙེམས་ཐག་བཅད་ན་དཔའ་བར་འགྲོ་སྟེ་མཆི།།",
    "target": "གཟུང་འཛིན་ སྙེམས་ ཐག་ བཅད་ ན་ དཔའ་བ ར་ འགྲོ་ སྟེ་ མཆི ། །"
  },
  {
    "source": "དམ་པ་རྒྱ་གར་བས་ཁོ་མོ་ལ་བསྟན་པ་ནི་ཚིག་གསུམ་པོ་འདི་ཙམ་སྟེ།",
    "target": "དམ་པ་ རྒྱ་གར་ བ ས་ ཁོ་མོ་ ལ་ བསྟན་པ་ ནི་ ཚིག་ གསུམ་པོ་ འདི་ ཙམ་ སྟེ །"
  },
  {
    "source": "འདིས་ཁོ་མོ་དེ་བཞིན་གཤེགས་པ་ཐམས་ཅད་ཀྱི་སྤྱོད་ཡུལ་ལ་ཡོངས་སུ་ཞུགས་པ་ཡིན་ནོ།།",
    "target": "འདི ས་ ཁོ་མོ་ དེ་བཞིན་གཤེགས་པ་ ཐམས་ཅད་ ཀྱི་ སྤྱོད་ཡུལ་ ལ་ ཡོངས་ སུ་ ཞུགས་པ་ ཡིན་ ནོ ། །"
  },
  {
    "source": "ཞེས་གསུངས་པའི་མཐར་སྙོམས་པར་འཇུག་པས་བྱིན་གྱིས་བརླབས་ཏེ་གཉིས་སུ་མེད་པར་ཐིམ་མོ།།",
    "target": "ཞེས་ གསུངས་པ འི་ མཐ ར་ སྙོམས་པ ར་ འཇུག་པ ས་ བྱིན་ གྱིས་ བརླབས་ ཏེ་ གཉིས་སུ་མེད་པ ར་ ཐིམ་ མོ ། །"
  },
  {
    "source": "རྗེ་བཙུན་དེས་ཀྱང་འདིའི་སྣོད་དུ་ཁོ་བོ་འོས་པར་གཟིགས་ནས་ཤིན་ཏུ་གསང་བའི་ཚུལ་གྱིས་རྒྱས་པར་བསྟན་ཏེ།",
    "target": "རྗེ་བཙུན་ དེ ས་ ཀྱང་ འདི འི་ སྣོད་ དུ་ ཁོ་བོ་ འོས་པ ར་ གཟིགས་ ནས་ ཤིན་ ཏུ་ གསང་བ འི་ ཚུལ་ གྱིས་ རྒྱས་པ ར་ བསྟན་ ཏེ །"
  },
  {
    "source": "ཕྱིས་ཡི་གེའི་རིགས་སུ་སྤེལ་ཞིག་ཞེས་པའི་ལུང་ཡང་ཐོབ་བོ།།",
    "target": "ཕྱི ས་ ཡི་གེ འི་ རིགས་ སུ་ སྤེལ་ ཞིག་ ཞེས་ པ འི་ ལུང་ ཡང་ ཐོབ་ བོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "དབྱིངས་རིག་བསྲེ་བ་རྡོ་རྗེ་ལྟ་བུའི་ཏིང་ངེ་འཛིན་གྱིས་ལྟ་བའི་རྦ་བཟློགཕུང་པོ་གཟན་དུ་བསྐྱུར་བ་སྒྱུ་མ་ལྟ་བུའི་ཏིང་ངེ་འཛིན་གྱིས་སྒོམ་པའི་དར་འཕྱར།",
    "target": "དབྱིངས་ རིག་ བསྲེ་བ་ རྡོ་རྗེ་ ལྟ་བུ འི་ ཏིང་ངེ་འཛིན་ གྱིས་ ལྟ་བ འི་ རྦ་ བཟློག ཕུང་པོ་ གཟན་ དུ་ བསྐྱུར་བ་ སྒྱུ་མ་ ལྟ་བུ འི་ ཏིང་ངེ་འཛིན་ གྱིས་ སྒོམ་པ འི་ དར་ འཕྱ ར །"
  },
  {
    "source": "གཟུང་འཛིན་སྙེམས་ཐག་བཅད་པ་དཔའ་བར་འགྲོ་བའི་ཏིང་ངེ་འཛིན་གྱིས་སྤྱོད་པའི་ཕ་མཐར་བརྒལ་བ་གསུམ་ལས།།",
    "target": "གཟུང་འཛིན་ སྙེམས་ ཐག་ བཅད་པ་ དཔའ་བ ར་ འགྲོ་བ འི་ ཏིང་ངེ་འཛིན་ གྱིས་ སྤྱོད་པ འི་ ཕ་ མཐ ར་ བརྒལ་བ་ གསུམ་ ལས ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གནས་ངན་ལེན་གྱི་དྲི་མ་བདུད་ཅེས་བྱ་ལ།",
    "target": "གནས་ ངན་ ལེན་ གྱི་ དྲི་མ་ བདུད་ ཅེས་ བྱ་ ལ །"
  },
  {
    "source": "དེ་ཡང་བདག་དང་ཆོས་སུ་གཟུང་བས་རྒྱས་པར་གྱུར་པའོ།།",
    "target": "དེ་ ཡང་ བདག་ དང་ ཆོས་ སུ་ གཟུང་བ ས་ རྒྱས་པ ར་ གྱུར་པ འོ ། །"
  },
  {
    "source": "དེ་གཅོད་པ་ནི་བདག་དང་ཆོས་རང་བཞིན་གྱིས་སྟོང་པར་ལྟ་བས་སོ།།",
    "target": "དེ་ གཅོད་པ་ ནི་ བདག་ དང་ ཆོས་ རང་བཞིན་ གྱིས་ སྟོང་པ ར་ ལྟ་བ ས་ སོ ། །"
  },
  {
    "source": "གང་གིས་ཞེ་ན།",
    "target": "གང་ གིས་ ཞེ་ ན །"
  },
  {
    "source": "དབྱིངས་དང་རིག་པ་བསྲེས་ན་རྡོ་རྗེ་ལྟ་བུར་འགྱུར།།",
    "target": "དབྱིངས་ དང་ རིག་པ་ བསྲེས་ ན་ རྡོ་རྗེ་ ལྟ་བུ ར་ འགྱུར ། །"
  },
  {
    "source": "ཞེས་པ་འདིས་ཏེ།",
    "target": "ཞེས་ པ་ འདི ས་ ཏེ །"
  },
  {
    "source": "དེ་ཤེས་པ་སངས་རྒྱས་རྣམས་ཀྱི་སྤྱོད་ཡུལ་ལ་སེང་གེ་རྣམ་པར་རྩེ་བ་ཡིན་པའི་ཕྱིར་འདི་ལ་བདུད་ཀྱི་སྤྱོད་ཡུལ་ཞེས་བྱ་བ་ཁྱེད་རྣམས་ལ་སྟོན་ཏེ་ཞེས་དང་པོ་བླ་མས་ངོ་སྤྲད་པའི་དུས་སུ་བརྗོད།",
    "target": "དེ་ ཤེས་པ་ སངས་རྒྱས་ རྣམས་ ཀྱི་ སྤྱོད་ཡུལ་ ལ་ སེང་གེ་ རྣམ་པ ར་ རྩེ་བ་ ཡིན་པ འི་ ཕྱི ར་ འདི་ ལ་ བདུད་ ཀྱི་ སྤྱོད་ཡུལ་ ཞེས་ བྱ་བ་ ཁྱེད་ རྣམས་ ལ་ སྟོན་ ཏེ་ ཞེས་ དང་པོ་ བླ་མ ས་ ངོ་ སྤྲད་པ འི་ དུས་ སུ་ བརྗོད །"
  },
  {
    "source": "སློབ་མས་ཀག་ལངས་ནས་ཐལ་མོ་སྙིང་གར་སྦྱར་བའི་རྩེར་མིག་བཅིངས།",
    "target": "སློབ་མ ས་ ཀག་ ལངས་ ནས་ ཐལ་མོ་ སྙིང་ག ར་ སྦྱར་བ འི་ རྩེ ར་ མིག་ བཅིངས །"
  },
  {
    "source": "ཡིད་རྩེ་གཅིག་པས་དཀོན་མཆོག་གསུམ་ལ་སྐྱབས་སུ་འགྲོ་བ་དང་།",
    "target": "ཡིད་ རྩེ་ གཅིག་པ ས་ དཀོན་མཆོག་ གསུམ་ ལ་ སྐྱབས་ སུ་ འགྲོ་བ་ དང་ །"
  },
  {
    "source": "བྱང་ཆུབ་ཀྱི་སེམས་རྣམ་པ་གཉིས་བསྐྱེད་ནས།",
    "target": "བྱང་ཆུབ་ ཀྱི་ སེམས་ རྣམ་པ་ གཉིས་ བསྐྱེད་ ནས །"
  },
  {
    "source": "བླ་མའི་སྤྱི་བོར་བརྒྱུད་པའི་བླ་མ་རྣམས་མུ་ཏིག་གི་འཕྲེང་བ་ལྟར་བརྩེགས་ཤིང་འོད་ཟེར་གྱིས་བརྗིད་པ་བདག་གི་སྤྱི་བོར་བྱོན།",
    "target": "བླ་མ འི་ སྤྱི་བོ ར་ བརྒྱུད་པ འི་ བླ་མ་ རྣམས་ མུ་ཏིག་ གི་ འཕྲེང་བ་ ལྟ ར་ བརྩེགས་ ཤིང་ འོད་ཟེར་ གྱིས་ བརྗིད་པ་ བདག་ གི་ སྤྱི་བོ ར་ བྱོན །"
  },
  {
    "source": "འཁོར་གསུམ་མི་རྟོག་པ་ཉིད་ཡན་ལག་བདུན་པར་གཞག་པས་མཆོད།",
    "target": "འཁོར་ གསུམ་ མི་ རྟོག་པ་ ཉིད་ ཡན་ལག་བདུན་པ ར་ གཞག་པ ས་ མཆོད །"
  },
  {
    "source": "སྐྱོན་མི་མངའ་ལ་ཡོན་ཏན་རྫོགས་ལགས་པས།།",
    "target": "སྐྱོན་ མི་ མངའ་ ལ་ ཡོན་ཏན་ རྫོགས་ ལགས་པ ས ། །"
  },
  {
    "source": "སྐྱབས་གནས་གཉིས་པ་མ་བཙལ་ཁྱོད་གཅིག་པུ།།",
    "target": "སྐྱབས་གནས་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་སྟོན་པ་རིན་པོ་ཆེ།།",
    "target": "ཐུགས་རྗེ ས་ གཟུང་ ཞིག་ སྟོན་པ་ རིན་པོ་ཆེ ། །"
  },
  {
    "source": "བྱིན་གྱིས་རློབས་དང་ཟས་གཙང་རྒྱལ་པོའི་སྲས།།",
    "target": "བྱིན་ གྱིས་ རློབས་ དང་ ཟས་ གཙང་ རྒྱལ་པོ འི་ སྲས ། །"
  },
  {
    "source": "རྒྱལ་བ་ཀུན་ཀྱི་ཡེ་ཤེས་སྐུ་ལགས་པས།།",
    "target": "རྒྱལ་བ་ ཀུན་ ཀྱི་ ཡེ་ཤེས་སྐུ་ ལགས་པ ས ། །"
  },
  {
    "source": "བླ་མ་གཉིས་པ་མ་བཙལ་ཁྱོད་གཅིག་པུ།།",
    "target": "བླ་མ་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་ངག་དབང་ལྷག་པའི་ལྷ།།",
    "target": "ཐུགས་རྗེ ས་ གཟུང་ ཞིག་ ངག་དབང་ ལྷག་པ འི་ ལྷ ། །"
  },
  {
    "source": "བྱིན་གྱིས་རློབས་དང་རྗེ་བཙུན་འཇམ་པའི་དབྱངས།།",
    "target": "བྱིན་ གྱིས་ རློབས་ དང་ རྗེ་བཙུན་ འཇམ་པ འི་ དབྱངས ། །"
  },
  {
    "source": "གསང་བ་ཀུན་གྱི་གཏེར་འབྱེད་ཁྱོད་ལགས་པས།།",
    "target": "གསང་བ་ ཀུན་ གྱི་ གཏེར་ འབྱེད་ ཁྱོད་ ལགས་པ ས ། །"
  },
  {
    "source": "དཔུང་གཉེན་གཉིས་པ་མ་བཙལ་ཁྱོད་གཅིག་པུ།།",
    "target": "དཔུང་གཉེན་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་བྲམ་ཟེ་མཐུ་སྟོབས་མགོན།།",
    "target": "ཐུགས་རྗེ ས་ གཟུང་ ཞིག་ བྲམ་ཟེ་ མཐུ་སྟོབས་ མགོན ། །"
  },
  {
    "source": "བྱིན་གྱིས་རློབས་དང་དཔལ་ལྡན་འཕགས་པ་ལྷ།།",
    "target": "བྱིན་ གྱིས་ རློབས་ དང་ དཔལ་ལྡན་ འཕགས་པ་ ལྷ ། །"
  },
  {
    "source": "བསྟན་པ་འདི་ལ་སྟོན་པར་མཚུངས་ལགས་པས།།",
    "target": "བསྟན་པ་ འདི་ ལ་ སྟོན་པ ར་ མཚུངས་ ལགས་པ ས ། །"
  },
  {
    "source": "མགོན་པོ་གཉིས་པ་མ་བཙལ་ཁྱོད་གཅིག་པུ།།",
    "target": "མགོན་པོ་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་ཀ་མ་ལ་ཤཱི་ལ།།",
    "target": "ཐུགས་རྗེ ས་ གཟུང་ ཞིག་ ཀ་མ་ལ་ཤཱི་ལ ། །"
  },
  {
    "source": "བྱིན་གྱིས་རློབས་དང་དམ་པ་རྒྱ་གར་བ།།",
    "target": "བྱིན་ གྱིས་ རློབས་ དང་ དམ་པ་ རྒྱ་གར་ བ ། །"
  },
  {
    "source": "དུས་གསུམ་སངས་རྒྱས་ཀུན་གྱི་ཡུམ་ལགས་པས།།",
    "target": "དུས་གསུམ་སངས་རྒྱས་ ཀུན་ གྱི་ ཡུམ་ ལགས་པ ས ། །"
  },
  {
    "source": "མ་མ་གཉིས་པ་མ་བཙལ་ཁྱོད་གཅིག་པུ།།",
    "target": "མ་མ་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་ཡེ་ཤེས་ཌཱ་ཀི་མ།།",
    "target": "ཐུགས་རྗེ ས་ གཟུང་ ཞིག་ ཡེ་ཤེས་ ཌཱ་ཀི་ མ ། །"
  },
  {
    "source": "བྱིན་གྱིས་རློབས་དང་ལབ་སྒྲོན་སྤྲུལ་པའི་སྐུ།།",
    "target": "བྱིན་ གྱིས་ རློབས་ དང་ ལབ་ སྒྲོན་ སྤྲུལ་པ འི་ སྐུ ། །"
  },
  {
    "source": "མི་ཟད་རྒྱན་གྱི་འཁོར་ལོའི་མཛོད་ལགས་པས།།",
    "target": "མི་ཟད་ རྒྱན་ གྱི་ འཁོར་ལོ འི་ མཛོད་ ལགས་པ ས ། །"
  },
  {
    "source": "གཏད་སོ་གཉིས་པ་མ་བཙལ་ཁྱོད་གཅིག་པུ།།",
    "target": "གཏད་སོ་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་ཨ་ཝ་དྷཱུ་ཏཱི་པ།།",
    "target": "ཐུགས་རྗེ ས་ གཟུང་ ཞིག་ ཨ་ཝ་ དྷཱུ་ ཏཱི་པ ། །"
  },
  {
    "source": "བྱིན་གྱིས་རློབས་དང་གྲུབ་ཆེན་བཙུན་མོ་ཅན།།",
    "target": "བྱིན་ གྱིས་ རློབས་ དང་ གྲུབ་ཆེན་ བཙུན་མོ་ ཅན ། །"
  },
  {
    "source": "སྙིང་རྗེའི་སྤྱན་རས་ཀུན་ལ་གཟིགས་ལགས་པས།།",
    "target": "སྙིང་རྗེ འི་ སྤྱན་རས་ ཀུན་ ལ་ གཟིགས་ ལགས་པ ས ། །"
  },
  {
    "source": "ཡོངས་འཛིན་གཉིས་པ་མ་བཙལ་ཁྱོད་གཅིག་པུ།།",
    "target": "ཡོངས་འཛིན་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་གཟུང་ཞིག་པདྨ་དཀར་པོའི་ཞབས།།",
    "target": "ཐུགས་རྗེ ས་ གཟུང་ ཞིག་ པདྨ་ དཀར་པོ འི་ ཞབས ། །"
  },
  {
    "source": "བྱིན་གྱིས་རློབས་དང་མ་ཧཱ་པཎྜི་ཏ།།",
    "target": "བྱིན་ གྱིས་ རློབས་ དང་ མ་ཧཱ་ པཎྜི་ཏ ། །"
  },
  {
    "source": "ཆོས་ཀུན་མཁྱེན་པའི་མངའ་བདག་ཁྱོད་ལགས་པས།།",
    "target": "ཆོས་ ཀུན་མཁྱེན་པ འི་ མངའ་བདག་ ཁྱོད་ ལགས་པ ས ། །"
  },
  {
    "source": "མཁས་གྲུབ་གཉིས་པ་མ་བཙལ་ཁྱོད་གཅིག་པུ།།",
    "target": "མཁས་གྲུབ་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་ཟུང་ཞིག་ལྷ་དབང་བློ་གྲོས་ཞབས།།",
    "target": "ཐུགས་རྗེ ས་ ཟུང་ ཞིག་ ལྷ་དབང་ བློ་གྲོས་ ཞབས ། །"
  },
  {
    "source": "བྱིན་གྱིས་རློབས་དང་གསུམ་ལྡན་རྡོ་རྗེ་འཛིན།།",
    "target": "བྱིན་ གྱིས་ རློབས་ དང་ གསུམ་ ལྡན་ རྡོ་རྗེ་འཛིན ། །"
  },
  {
    "source": "རྒྱལ་ཀུན་ནུས་པའི་གོང་བུ་ཁྱོད་ལགས་པས།།",
    "target": "རྒྱལ་ ཀུན་ ནུས་པ འི་ གོང་བུ་ ཁྱོད་ ལགས་པ ས ། །"
  },
  {
    "source": "མཐུ་ཆེན་གཉིས་པ་མ་བཙལ་ཁྱོད་གཅིག་པུ།།",
    "target": "མཐུ་ཆེན་ གཉིས་པ་ མ་ བཙལ་ ཁྱོད་ གཅིག་པུ ། །"
  },
  {
    "source": "ཐུགས་རྗེས་ཟུང་ཞིག་ངག་དབང་རྣམ་རྒྱལ་ཞབས།།",
    "target": "ཐུགས་རྗེ ས་ ཟུང་ ཞིག་ ངག་དབང་ རྣམ་རྒྱལ་ ཞབས ། །"
  },
  {
    "source": "བྱིན་གྱིས་རློབས་དང་བདུད་འཇོམས་རྡོ་རྗེའི་མཚན།།",
    "target": "བྱིན་ གྱིས་ རློབས་ དང་ བདུད་ འཇོམས་ རྡོ་རྗེ འི་ མཚན ། །"
  },
  {
    "source": "ཞེས་གསོལ་བ་བཏབ་པས་བླ་མ་རྣམས་བདུད་རྩིར་དཀར་ནར་གྱིས་ཞུ་ནས་ལུས་ཕྱི་ནང་ཐམས་ཅད་ལ་ཁྱབ།",
    "target": "ཞེས་ གསོལ་བ་ བཏབ་པ ས་ བླ་མ་ རྣམས་ བདུད་རྩི ར་ དཀར་ ན ར་ གྱིས་ ཞུ་ ནས་ ལུས་ ཕྱི་ནང་ ཐམས་ཅད་ ལ་ ཁྱབ །"
  },
  {
    "source": "ལུས་ངག་ཡིད་གསུམ་གྱི་སྡིག་སྒྲིབ་ནད་གདོན་ཐམས་ཅད་དག་པར་བྱས་པས་ལུས་ཤེལ་གོང་ཕྱིས་པ་ལྟར་སོང་བར་བསམ་མོ།།",
    "target": "ལུས་ངག་ ཡིད་ གསུམ་ གྱི་ སྡིག་སྒྲིབ་ ནད་ གདོན་ ཐམས་ཅད་ དག་པ ར་ བྱས་པ ས་ ལུས་ ཤེལ་ གོང་ ཕྱིས་པ་ ལྟ ར་ སོང་བ ར་ བསམ་ མོ ། །"
  },
  {
    "source": "དེ་ནས་རིག་པའམ་སེམས་ཞེས་བྱ་བ་ལུས་ཐམས་ཅད་ལ་ཡུངས་ཀར་ལ་མར་ཁུ་བཞིན་དུ་ཁྱབ་པར་གནས་པ་སྟེང་རླུང་མནན་འོག་རླུང་བསྐུམ་པའི་རྐྱེན་གྱིས་མེ་ལོང་ལ་ཧས་བཏབ་པ་འདུས་པ་བཞིན་འུབ་འུབ་འདུས་ཏེ་སྤྱི་བོ་ཚངས་པའི་བུ་ག་ན་ཡར་སྟོང་སང་གིས་འཐོན་ནས་ཕཊ྄་ནམ་མཁའ་དབྱིངས་དང་དབྱེར་མེད་དུ་འདྲེས་པའི་ངང་ལ་ལྷོད་ཀྱིས་གློད་ཁྲེས་ཀྱིས་བོར་ལ་གཞག་གོ།",
    "target": "དེ་ ནས་ རིག་པ འམ་ སེམས་ ཞེས་ བྱ་བ་ ལུས་ ཐམས་ཅད་ ལ་ ཡུངས་ཀར་ ལ་ མར་ཁུ་ བཞིན་ དུ་ ཁྱབ་པ ར་ གནས་པ་ སྟེང་ རླུང་ མནན་ འོག་རླུང་ བསྐུམ་པ འི་ རྐྱེན་ གྱིས་ མེ་ལོང་ ལ་ ཧས་ བཏབ་པ་ འདུས་པ་ བཞིན་ འུབ་ འུབ་ འདུས་ ཏེ་ སྤྱི་བོ་ ཚངས་པ འི་ བུ་ག་ ན་ ཡ ར་ སྟོང་ སང་ གིས་ འཐོན་ ནས་ ཕཊ྄་ ནམ་མཁའ་ དབྱིངས་ དང་ དབྱེར་ མེད་ དུ་ འདྲེས་པ འི་ ངང་ ལ་ ལྷོད་ ཀྱིས་ གློད་ ཁྲེས་ ཀྱིས་ བོར་ ལ་ གཞག་ གོ །"
  },
  {
    "source": "ལུས་དཀོན་མཆོག་སྲི་ཞུའི་མགྲོན་ཐམས་ཅད་ཀྱི་སྤྱན་སྔར་བླ་ན་མེད་པའི་མཆོད་རྫས།",
    "target": "ལུས་ དཀོན་མཆོག་ སྲི་ཞུ འི་ མགྲོན་ ཐམས་ཅད་ ཀྱི་ སྤྱན་སྔ ར་ བླ་ ན་ མེད་པ འི་ མཆོད་རྫས །"
  },
  {
    "source": "མགོན་པོ་ཡོན་ཏན་གྱི་མགྲོན་རྣམས་ཀྱི་སྤྱན་སྔར་ཀུན་ཏུ་བཟང་པོའི་མཆོད་སྤྲིན།",
    "target": "མགོན་པོ་ ཡོན་ཏན་ གྱི་ མགྲོན་ རྣམས་ ཀྱི་ སྤྱན་སྔ ར་ ཀུན་ ཏུ་ བཟང་པོ འི་ མཆོད་སྤྲིན །"
  },
  {
    "source": "ལན་ཆགས་ཤ་འཁོན་གཉེར་བའི་མགྲོན་སྡེ་བརྒྱད་རྣམས་ཀྱི་མིག་སྔར་ཤ་རུས་དབང་པོ་དོན་སྣོད་ཀྱི་རི་བོ།",
    "target": "ལན་ ཆགས་ ཤ་ འཁོན་ གཉེར་ བ འི་ མགྲོན་ སྡེ་ བརྒྱད་ རྣམས་ ཀྱི་ མིག་ སྔ ར་ ཤ་རུས་ དབང་པོ་ དོན་སྣོད་ ཀྱི་ རི་ བོ །"
  },
  {
    "source": "ཁྲག་ཞག་ཀླད་པའི་རྒྱ་མཚོ།",
    "target": "ཁྲག་ ཞག་ ཀླད་པ འི་ རྒྱ་མཚོ །"
  },
  {
    "source": "ཅི་འཐུང་ཅི་ཟོས་ཀྱང་ཟད་པ་མེད་པ།",
    "target": "ཅི་ འཐུང་ ཅི་ ཟོས་ ཀྱང་ ཟད་པ་ མེད་པ །"
  },
  {
    "source": "འགྲོ་དྲུག་སྙིང་རྗེའི་མགྲོན་རྣམས་ཀྱི་སྣང་ངོར།",
    "target": "འགྲོ་ དྲུག་ སྙིང་རྗེ འི་ མགྲོན་ རྣམས་ ཀྱི་ སྣང་ངོ ར །"
  },
  {
    "source": "གནས་གོས་མལ།",
    "target": "གནས་ གོས་ མལ །"
  },
  {
    "source": "ཟས་ལོངས་སྤྱོད་ཐམས་ཅད་པར་གྱུར་བར་བསམས་ཏེ་དགེ་བ་བྱང་ཆུབ་ཏུ་བཏང་ངོ་།།",
    "target": "ཟས་ ལོངས་སྤྱོད་ ཐམས་ཅད་ པ ར་ གྱུར་བ ར་ བསམས་ ཏེ་ དགེ་བ་ བྱང་ཆུབ་ ཏུ་ བཏང་ ངོ་ ། །"
  },
  {
    "source": "སྔ་མ་ནི་ཡེ་ཤེས།",
    "target": "སྔ་མ་ ནི་ ཡེ་ཤེས །"
  },
  {
    "source": "ཕྱི་མ་ནི་བསོད་ནམས་ཀྱི་ཚོགས་བསྒྲུབ་བོ།།",
    "target": "ཕྱི་མ་ ནི་ བསོད་ནམས་ ཀྱི་ ཚོགས་ བསྒྲུབ་ བོ ། །"
  },
  {
    "source": "གཉིས་པ་ནི་ཕུང་པོ་གཟན་དུ་བསྐྱུར་ན་སྒྱུ་མའི་ཀློང་དུ་འབྱམས།།",
    "target": "གཉིས་པ་ ནི་ ཕུང་པོ་ གཟན་ དུ་ བསྐྱུར་ ན་ སྒྱུ་མ འི་ ཀློང་ དུ་ འབྱམས ། །"
  },
  {
    "source": "རྒྱུན་ཏུ་གོང་བཞིན་དུ་སྐྱབས་སེམས།",
    "target": "རྒྱུན་ ཏུ་ གོང་ བཞིན་ དུ་ སྐྱབས་ སེམས །"
  },
  {
    "source": "བྱིན་རླབས་ཞུ་བ་གསུམ་བྱས་ནས་ལུས་སེམས་ཕྲལ་ཏེ།",
    "target": "བྱིན་རླབས་ ཞུ་བ་ གསུམ་ བྱས་ ནས་ ལུས་སེམས་ ཕྲལ་ ཏེ །"
  },
  {
    "source": "ལྟ་རྒྱུ་དང་སྒོམ་རྒྱུ་ཐམས་ཅད་དང་བྲལ་བ།",
    "target": "ལྟ་ རྒྱུ་ དང་ སྒོམ་ རྒྱུ་ ཐམས་ཅད་ དང་ བྲལ་བ །"
  },
  {
    "source": "བསམ་རྒྱུ་དང་ཡིད་ལ་བྱེད་པ་ཐམས་ཅད་དང་བྲལ་བའི་ངང་ལ་ཕྱད་དེ་ཧད་དེ་ཁྲེས་སེ་གཞག་གོ།",
    "target": "བསམ་ རྒྱུ་ དང་ ཡིད་ ལ་ བྱེད་པ་ ཐམས་ཅད་ དང་ བྲལ་བ འི་ ངང་ ལ་ ཕྱད་ དེ་ ཧད་ དེ་ ཁྲེ ས་ སེ་ གཞག་ གོ །"
  },
  {
    "source": "དེ་ཙམ་ན་རྟོག་མེད་ཀྱི་རིག་པ་མཁའ་ལ་བསྐྱུར་བས་བདག་མེད་ཀྱི་ཕུང་པོ་ས་ལ་བོར་བ་བྱ་བ་ཡིན་པས་དུས་དེ་ནས་ལུས་ཀྱི་གཉེར་ཁ་སེམས་ཀྱིས་མི་བྱ།",
    "target": "དེ་ ཙམ་ ན་ རྟོག་ མེད་ ཀྱི་ རིག་པ་ མཁའ་ ལ་ བསྐྱུར་བ ས་ བདག་ མེད་ ཀྱི་ ཕུང་པོ་ ས་ ལ་ བོར་བ་ བྱ་བ་ ཡིན་པ ས་ དུས་ དེ་ ནས་ ལུས་ ཀྱི་ གཉེར་ཁ་ སེམས་ ཀྱིས་ མི་ བྱ །"
  },
  {
    "source": "སེམས་ཀྱི་རྟེན་སོ་ལུས་ལ་མི་བཅོལ་བར་ལུས་བདག་མེད་པ་ས་རྡོ་བཞིན་དུ་བོར་ལ་བཞགསེམས་ནམ་མཁའ་སྟོང་པ་ལྟར་རྟེན་མེད་རང་སར།",
    "target": "སེམས་ ཀྱི་ རྟེན་ སོ་ ལུས་ ལ་ མི་ བཅོལ་བ ར་ ལུས་ བདག་མེད་པ་ ས་ རྡོ་ བཞིན་ དུ་ བོར་ ལ་ བཞག སེམས་ ནམ་མཁའ་ སྟོང་པ་ ལྟ ར་ རྟེན་ མེད་ རང་ས ར །"
  },
  {
    "source": "དུས་གསུམ་གྱི་རྟོག་པའམ་ཡིད་ལ་བྱེད་པའི་དྲན་རྟོག་གང་བྱུང་ཡང་།",
    "target": "དུས་ གསུམ་ གྱི་ རྟོག་པ འམ་ ཡིད་ ལ་ བྱེད་པ འི་ དྲན་རྟོག་ གང་ བྱུང་ ཡང་ །"
  },
  {
    "source": "དེའི་རྗེས་སུ་མི་འབྲང་བར་ཕཊ྄་ཅེས་བརྗོད་ཅིང་ཤིག་གིས་བཤིག་ལ་མ་བཅོས་པར་བསྐྱུར་བས་སྣང་བ་ཐམས་ཅད་བན་མ་བུན་མ་འམ་ཟི་འོམ་ཟི་སྒྱུ་མ་ཙམ་དུ་འགྱུར་རོ།།",
    "target": "དེ འི་ རྗེས་ སུ་ མི་ འབྲང་བ ར་ ཕཊ྄་ ཅེས་ བརྗོད་ ཅིང་ ཤིག་ གིས་ བཤིག་ ལ་ མ་ བཅོས་པ ར་ བསྐྱུར་བ ས་ སྣང་བ་ ཐམས་ཅད་ བན་ མ་ བུན་ མ་ འམ་ ཟི་ འོམ་ ཟི་ སྒྱུ་ མ་ ཙམ་ དུ་ འགྱུར་ རོ ། །"
  },
  {
    "source": "གསུམ་པ་ལ།",
    "target": "གསུམ་པ་ ལ །"
  },
  {
    "source": "གཅོད།",
    "target": "གཅོད །"
  },
  {
    "source": "ལྷོངས།",
    "target": "ལྷོངས །"
  },
  {
    "source": "ཚར་ཚད།",
    "target": "ཚར་ ཚད །"
  },
  {
    "source": "ལོག་གནོན་བཞི་ལས།",
    "target": "ལོག་ གནོན་ བཞི་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གཟུང་འཛིན་སྙེམས་ཐག་བཅད་ན་དཔའ་བར་འགྲོ་བར་འགྱུར།།",
    "target": "གཟུང་འཛིན་ སྙེམས་ ཐག་ བཅད་ ན་ དཔའ་བ ར་ འགྲོ་བ ར་ འགྱུར ། །"
  },
  {
    "source": "ཞེས་པས་སྒོམ་ལ་བོགས་དབྱུང་བའི་ཕྱིར་སྤྱོད་པ་ལ་འཇུག་སྟེ།",
    "target": "ཞེས་ པ ས་ སྒོམ་ ལ་ བོགས་ དབྱུང་བ འི་ ཕྱི ར་ སྤྱོད་པ་ ལ་ འཇུག་ སྟེ །"
  },
  {
    "source": "གཉན་ས་ཆེན་པོར་ཕྱིན་ནས་ནམ་མཁའ་སྒོ་འབྱེད་ཀྱི་ལག་ལེན་ལ་ཞུགས་པའོ།།",
    "target": "གཉན་ས་ ཆེན་པོ ར་ ཕྱིན་ ནས་ ནམ་མཁའ་ སྒོ་ འབྱེད་ ཀྱི་ ལག་ལེན་ ལ་ ཞུགས་པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "རྨི་ལམ་ལྷོངས་པ་དང་།",
    "target": "རྨི་ལམ་ ལྷོངས་པ་ དང་ །"
  },
  {
    "source": "ཆོ་འཕྲུལ་ལྷོངས་པ་དང་།",
    "target": "ཆོ་འཕྲུལ་ ལྷོངས་པ་ དང་ །"
  },
  {
    "source": "ན་ཚ་ལྷོངས་པའོ།།",
    "target": "ན་ཚ་ ལྷོངས་པ འོ ། །"
  },
  {
    "source": "དེ་དག་གང་ཡང་མ་བྱུང་ན་གདོན་ནུས་པ་ཆུང་བ་ཡིན་པས་གཉན་ས་གཞན་དུ་སྤོ་བར་བྱའོ།།",
    "target": "དེ་ དག་ གང་ ཡང་ མ་ བྱུང་ ན་ གདོན་ ནུས་པ་ ཆུང་བ་ ཡིན་པ ས་ གཉན་ས་ གཞན་ དུ་ སྤོ་བ ར་ བྱ འོ ། །"
  },
  {
    "source": "ཆོ་འཕྲུལ་བྱུང་ན་ལྷོངས་པ་ཡིན་པས་ས་དེ་ཉིད་དུ་འདུག་ལ་ཉམས་ལེན་རེམ་དུ་བྱའོ།།",
    "target": "ཆོ་འཕྲུལ་ བྱུང་ ན་ ལྷོངས་པ་ ཡིན་པ ས་ ས་ དེ་ ཉིད་ དུ་ འདུག་ ལ་ ཉམས་ལེན་ རེམ་ དུ་ བྱ འོ ། །"
  },
  {
    "source": "ལྷོངས་ནས་མ་ཚར་གྱི་བར་དུ་གཉན་ས་གཞན་དུ་མི་སྤོ།",
    "target": "ལྷོངས་ ནས་ མ་ ཚར་ གྱི་ བར་ དུ་ གཉན་ ས་ གཞན་ དུ་ མི་ སྤོ །"
  },
  {
    "source": "ལྷོངས་པའི་ཆོ་འཕྲུལ་ལ་བྲེད་ནས་གཞན་དུ་སྤོས་ན་གདོན་གྱི་ལག་ཏུ་གཏད་པ་དང་འདྲ་བ་ཡིན་ནོ།།",
    "target": "ལྷོངས་པ འི་ ཆོ་འཕྲུལ་ ལ་ བྲེད་ ནས་ གཞན་ དུ་ སྤོས་ ན་ གདོན་ གྱི་ ལག་ ཏུ་ གཏད་པ་ དང་ འདྲ་བ་ ཡིན་ ནོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སྔར་གྱི་ཆོ་འཕྲུལ་ལྷོངས་པ་དེ་ཉལ་གྱིས་ཞི་ན་ཚར་བ་ཡིན་པས་གཉན་ས་གཞན་དུ་སྤོས་པས་ཆོག་པ་ཡིན་ནོ།།",
    "target": "སྔ ར་ གྱི་ ཆོ་འཕྲུལ་ ལྷོངས་པ་ དེ་ ཉལ་ གྱིས་ ཞི་ ན་ ཚར་བ་ ཡིན་པ ས་ གཉན་ས་ གཞན་ དུ་ སྤོས་པ ས་ ཆོག་པ་ ཡིན་ ནོ ། །"
  },
  {
    "source": "བཞི་པ་ལ།",
    "target": "བཞི་པ་ ལ །"
  },
  {
    "source": "ནད་གཅོད་དང་གདོན་གཅོད།",
    "target": "ནད་ གཅོད་ དང་ གདོན་ གཅོད །"
  },
  {
    "source": "གཉན་གཅོད་དང་རོ་གཅོད།",
    "target": "གཉན་ གཅོད་ དང་ རོ་ གཅོད །"
  },
  {
    "source": "མི་གཙང་བའི་གཅོད་དང་སྙེམས་གཅོད་དོ།།",
    "target": "མི་ གཙང་བ འི་ གཅོད་ དང་ སྙེམས་ གཅོད་ དོ ། །"
  },
  {
    "source": "དང་པོ་ནད་གཅོད་ནི།",
    "target": "དང་པོ་ ནད་ གཅོད་ ནི །"
  },
  {
    "source": "འགོ་བའི་ནད་ཀྱི་སར་འགྲོ།",
    "target": "འགོ་བ འི་ ནད་ ཀྱི་ ས ར་ འགྲོ །"
  },
  {
    "source": "ཕཊ྄་ཅེས་པས་ལུས་སེམས་གཉིས་ཕྲལ་ལ་ནད་པའི་དྲུང་དུ་འཛེམ་བག་མེད་པར་ཕྱིན་ཏེ་ཕ་རོལ་གྱི་ནད་རང་གི་སྣ་བུག་གིས་བརྔུབ་ཅིང་ཁོང་དུ་མིད་པས་དེའི་ནད་དེ་རང་གི་རྩ་དབུ་མའི་ནང་དུ་ཞུགས་པས་སྟོང་སང་སོང་བར་བསམས་ལ་ནད་ལ་འཛེམ་བག་དང་ཉམ་ང་བར་མི་བྱའོ།།",
    "target": "ཕཊ྄་ ཅེས་ པ ས་ ལུས་སེམས་ གཉིས་ ཕྲལ་ ལ་ ནད་པ འི་ དྲུང་ དུ་ འཛེམ་བག་ མེད་པ ར་ ཕྱིན་ ཏེ་ ཕ་རོལ་ གྱི་ ནད་ རང་ གི་ སྣ་ བུག་ གིས་ བརྔུབ་ ཅིང་ ཁོང་ དུ་ མིད་པ ས་ དེ འི་ ནད་ དེ་ རང་ གི་ རྩ་དབུ་མ འི་ ནང་ དུ་ ཞུགས་པ ས་ སྟོང་ སང་ སོང་བ ར་ བསམས་ ལ་ ནད་ ལ་ འཛེམ་བག་ དང་ ཉམ་ང་བ ར་ མི་ བྱ འོ ། །"
  },
  {
    "source": "གཉིས་པ་གདོན་གཅོད་ནི།",
    "target": "གཉིས་པ་ གདོན་ གཅོད་ ནི །"
  },
  {
    "source": "གདོན་གང་ཐུ་བའི་ས་དེ་ཉིད་དུ་སོང་ལ་ཁྱོད་འོང་པ་འོ་བརྒྱལ་ངས་འོངས་པས་ཆོག་བྱས་ལ།",
    "target": "གདོན་ གང་ ཐུ་བ འི་ ས་ དེ་ ཉིད་ དུ་ སོང་ ལ་ ཁྱོད་ འོང་པ་ འོ་ བརྒྱལ་ ང ས་ འོངས་པ ས་ ཆོག་ བྱས་ ལ །"
  },
  {
    "source": "ངའི་སེམས་ཁྱོད་པས་ང་རང་གིས་ཀྱང་མ་མཐོང་།།",
    "target": "ང འི་ སེམས་ ཁྱོད་ པས་ ང་ རང་ གིས་ ཀྱང་ མ་ མཐོང་ ། །"
  },
  {
    "source": "ལུས་བེམ་པོ་རྣག་ཁྲག་གི་རྐྱལ་བ་འདི་ཁྱོད་ལ་སྦྱིན་པས་ཆོགཤ་འདོད་ན་ཤ་ཁྱེར།",
    "target": "ལུས་ བེམ་པོ་ རྣག་ཁྲག་ གི་ རྐྱལ་བ་ འདི་ ཁྱོད་ ལ་ སྦྱིན་པ ས་ ཆོག ཤ་ འདོད་ ན་ ཤ་ ཁྱེར །"
  },
  {
    "source": "ཁྲག་འདོད་ན་ཁྲག་ཁྱེར།",
    "target": "ཁྲག་ འདོད་ ན་ ཁྲག་ ཁྱེར །"
  },
  {
    "source": "རིངས་ན་རྗེན་པར་ཟོ།",
    "target": "རིངས་ ན་ རྗེན་ པ ར་ ཟོ །"
  },
  {
    "source": "མི་རིངས་ན་ཚོས་ལ་ཟོ།",
    "target": "མི་ རིངས་ ན་ ཚོས་ ལ་ ཟོ །"
  },
  {
    "source": "ཡོད་ཚད་ཟོ།",
    "target": "ཡོད་ཚད་ ཟོ །"
  },
  {
    "source": "ཁྱག་ཚད་ཁུར་བྱས་ལ་གཅེས་འཛིན་མེད་པར་ཁྲེས་ཀྱིས་བོར་ལ་གཏང་ངོ་།།",
    "target": "ཁྱག་ ཚད་ ཁུར་ བྱས་ ལ་ གཅེས་འཛིན་ མེད་པ ར་ ཁྲེས་ ཀྱིས་ བོར་ ལ་ གཏང་ ངོ་ ། །"
  },
  {
    "source": "འཚུབ་ན་སེམས་ཡེ་ཤེས་ཀྱི་མེར་གྱུར་པས་ཁོ་བསྲེག་ཅིང་ཐལ་བ་ཙམ་དུ་མ་ལུས་པར་བཏང་ངོ་།།",
    "target": "འཚུབ་ ན་ སེམས་ ཡེ་ཤེས་ ཀྱི་ མེ ར་ གྱུར་པ ས་ ཁོ་ བསྲེག་ ཅིང་ ཐལ་བ་ ཙམ་ དུ་ མ་ ལུས་པ ར་ བཏང་ ངོ་ ། །"
  },
  {
    "source": "གསུམ་པ་གཉན་གཅོད་ནི།",
    "target": "གསུམ་པ་ གཉན་ གཅོད་ ནི །"
  },
  {
    "source": "གཉན་ས་ཆེན་པོར་འགྲོ།",
    "target": "གཉན་ས་ ཆེན་པོ ར་ འགྲོ །"
  },
  {
    "source": "དེར་གོང་ནོན་པ་གལ་ཆེ་བས།",
    "target": "དེ ར་ གོང་ ནོན་པ་ གལ་ ཆེ་བ ས །"
  },
  {
    "source": "མཚོ་ཡིན་ན་སྟོད་དུ་ཐལ།",
    "target": "མཚོ་ ཡིན་ ན་ སྟོད་ དུ་ ཐལ །"
  },
  {
    "source": "ན་ཡིན་ནའང་སྟོད།",
    "target": "ན་ ཡིན་ ན འང་ སྟོད །"
  },
  {
    "source": "ཕ་བོང་གི་སྟེང་།",
    "target": "ཕ་བོང་ གི་ སྟེང་ །"
  },
  {
    "source": "ཆུ་མིག་གི་ཁ་གཡམ་པས་བཅད་ལ་སྟེང་དུ།",
    "target": "ཆུ་མིག་ གི་ ཁ་ གཡམ་པ ས་ བཅད་ ལ་ སྟེང་ དུ །"
  },
  {
    "source": "ཤིང་ཡལ་ག་བཅད་ལ་འོག་ཏུ་གཞུགསྔར་བཞིན་ལུས་སེམས་ཕྲལ་བའི་ལུས་བམ་མྱགས་ཤིང་སུམས་པ་དྲི་གདུག་ཅིང་རྩུབ་པས་དེར་གནས་པའི་ལྷ་འདྲེ་མནན་པར་བསམ།",
    "target": "ཤིང་ ཡལ་ག་ བཅད་ ལ་ འོག་ ཏུ་ གཞུག སྔ ར་ བཞིན་ ལུས་སེམས་ ཕྲལ་བ འི་ ལུས་ བམ་ མྱགས་ ཤིང་ སུམས་པ་ དྲི་ གདུག་ ཅིང་ རྩུབ་པ ས་ དེ ར་ གནས་པ འི་ ལྷ་འདྲེ་ མནན་པ ར་ བསམ །"
  },
  {
    "source": "བཞི་པ་རོ་གཅོད་ནི།",
    "target": "བཞི་པ་ རོ་ གཅོད་ ནི །"
  },
  {
    "source": "རོ་རིགས་གང་ཡིན་ཡང་མི་འཛེམ་པར་ལུས་སེམས་གཉིས་ཕྲལ་ལ་རོ་དང་རོ་སྤྲད་དེ་རྟོག་པ་ཆུང་ན་ཤ་ཁམ་གཅིག་བཅད་ལ་ཟ།",
    "target": "རོ་ རིགས་ གང་ ཡིན་ ཡང་ མི་ འཛེམ་པ ར་ ལུས་སེམས་ གཉིས་ ཕྲལ་ ལ་ རོ་ དང་ རོ་ སྤྲད་ དེ་ རྟོག་པ་ ཆུང་ ན་ ཤ་ ཁམ་ གཅིག་ བཅད་ ལ་ ཟ །"
  },
  {
    "source": "ཡང་སྐྲ་བག་ཙམ་ཞིག་ཕྱི་ལ་ཨམ་ཕྲག་ཏུ་འཇུགདེ་ནས་ཅི་བདེར་ཁུར་ལ་གང་འདོད་དུ་བསྐྱལ་ལོ།།",
    "target": "ཡང་ སྐྲ་ བག་ཙམ་ ཞིག་ ཕྱི་ ལ་ ཨམ་ཕྲག་ ཏུ་ འཇུག དེ་ ནས་ ཅི་ བདེ ར་ ཁུར་ ལ་ གང་ འདོད་ དུ་ བསྐྱལ་ ལོ ། །"
  },
  {
    "source": "ལྔ་པ་མི་གཙང་བའི་གཅོད་ནི།",
    "target": "ལྔ་པ་ མི་ གཙང་བ འི་ གཅོད་ ནི །"
  },
  {
    "source": "མི་གཙང་བ་གང་ཡིན་ཡང་།",
    "target": "མི་ གཙང་བ་ གང་ ཡིན་ ཡང་ །"
  },
  {
    "source": "ལུས་སེམས་ཕྲལ་ལ་འཛེམ་བག་མེད་པར་བྱའོ།།",
    "target": "ལུས་ སེམས་ ཕྲལ་ ལ་ འཛེམ་བག་ མེད་པ ར་ བྱ འོ ། །"
  },
  {
    "source": "གང་མི་གཙང་བ་དེ་འོག་ཏུ་ཚུད་པར་བྱ།",
    "target": "གང་ མི་ གཙང་བ་ དེ་ འོག་ ཏུ་ ཚུད་པ ར་ བྱ །"
  },
  {
    "source": "སྔར་མི་གཙང་བས་ཕོག་ཀྱང་བསྐྱར་ལ་དེའི་སར་འགྲོ།",
    "target": "སྔ ར་ མི་ གཙང་བ ས་ ཕོག་ ཀྱང་ བསྐྱར་ ལ་ དེ འི་ ས ར་ འགྲོ །"
  },
  {
    "source": "དེ་ནས་ལུས་སེམས་ཕྲལ་ལ་དེ་འོག་ཏུ་བཅུག་ལ་ཉལ་ལོ།།",
    "target": "དེ་ ནས་ ལུས་སེམས་ ཕྲལ་ ལ་ དེ་ འོག་ ཏུ་ བཅུག་ ལ་ ཉལ་ ལོ ། །"
  },
  {
    "source": "དྲུག་པ་སྙེམས་གཅོད་ནི།",
    "target": "དྲུག་པ་ སྙེམས་ གཅོད་ ནི །"
  },
  {
    "source": "ཡུལ་གང་ཡིན་ཡང་ཐེ་ཚོམ་ཟ་བ།",
    "target": "ཡུལ་ གང་ ཡིན་ ཡང་ ཐེ་ཚོམ་ ཟ་ བ །"
  },
  {
    "source": "མི་ཕོད་པ།",
    "target": "མི་ ཕོད་པ །"
  },
  {
    "source": "སྙེམས་ཞུགས་པ་དེ་ལ་རང་གི་ཐོག་ཏུ་རྩལ་འགེལ་བྱེད་པ་ཡིན་པས།",
    "target": "སྙེམས་ ཞུགས་པ་ དེ་ ལ་ རང་ གི་ ཐོག་ ཏུ་ རྩལ་ འགེལ་ བྱེད་པ་ ཡིན་པ ས །"
  },
  {
    "source": "འདྲེ་གདོན་གྱིས་དོགས་ན་སླར་ལ་དོགས་པའི་ས་དེར་འགྲོ།",
    "target": "འདྲེ་ གདོན་ གྱིས་ དོགས་ ན་ སླ ར་ ལ་ དོགས་པ འི་ ས་ དེ ར་ འགྲོ །"
  },
  {
    "source": "ནད་འགོས་ཀྱིས་དོགས་ན་སླར་ལ་ནད་ཡོད་པའི་སར་འགྲོ་བ་ལ་སོགས་པ་ཡིན་ནོ།",
    "target": "ནད་ འགོས་ ཀྱིས་ དོགས་ ན་ སླ ར་ ལ་ ནད་ ཡོད་པ འི་ ས ར་ འགྲོ་བ་ ལ་ སོགས་པ་ ཡིན་ ནོ །"
  },
  {
    "source": "སྐྱིད་ན་ཞེན་དུ་མི་འཇུག་པར་ལམ་དུ་ཁྱེར་རོ།།",
    "target": "སྐྱིད་ ན་ ཞེན་ དུ་ མི་ འཇུག་པ ར་ ལམ་ དུ་ ཁྱེར་ རོ ། །"
  },
  {
    "source": "།།",
    "target": "། །"
  },
  {
    "source": "གཅོད་ཁྲིད་འོ་མའི་རྒྱ་མཚོ་ཀུན།།",
    "target": "གཅོད་ ཁྲིད་ འོ་མ འི་ རྒྱ་མཚོ་ ཀུན ། །"
  },
  {
    "source": "སྙིང་པོ་མར་དུ་འདི་ན་འཁྲིལ།།",
    "target": "སྙིང་པོ་ མར་ དུ་ འདི་ ན་ འཁྲིལ ། །"
  },
  {
    "source": "གཉིས་འཛིན་རླུང་གིས་སུ་སྣད་པ།།",
    "target": "གཉིས་ འཛིན་ རླུང་ གིས་ སུ་ སྣད་པ ། །"
  },
  {
    "source": "དེ་གསོའི་བདུད་རྩི་ཉིད་དུ་འཁྲུངས།།",
    "target": "དེ་ གསོ འི་ བདུད་རྩི་ ཉིད་ དུ་ འཁྲུངས ། །"
  },
  {
    "source": "ཞེས་པདྨ་དཀར་པོས་གྲུབ་པའི་གསུང་བཞིན་དུ་སྦྱར་བའོ།།",
    "target": "ཞེས་ པདྨ་ དཀར་པོ ས་ གྲུབ་པ འི་ གསུང་ བཞིན་ དུ་ སྦྱར་ བ འོ ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  }
]
