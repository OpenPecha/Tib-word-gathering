[
  {
    "source": "༄༅།",
    "target": "༄༅ །"
  },
  {
    "source": "ཡི་དམ་དགོངས་འདུས་རྟ་མཆོག་རོལ་པ་ལས༔",
    "target": "ཡི་དམ་ དགོངས་འདུས་ རྟ་མཆོག་ རོལ་པ་ ལས ༔"
  },
  {
    "source": "ཡི་གེ་དྲུག་པའི་ལས་བྱང་གསང་བ་གཅིག་འགྲུབ་ཅེས་ཨཱརྻ་ས་ལེའི་ཐུགས་དམ་དྲིལ་བའི་སྙིང་ཆོས་བཞུགས་སོ༔",
    "target": "ཡི་གེ་ དྲུག་པ འི་ ལས་ བྱང་ གསང་བ་ གཅིག་ འགྲུབ་ ཅེས་ ཨཱརྻ་ ས་ལེ འི་ ཐུགས་དམ་ དྲིལ་བ འི་ སྙིང་ ཆོས་ བཞུགས་ སོ ༔"
  },
  {
    "source": "ཐུགས་དམ་གསང་བའི་ལྷ་ཚོགས་ལ།།",
    "target": "ཐུགས་དམ་ གསང་བ འི་ ལྷ་ཚོགས་ ལ ། །"
  },
  {
    "source": "རྩེ་གཅིག་གུས་པས་ཕྱག་འཚལ་ལོ༔",
    "target": "རྩེ་ གཅིག་ གུས་པ ས་ ཕྱག་ འཚལ་ ལོ ༔"
  },
  {
    "source": "ཡི་དམ་དགོངས་འདུས་རྟ་མཆོག་རོལ་པ་ལས༔",
    "target": "ཡི་དམ་ དགོངས་འདུས་ རྟ་མཆོག་ རོལ་པ་ ལས ༔"
  },
  {
    "source": "ཡི་གེ་དྲུག་པའི་གདམས་པ་རྟ་མཆོག་རོལ་པའི་རྒྱུན་ཁྱེར་ལས་བྱང་གསང་བ་གཅིག་འགྲུབ་བསྟན་པ་ནི༔",
    "target": "ཡི་གེ་ དྲུག་པ འི་ གདམས་པ་ རྟ་ མཆོག་ རོལ་པ འི་ རྒྱུན་ ཁྱེར་ ལས་ བྱང་ གསང་བ་ གཅིག་ འགྲུབ་ བསྟན་པ་ ནི ༔"
  },
  {
    "source": "ཨེ་མ་ཧོ༔",
    "target": "ཨེ་མ་ ཧོ ༔"
  },
  {
    "source": "ལས་དང་སྐལ་པར་ལྡན་པའི་གང་ཟག་ལ༔",
    "target": "ལས་ དང་ སྐལ་པ ར་ ལྡན་པ འི་ གང་ཟག་ ལ ༔"
  },
  {
    "source": "སྐུ་གསུམ་ལས་བྱང་གསང་བ་གཅིག་འགྲུབ་པ༔",
    "target": "སྐུ་ གསུམ་ ལས་ བྱང་ གསང་བ་ གཅིག་ འགྲུབ་པ ༔"
  },
  {
    "source": "པདྨ་སཾ་བྷ་བདག་གིས་གདམས་ནས་སྦས༔",
    "target": "པདྨ་ སཾ་ བྷ་ བདག་ གིས་ གདམས་ ནས་ སྦས ༔"
  },
  {
    "source": "མ་འོངས་བུ་ཡི་ལག་ཏུ་འབྱུང་བར་ཤོག༔",
    "target": "མ་ འོངས་ བུ་ ཡི་ ལག་ ཏུ་ འབྱུང་བ ར་ ཤོག ༔"
  },
  {
    "source": "ས་མ་ཡ༔",
    "target": "ས་ མ་ ཡ ༔"
  },
  {
    "source": "རྒྱ་རྒྱ་རྒྱ༔",
    "target": "རྒྱ་ རྒྱ་ རྒྱ ༔"
  },
  {
    "source": "སྔོན་འགྲོ་ཕྱིར་བསྒྱུར་བགེགས་ལ་བཀའ་བསྒོ་བྱ༔",
    "target": "སྔོན་ འགྲོ་ ཕྱི ར་ བསྒྱུར་ བགེགས་ ལ་ བཀའ་ བསྒོ་ བྱ ༔"
  },
  {
    "source": "ད་ལ་བུམ་པ་གཏོར་ཚོགས་རྒྱས་པར་བཤམས༔",
    "target": "ད་ ལ་ བུམ་པ་ གཏོར་ ཚོགས་ རྒྱས་པ ར་ བཤམས ༔"
  },
  {
    "source": "རང་ཉིད་བདེ་བའི་གདན་ལ་སྐྱིལ་ཀྲུང་འདུག༔",
    "target": "རང་ ཉིད་ བདེ་བ འི་ གདན་ ལ་ སྐྱིལ་ཀྲུང་ འདུག ༔"
  },
  {
    "source": "སྐྱབས་ཡུལ་སྐུ་གསུམ་མདུན་དུ་དམིགས་པར་བྱ༔",
    "target": "སྐྱབས་ ཡུལ་ སྐུ་ གསུམ་ མདུན་ དུ་ དམིགས་པ ར་ བྱ ༔"
  },
  {
    "source": "ཧྲཱིཿབདེ་གཤེགས་འདུས་པ་སྐུ་གསུམ་གྲུབ་པའི་ལྷ༔",
    "target": "ཧྲཱིཿ བདེ་གཤེགས་ འདུས་པ་ སྐུ་ གསུམ་ གྲུབ་པ འི་ ལྷ ༔"
  },
  {
    "source": "དོན་གཉིས་མཐར་ཕྱིན་རྣམས་ལ་སྐྱབས་སུ་མཆི༔",
    "target": "དོན་ གཉིས་ མཐ ར་ ཕྱིན་ རྣམས་ ལ་ སྐྱབས་ སུ་ མཆི ༔"
  },
  {
    "source": "འགྲོ་ཀུན་སངས་རྒྱས་བྱང་ཆུབ་ཐོབ་བྱའི་ཕྱིར༔",
    "target": "འགྲོ་ ཀུན་ སངས་རྒྱས་ བྱང་ཆུབ་ ཐོབ་ བྱ འི་ ཕྱི ར ༔"
  },
  {
    "source": "བྱམས་དང་སྙིང་རྗེའི་བྱང་ཆུབ་སེམས་བསྐྱེད་དོ༔",
    "target": "བྱམས་ དང་ སྙིང་རྗེ འི་ བྱང་ཆུབ་སེམས་ བསྐྱེད་ དོ ༔"
  },
  {
    "source": "ཅེས་སྐྱབས་འགྲོ་སེམས་བསྐྱེད་བྱ༔",
    "target": "ཅེས་ སྐྱབས་འགྲོ་ སེམས་བསྐྱེད་ བྱ ༔"
  },
  {
    "source": "ན་མོ་དྷརྨཱ་ཀཱ་ཡ༔",
    "target": "ན་མོ་ དྷརྨཱ་ ཀཱ་ཡ ༔"
  },
  {
    "source": "ནིརྨ་ཀཱ་ཡ༔",
    "target": "ནིརྨ་ ཀཱ་ཡ ༔"
  },
  {
    "source": "སཾ་བྷོ་ཀཱ་ཡ༔",
    "target": "སཾ་ བྷོ་ ཀཱ་ཡ ༔"
  },
  {
    "source": "ཨ་ཝེ་ཤ་ཡ་ཧྲིང་ཧྲིང་༔",
    "target": "ཨ་ ཝེ་ ཤ་ ཡ་ ཧྲིང་ ཧྲིང་ ༔"
  },
  {
    "source": "ཅེས་བྱིན་དབབ༔",
    "target": "ཅེས་ བྱིན་ དབབ ༔"
  },
  {
    "source": "མ་ཧཱ་སརྦ་པཱུ་ཙ་གྷ་ཎ་ཙཀྲ་ཧོ༔",
    "target": "མ་ཧཱ་ སརྦ་ པཱུ་ ཙ་ གྷ་ ཎ་ ཙཀྲ་ ཧོ ༔"
  },
  {
    "source": "མཆོད་པ་བྱིན་གྱིས་བརླབས་པའོ༔",
    "target": "མཆོད་པ་ བྱིན་ གྱིས་ བརླབས་པ འོ ༔"
  },
  {
    "source": "དེ་ནས་དངོས་གཞི་ཏིང་ངེ་འཛིན་གསུམ་ནི༔",
    "target": "དེ་ ནས་ དངོས་གཞི་ ཏིང་ངེ་འཛིན་ གསུམ་ ནི ༔"
  },
  {
    "source": "ཧྲཱིཿཆོས་དབྱིངས་རང་བཞིན་སྟོང་པའི་ངང་ཉིད་ལས༔",
    "target": "ཧྲཱིཿ ཆོས་དབྱིངས་ རང་བཞིན་ སྟོང་པ འི་ ངང་ ཉིད་ ལས ༔"
  },
  {
    "source": "ཀུན་སྣང་འགྲོ་ལ་ཁྱབ་པ་སྙིང་རྗེའི་མདངས༔",
    "target": "ཀུན་སྣང་ འགྲོ་ ལ་ ཁྱབ་པ་ སྙིང་རྗེ འི་ མདངས ༔"
  },
  {
    "source": "རྒྱུ་ཡི་ངོ་བོ་ཧྲཱིཿལས་འོད་འཕྲོས་པས༔",
    "target": "རྒྱུ་ ཡི་ ངོ་བོ་ ཧྲཱིཿ ལས་ འོད་ འཕྲོས་པ ས ༔"
  },
  {
    "source": "འབྱུང་བ་རིམ་བརྩེགས་གཞལ་ཡས་ཁང་བསྒོམ་པ་ནི༔",
    "target": "འབྱུང་བ་ རིམ་ བརྩེག ས་ གཞལ་ཡས་ ཁང་ བསྒོམ་པ་ ནི ༔"
  },
  {
    "source": "ཧྲཱིཿའབྱུང་བ་རིམ་བརྩེགས་སྲུང་བའི་འཁོར་ལོའི་དབུས༔",
    "target": "ཧྲཱིཿ འབྱུང་བ་ རིམ་ བརྩེགས་ སྲུང་བ འི་ འཁོར་ལོ འི་ དབུས ༔"
  },
  {
    "source": "ཡེ་ཤེས་ལྔ་ལས་གྲུབ་པའི་གཞལ་ཡས་ཁང་༔",
    "target": "ཡེ་ཤེས་ ལྔ་ ལས་ གྲུབ་པ འི་ གཞལ་ཡས་ ཁང་ ༔"
  },
  {
    "source": "མཚན་ཉིད་ཀུན་རྫོགས་དབུས་སུ་པད་ཟླའི་གདན༔",
    "target": "མཚན་ཉིད་ ཀུན་ རྫོགས་ དབུས་ སུ་ པད་ ཟླ འི་ གདན ༔"
  },
  {
    "source": "འགགས་མེད་རང་སྣང་པད་ཉི་དགྲ་བགེགས་སྟེང་༔",
    "target": "འགགས་ མེད་ རང་སྣང་ པད་ ཉི་ དགྲ་ བགེགས་ སྟེང་ ༔"
  },
  {
    "source": "ཧྱ་གྷྲི་ཝ་ཡེ་ཤེས་དབང་གི་སྐུ༔",
    "target": "ཧྱ་ གྷྲི་ ཝ་ཡེ་ ཤེས་ དབང་ གི་ སྐུ ༔"
  },
  {
    "source": "འབར་བའི་མེ་འདྲ་ཡེ་ཤེས་འཕྲོ་ཞིང་བརྗིད༔",
    "target": "འབར་བ འི་ མེ་ འདྲ་ ཡེ་ཤེས་ འཕྲོ་ ཞིང་ བརྗིད ༔"
  },
  {
    "source": "ཞལ་གཅིག་ཁྲོ་གཉེར་སྨིན་འཁྱུག་རྫི་སྨར་བསྐྱོད༔",
    "target": "ཞལ་ གཅིག་ ཁྲོ་ གཉེར་ སྨིན་ འཁྱུག་ རྫི་ སྨར་ བསྐྱོད ༔"
  },
  {
    "source": "ལྗགས་འདྲིལ་མཆེ་གཙིགས་སྤྱན་དམར་གྱེན་དུ་གཡོ༔",
    "target": "ལྗགས་ འདྲིལ་ མཆེ་ གཙིགས་ སྤྱན་ དམར་ གྱེན་ དུ་ གཡོ ༔"
  },
  {
    "source": "ཞལ་ནས་ཁྲག་འཛགས་དབུ་སྐྲ་དམར་སེར་འབར༔",
    "target": "ཞལ་ ནས་ ཁྲག་ འཛགས་ དབུ་ སྐྲ་ དམར་སེར་ འབར ༔"
  },
  {
    "source": "ཕྱག་གཡས་རྡོ་རྗེ་ཐོད་དབྱུག་དར་དཔྱངས་གདེངས༔",
    "target": "ཕྱག་ གཡས་ རྡོ་རྗེ་ ཐོད་ དབྱུག་ དར་དཔྱངས་ གདེངས ༔"
  },
  {
    "source": "གཡོན་པས་ཐུགས་ཁར་ཐོད་པ་བདུད་རྩིས་བཀང་༔",
    "target": "གཡོན་པ ས་ ཐུགས་ ཁ ར་ ཐོད་པ་ བདུད་རྩི ས་ བཀང་ ༔"
  },
  {
    "source": "དབུ་གཙུག་རྟ་མགོ་ལྗང་ཞུར་མཚེར་ཞིང་རྔམས༔",
    "target": "དབུ་ གཙུག་ རྟ་ མགོ་ ལྗང་ ཞུ ར་ མཚེར་ ཞིང་ རྔམས ༔"
  },
  {
    "source": "ཐོད་སྐམ་དབུ་རྒྱན་རློན་པའི་དོ་ཤལ་དང་༔",
    "target": "ཐོད་སྐམ་ དབུ་ རྒྱན་ རློན་པ འི་ དོ་ཤལ་ དང་ ༔"
  },
  {
    "source": "སྟག་ཤམ་གླང་གོས་སྦྲུལ་ཆུན་གཡང་གཞིར་བཅས༔",
    "target": "སྟག་ ཤམ་ གླང་ གོ ས་ སྦྲུལ་ ཆུན་ གཡང་གཞི ར་ བཅས ༔"
  },
  {
    "source": "གཡས་བསྐུམ་གཡོན་བརྐྱང་རྒྱན་ལྡན་གར་དགུར་འགྱིང་༔",
    "target": "གཡས་ བསྐུམ་ གཡོན་ བརྐྱང་ རྒྱན་ ལྡན་ གར་ དགུ ར་ འགྱིང་ ༔"
  },
  {
    "source": "གཡོན་ནས་འཁྲིལ་བའི་རྡོ་རྗེ་ཕག་མོ་དམར༔",
    "target": "གཡོན་ ནས་ འཁྲིལ་བ འི་ རྡོ་རྗེ་ཕག་མོ་ དམར ༔"
  },
  {
    "source": "ཁྲོ་ཚུལ་ཆགས་བཅས་ཐོད་སྐམ་རིན་ཆེན་དང་༔",
    "target": "ཁྲོ་ ཚུལ་ ཆགས་ བཅས་ ཐོད་ སྐམ་ རིན་ཆེན་ དང་ ༔"
  },
  {
    "source": "རུས་པས་བརྒྱན་ཅིང་གྲི་ཐོད་ཡབ་ལ་འཁྱུད༔",
    "target": "རུས་པ ས་ བརྒྱན་ ཅིང་ གྲི་ ཐོད་ ཡབ་ ལ་ འཁྱུད ༔"
  },
  {
    "source": "མེ་ལོང་དྲིལ་བུ་གཡེར་ཁའི་སྒྲ་འཁྲོལ་ཞིང་༔",
    "target": "མེ་ལོང་ དྲིལ་བུ་ གཡེར་ཁ འི་ སྒྲ་ འཁྲོལ་ ཞིང་ ༔"
  },
  {
    "source": "གཡས་བརྐྱངས་གཡོན་བསྐུམས་ཕག་ཞལ་སྐྲ་གྲོལ་བ༔",
    "target": "གཡས་ བརྐྱངས་ གཡོན་ བསྐུམས་ ཕག་ ཞལ་ སྐྲ་ གྲོལ་བ ༔"
  },
  {
    "source": "སྒྱུ་མ་འཇའ་ཚོན་ཆུ་ཟླ་ལྟ་བུའི་ངང་༔",
    "target": "སྒྱུ་མ་ འཇའ་ཚོན་ ཆུ་ ཟླ་ ལྟ་བུ འི་ ངང་ ༔"
  },
  {
    "source": "སྣང་སྟོང་ལྷ་སྐུ་ཡེ་ཤེས་གཉིས་མེད་གསལ༔",
    "target": "སྣང་ སྟོང་ ལྷ་སྐུ་ ཡེ་ཤེས་ གཉིས་ མེད་ གསལ ༔"
  },
  {
    "source": "ཐུགས་ཀར་པདྨ་ཟླ་སྟེང་འོད་ཀློང་དུ༔",
    "target": "ཐུགས་ཀ ར་ པདྨ་ ཟླ་ སྟེང་ འོད་ ཀློང་ དུ ༔"
  },
  {
    "source": "དུས་གསུམ་བདེ་གཤེགས་ཀུན་འདུས་སྣང་མཐའ་ཡས༔",
    "target": "དུས་གསུམ་ བདེ་གཤེགས་ ཀུན་ འདུས་ སྣང་ མཐའ་ ཡ ས ༔"
  },
  {
    "source": "ཆགས་བྲལ་སྐུ་མདོག་པདྨ་རཱ་གའི་མདངས༔",
    "target": "ཆགས་བྲལ་ སྐུ་མདོག་ པདྨ་རཱ་ག འི་ མདངས ༔"
  },
  {
    "source": "དོན་དམ་ཞལ་གཅིག་ཐབས་ཤེས་ཕྱག་རྒྱ་ཟུང་༔",
    "target": "དོན་དམ་ ཞལ་ གཅིག་ ཐབས་ཤེས་ ཕྱག་རྒྱ་ ཟུང་ ༔"
  },
  {
    "source": "མཐའ་གཉིས་མི་གནས་སྐྱིལ་ཀྲུང་མཉམ་བཞག་རྒྱ༔",
    "target": "མཐའ་ གཉིས་ མི་ གནས་ སྐྱིལ་ཀྲུང་ མཉམ་བཞག་ རྒྱ ༔"
  },
  {
    "source": "སྐུ་ནི་མཐའ་བྲལ་གཙུག་ཏོར་བལྟར་མི་མངོན༔",
    "target": "སྐུ་ ནི་ མཐའ་བྲལ་ གཙུག་ ཏོ ར་ བལྟ ར་ མི་ མངོན ༔"
  },
  {
    "source": "འགྲོ་ལ་མཆོག་རྩོལ་ལྷུང་བཟེད་བདུད་རྩིས་བཀང་༔",
    "target": "འགྲོ་ ལ་ མཆོག་ རྩོལ་ ལྷུང་བཟེད་ བདུད་རྩི ས་ བཀང་ ༔"
  },
  {
    "source": "རྣམ་དག་ཁྲིམས་ལྡན་ཆོས་གོས་རྣམ་གསུམ་གསོལ༔",
    "target": "རྣམ་དག་ ཁྲིམས་ ལྡན་ ཆོས་གོས་ རྣམ་ གསུམ་ གསོལ ༔"
  },
  {
    "source": "བདག་གཞན་དོན་རྫོགས་མཚན་དཔེ་ལྡན་པར་བསྒོམ༔",
    "target": "བདག་གཞན་ དོན་ རྫོགས་ མཚན་ དཔེ་ ལྡན་པ ར་ བསྒོམ ༔"
  },
  {
    "source": "སྤྱི་བོར་རྗེ་བཙུན་པདྨ་སཾ་བྷ་ཝ༔",
    "target": "སྤྱི་བོ ར་ རྗེ་བཙུན་ པདྨ་སཾ་བྷ་ཝ ༔"
  },
  {
    "source": "རྡོ་རྗེ་བྷནྡྷ་ཐབས་ཤེས་ཕྱག་རྒྱ་གསལ༔",
    "target": "རྡོ་རྗེ་ བྷནྡྷ་ ཐབས་ཤེས་ ཕྱག་རྒྱ་ གསལ ༔"
  },
  {
    "source": "པཎ་ཞུ་རྣ་རིང་ཆོས་གོས་ཐང་ཤམ་གསོལ༔",
    "target": "པཎ་ ཞུ་ རྣ་ རིང་ ཆོས་གོས་ ཐང་ ཤམ་ གསོལ ༔"
  },
  {
    "source": "དམར་སྨུག་མདངས་ལྡན་གཟི་བརྗིད་འབར་བར་བསྒོམ༔",
    "target": "དམར་སྨུག་ མདང ས་ ལྡན་ གཟི་བརྗིད་ འབར་བ ར་ བསྒོམ ༔"
  },
  {
    "source": "ལྟེ་བར་གཏུམ་མོ་ཡེ་ཤེས་བདེ་དྲོད་ལས༔",
    "target": "ལྟེ་བ ར་ གཏུམ་མོ་ ཡེ་ཤེས་ བདེ་ དྲོད་ ལས ༔"
  },
  {
    "source": "གསང་བ་ཡེ་ཤེས་མཁའ་འགྲོའི་དཀྱིལ་འཁོར་གསལ༔",
    "target": "གསང་བ་ ཡེ་ཤེས་མཁའ་འགྲོ འི་ དཀྱིལ་འཁོར་ གསལ ༔"
  },
  {
    "source": "རང་བཞིན་ལྷུན་གྲུབ་རྩ་གསུམ་ལྷ་ཡི་ཚོགས༔",
    "target": "རང་བཞིན་ ལྷུན་གྲུབ་ རྩ་ གསུམ་ ལྷ་ ཡི་ ཚོགས ༔"
  },
  {
    "source": "གདན་དང་ཕྱག་མཚན་ཡོངས་རྫོགས་སྐུ་རུ་གསལ༔",
    "target": "གདན་ དང་ ཕྱག་མཚན་ ཡོངས་ རྫོགས་ སྐུ་ རུ་ གསལ ༔"
  },
  {
    "source": "དེ་ནས་སྤྱན་འདྲེན་པ་ནི༔",
    "target": "དེ་ ནས་ སྤྱན་ འདྲེན་པ་ ནི ༔"
  },
  {
    "source": "ཧྲཱིཿགནས་གསུམ་སྐུ་གསུང་ཐུགས་ཀྱི་ཡི་གེ་ནི༔",
    "target": "ཧྲཱིཿགནས་ གསུམ་ སྐུ་གསུང་ཐུགས་ ཀྱི་ ཡི་གེ་ ནི ༔"
  },
  {
    "source": "དཀར་དམར་མཐིང་ཀ་རྡོ་རྗེ་གསུམ་གྱི་དངོས༔",
    "target": "དཀར་དམར་ མཐིང་ ཀ་རྡོ་ རྗེ་ གསུམ་ གྱི་ དངོས ༔"
  },
  {
    "source": "བདེ་གཤེགས་མ་ལུས་འདུས་པའི་འོད་ཟེར་གྱིས༔",
    "target": "བདེ་གཤེགས་ མ་ ལུས་ འདུས་པ འི་ འོད་ཟེར་ གྱིས ༔"
  },
  {
    "source": "དབང་ཆེན་ལྷ་ཚོགས་འོད་དཔག་མེད་པ་དང་༔",
    "target": "དབང་ ཆེན་ ལྷ་ཚོགས་ འོད་དཔག་མེད་པ་ དང་ ༔"
  },
  {
    "source": "གསང་བ་ཡེ་ཤེས་རྗེ་བཙུན་གུ་རུ་རྗེ༔",
    "target": "གསང་བ་ ཡེ་ཤེས་ རྗེ་བཙུན་ གུ་རུ་ རྗེ ༔"
  },
  {
    "source": "རྟ་གདོང་ཕྱག་རྒྱའི་ཚུལ་གྱིས་སྤྱན་འདྲེན་ན༔",
    "target": "རྟ་ གདོང་ ཕྱག་རྒྱ འི་ ཚུལ་ གྱིས་ སྤྱན་ འདྲེན་ ན ༔"
  },
  {
    "source": "དབང་གི་རྟ་སྐད་འཚེར་ཞིང་གཤེགས་སུ་གསོལ༔",
    "target": "དབང་ གི་ རྟ་ སྐད་ འཚེར་ ཞིང་ གཤེགས་ སུ་ གསོལ ༔"
  },
  {
    "source": "ཛཿཧཱུྃ་བྃ་ཧོཿདེ་ནས་བཞུགས་སུ་གསོལ་ཞིང་ཕྱག་འཚལ་བ་ནི༔",
    "target": "ཛཿ ཧཱུྃ་ བྃ་ ཧོཿ དེ་ ནས་ བཞུགས་ སུ་ གསོལ་ ཞིང་ ཕྱག་ འཚལ་བ་ ནི ༔"
  },
  {
    "source": "ཧྲཱིཿཡེ་ནས་བདག་དང་གཉིས་མེད་ཡེ་ཤེས་ལྷ༔",
    "target": "ཧྲཱིཿ ཡེ་ ནས་ བདག་ དང་ གཉིས་ མེད་ ཡེ་ཤེས་ ལྷ ༔"
  },
  {
    "source": "རང་བྱུང་རང་གསལ་ངང་དུ་བརྟན་པར་བཞུགས༔",
    "target": "རང་ བྱུང་ རང་ གསལ་ ངང་ དུ་ བརྟན་པ ར་ བཞུགས ༔"
  },
  {
    "source": "བདེ་གཤེགས་སྐུ་གསུམ་དོན་གྱི་ལྷ་ཚོགས་ལ༔",
    "target": "བདེ་གཤེགས་ སྐུ་ གསུམ་ དོན་ གྱི་ ལྷ་ཚོགས་ ལ ༔"
  },
  {
    "source": "སྒོ་གསུམ་འདུ་འབྲལ་མེད་པར་ཕྱག་འཚལ་ལོ༔",
    "target": "སྒོ་ གསུམ་ འདུ་ འབྲལ་ མེད་པ ར་ ཕྱག་ འཚལ་ ལོ ༔"
  },
  {
    "source": "མཆོད་པ་ནི༔",
    "target": "མཆོད་པ་ ནི ༔"
  },
  {
    "source": "འཁོར་དང་མྱང་འདས་ཕྱི་ནང་གསང་བ་ཡི༔",
    "target": "འཁོར་ དང་ མྱང་འདས་ ཕྱི་ནང་ གསང་བ་ ཡི ༔"
  },
  {
    "source": "ཕྱི་ནང་གསང་མཆོད་གཟུགས་སྒྲ་དྲི་རོ་དང་༔",
    "target": "ཕྱི་ནང་ གསང་ མཆོད་ གཟུགས་ སྒྲ་ དྲི་རོ་ དང་ ༔"
  },
  {
    "source": "རེག་བྱ་ཆོས་སོགས་ནམ་མཁའ་གང་བར་སྤྲུལ༔",
    "target": "རེག་བྱ་ ཆོས་ སོགས་ ནམ་མཁའ་ གང་བ ར་ སྤྲུལ ༔"
  },
  {
    "source": "ཚོགས་དང་སྨན་རཀ་གཏོར་མའི་མཆོད་པ་འབུལ༔",
    "target": "ཚོགས་ དང་ སྨན་ རཀ་ གཏོར་མ འི་ མཆོད་པ་ འབུལ ༔"
  },
  {
    "source": "བསྟོད་པ་ནི༔",
    "target": "བསྟོད་པ་ ནི ༔"
  },
  {
    "source": "ཧྲཱིཿདུས་གསུམ་སངས་རྒྱས་སྐུ་གསུམ་འདུས་པའི་ལྷ༔",
    "target": "ཧྲཱིཿ དུས་གསུམ་སངས་རྒྱས་ སྐུ་ གསུམ་ འདུས་པ འི་ ལྷ ༔"
  },
  {
    "source": "མཉེན་ལྕུག་འཁྲིལ་ལྡེམ་ཁྲོ་ཚུལ་གར་དགུར་ལྡན༔",
    "target": "མཉེན་ ལྕུག་ འཁྲིལ་ ལྡེམ་ ཁྲོ་ ཚུལ་ གར་ དགུ ར་ ལྡན ༔"
  },
  {
    "source": "སྙན་འཚེར་འུར་ཆོམ་གསེང་བག་གད་རྒྱང་ཅན༔",
    "target": "སྙན་ འཚེར་ འུ ར་ ཆོམ་ གསེང་ བག་ གད་ རྒྱང་ ཅན ༔"
  },
  {
    "source": "ཐུགས་རྗེ་རྒྱུན་མི་འཆད་པའི་ཚོགས་ལ་བསྟོད༔",
    "target": "ཐུགས་རྗེ་ རྒྱུན་ མི་ འཆད་པ འི་ ཚོགས་ ལ་ བསྟོད ༔"
  },
  {
    "source": "བཟླས་པ་བྱ་བ་ནི༔",
    "target": "བཟླས་པ་ བྱ་བ་ ནི ༔"
  },
  {
    "source": "ཐུགས་ཀར་ཉི་ཟླའི་སྟེང་དུ་ཧྲཱིཿཡིག་ལས༔",
    "target": "ཐུགས་ཀ ར་ ཉི་ཟླ འི་ སྟེང་ དུ་ ཧྲཱིཿཡིག་ ལས ༔"
  },
  {
    "source": "གསང་སྔགས་སྙིང་པོ་བར་མེད་འདུ་ཞིང་འཕྲོ༔",
    "target": "གསང་སྔགས་ སྙིང་པོ་ བར་མེད་ འདུ་ ཞིང་ འཕྲོ ༔"
  },
  {
    "source": "བདག་གཞན་དོན་བྱས་ཡི་གེ་དྲུག་པ་བཟླ༔",
    "target": "བདག་གཞན་ དོན་བྱ ས་ ཡི་གེ་ དྲུག་པ་ བཟླ ༔"
  },
  {
    "source": "ཨོཾ་ཧྱ་གྷྲི་ཝ་ཧཱུྃ༔",
    "target": "ཨོཾ་ ཧྱ་ གྷྲི་ ཝ་ ཧཱུྃ ༔"
  },
  {
    "source": "གྲགས་སྟོང་སོ་མ་མ་ཡེངས་བྱེ་བ་བཟླ༔",
    "target": "གྲགས་ སྟོང་ སོ་མ་ མ་ ཡེངས་ བྱེ་བ་ བཟླ ༔"
  },
  {
    "source": "རྒྱུན་དུ་ཡི་དམ་བྱས་ན་ལྷ་རུ་འགྱུར༔",
    "target": "རྒྱུན་ དུ་ ཡི་དམ་ བྱས་ ན་ ལྷ་ རུ་ འགྱུར ༔"
  },
  {
    "source": "སྐབས་སུ་སྙིང་པོ་ཧྲཱིཿབཟླས་འཁྱེར་སོ་བྱ༔",
    "target": "སྐབས་ སུ་ སྙིང་པོ་ ཧྲཱིཿ བཟླས་ འཁྱེར་ སོ་ བྱ ༔"
  },
  {
    "source": "རང་ལུས་ལྷ་ལ་སྒྲ་གྲགས་སྔགས་ཀྱི་སྒྲ༔",
    "target": "རང་ ལུས་ ལྷ་ ལ་ སྒྲ་ གྲགས་ སྔགས་ ཀྱི་ སྒྲ ༔"
  },
  {
    "source": "དྲན་རྟོགས་སྐུ་ལྔ་ཏིང་འཛིན་རྒྱ་མཚོ་གསལ༔",
    "target": "དྲན་ རྟོགས་ སྐུ་ལྔ་ ཏིང་འཛིན་ རྒྱ་མཚོ་ གསལ ༔"
  },
  {
    "source": "དེ་ནས་ཚོགས་མཆོད་ནི༔",
    "target": "དེ་ ནས་ ཚོགས་མཆོད་ ནི ༔"
  },
  {
    "source": "ཧྲཱིཿབསྐང་རྫས་ཚོགས་ཀྱི་མ་དག་བསྲེགས་གཏོར་སྦྱངས༔",
    "target": "ཧྲཱིཿ བསྐང་ རྫས་ ཚོགས་ ཀྱི་ མ་ དག་ བསྲེགས་ གཏོར་ སྦྱང ས ༔"
  },
  {
    "source": "ཡི་གེ་གསུམ་གྱིས་བྱིན་རླབས་ཡེ་ཤེས་བསྐྱེད༔",
    "target": "ཡི་གེ་ གསུམ་ གྱིས་ བྱིན་རླབས་ ཡེ་ཤེས་ བསྐྱེད ༔"
  },
  {
    "source": "རྃ་ཡྃ་ཁྃ༔",
    "target": "རྃ་ ཡྃ་ ཁྃ ༔"
  },
  {
    "source": "ཨོཾ་ཨཱཿཧཱུྃ༔",
    "target": "ཨོཾ་ ཨཱཿ ཧཱུྃ ༔"
  },
  {
    "source": "སྤྱན་འདྲེན་མཆོད་བཤགས་བསྟབ་པ་ནི༔",
    "target": "སྤྱན་འདྲེན་ མཆོད་ བཤགས་ བསྟབ་པ་ ནི ༔"
  },
  {
    "source": "ཧྲཱིཿཡེ་ཤེས་ལྷ་ཚོགས་འདིར་བྱོན་ཚོགས་ལ་རོལ༔",
    "target": "ཧྲཱིཿ ཡེ་ཤེས་ ལྷ་ཚོགས་ འདི ར་ བྱོན་ ཚོགས་ ལ་ རོལ ༔"
  },
  {
    "source": "རྩ་གསུམ་རྒྱལ་བའི་ཚོགས་ཕུད་ཡར་བཞེས་ལ༔",
    "target": "རྩ་ གསུམ་ རྒྱལ་བ འི་ ཚོགས་ཕུད་ ཡར་ བཞེས་ ལ ༔"
  },
  {
    "source": "ཟག་མེད་གྷ་ཎའི་ཚོགས་ཀྱིས་བསྐང་ཤིང་བཤགས༔",
    "target": "ཟག་མེད་ གྷ་ ཎ འི་ ཚོགས་ ཀྱིས་ བསྐང་ ཤིང་ བཤགས ༔"
  },
  {
    "source": "བག་ཆགས་འཁོར་བའི་དགྲ་བགེགས་ཞལ་དུ་བསྟབ༔",
    "target": "བག་ཆགས་ འཁོར་བ འི་ དགྲ་ བགེགས་ ཞལ་ དུ་ བསྟབ ༔"
  },
  {
    "source": "གྷ་ཎ་ཙཀྲ་པཱུཙྪ་ཧོཿརྡོ་རྗེ་སློབ་དཔོན་ལ་དྲང་བ་ནི༔",
    "target": "གྷ་ ཎ་ ཙཀྲ་ པཱུཙྪ་ ཧོཿ རྡོ་རྗེ་སློབ་དཔོན་ ལ་ དྲང་བ་ ནི ༔"
  },
  {
    "source": "ཧྲཱིཿརྡོ་རྗེ་སློབ་དཔོན་སྒྲུབ་པའི་མཆེད་དང་ལྕམ༔",
    "target": "ཧྲཱིཿ རྡོ་རྗེ་སློབ་དཔོན་ སྒྲུབ་པ འི་ མཆེད་ དང་ ལྕམ ༔"
  },
  {
    "source": "འདོད་ཡོན་མ་སྤངས་ལོངས་སྤྱོད་རྒྱན་དུ་བཞེས༔",
    "target": "འདོད་ཡོན་ མ་ སྤངས་ ལོངས་སྤྱོད་ རྒྱན་ དུ་ བཞེས ༔"
  },
  {
    "source": "ལན་འདེབས་པ་ནི༔",
    "target": "ལན་ འདེབས་པ་ ནི ༔"
  },
  {
    "source": "ཧྲཱིཿཧོཿབདག་དང་དབྱེར་མེད་རྩ་གསུམ་དོན་གྱི་ལྷ༔",
    "target": "ཧྲཱིཿ ཧོཿ བདག་ དང་ དབྱེར་ མེད་ རྩ་ གསུམ་ དོན་ གྱི་ ལྷ ༔"
  },
  {
    "source": "ཟག་མེད་བདེ་བའི་ཞལ་ཟས་ཚོགས་སུ་རོལ༔",
    "target": "ཟག་མེད་ བདེ་བ འི་ ཞལ་ཟས་ ཚོགས་ སུ་ རོལ ༔"
  },
  {
    "source": "མ་ནུ་སརྦ་ས་མ་ཡ་བཛྲ་ཙིཏྟ་ཧཱུྃ༔",
    "target": "མ་ནུ་ སརྦ་ ས་མ་ཡ་ བཛྲ་ ཙིཏྟ་ ཧཱུྃ ༔"
  },
  {
    "source": "ཞེས་སྨོན་ལམ་གདབ༔",
    "target": "ཞེས་ སྨོན་ལམ་ གདབ ༔"
  },
  {
    "source": "དེ་ནས་ལྷག་མ་བྱ་བ་ནི༔",
    "target": "དེ་ ནས་ ལྷག་མ་ བྱ་བ་ ནི ༔"
  },
  {
    "source": "ཨ་ཀ་རོ་མུ་ཁཾ་སོགས་ཀྱིས་སྔགས་དང་ཕྱག་རྒྱས་བྱིན་བརླབས་ལ༔",
    "target": "ཨ་ཀ་ རོ་ མུ་ཁཾ་ སོགས་ ཀྱིས་ སྔགས་ དང་ ཕྱག་ རྒྱས་ བྱིན་ བརླབས་ ལ ༔"
  },
  {
    "source": "ཧྲཱིཿབྷྱོ༔",
    "target": "ཧྲཱིཿབྷྱོ ༔"
  },
  {
    "source": "རང་ངོ་མ་ཤེས་རྟོག་འཆལ་སྒྲིབ་ཅན་ཀུན༔",
    "target": "རང་ ངོ་ མ་ ཤེས་ རྟོག་ འཆལ་ སྒྲིབ་ ཅན་ ཀུན ༔"
  },
  {
    "source": "ཕུད་དང་དཔལ་གྱི་ཕ་འབབ་ལོངས་སྤྱོད་རོལ༔",
    "target": "ཕུད་ དང་ དཔལ་ གྱི་ ཕ་ འབབ་ ལོངས་སྤྱོད་ རོལ ༔"
  },
  {
    "source": "གསང་སྔགས་བསྟན་དགྲ་ཁ་ཡི་ཟས་སྐལ་གྱིས༔",
    "target": "གསང་སྔགས་ བསྟན་དགྲ་ ཁ་ ཡི་ ཟས་ སྐལ་ གྱིས ༔"
  },
  {
    "source": "རྣལ་འབྱོར་བཅོལ་བའི་ཕྲིན་ལས་གྲུབ་པར་མཛོད༔",
    "target": "རྣལ་འབྱོར་ བཅོལ་བ འི་ ཕྲིན་ལས་ གྲུབ་པ ར་ མཛོད ༔"
  },
  {
    "source": "ཨོཾ་ཨུཙྪིཥྚ་བ་ལིཾ་ཏ་བྷཀཱ་བྷཀཱ་ཡེ་སྭཱ་ཧཱ༔",
    "target": "ཨོཾ་ ཨུཙྪིཥྚ་བ་ ལིཾ་ ཏ་ བྷཀཱ་ བྷཀཱ་ ཡེ་ སྭཱ་ཧཱ ༔"
  },
  {
    "source": "བསྐུལ་བ་ནི༔",
    "target": "བསྐུལ་བ་ ནི ༔"
  },
  {
    "source": "ཧཱུྃ་ཧྲཱིཿཐབས་ཤེས་སྒྱུ་མའི་ལྷ་ཚོགས་དབྱིངས་ནས་བཞེངས༔",
    "target": "ཧཱུྃ་ ཧྲཱིཿ ཐབས་ཤེས་ སྒྱུ་མ འི་ ལྷ་ཚོགས་ དབྱིངས་ ནས་ བཞེངས ༔"
  },
  {
    "source": "དབྱིངས་རིག་ཀ་དག་རིག་པའི་ཐུགས་དམ་བསྐུལ༔",
    "target": "དབྱིངས་ རིག་ ཀ་དག་ རིག་པ འི་ ཐུགས་དམ་ བསྐུལ ༔"
  },
  {
    "source": "དུག་གསུམ་དགྲ་བགེགས་སྐུ་གསུམ་ཀློང་དུ་སྒྲོལ༔",
    "target": "དུག་ གསུམ་ དགྲ་ བགེགས་ སྐུ་ གསུམ་ ཀློང་ དུ་ སྒྲོལ ༔"
  },
  {
    "source": "མ་རིག་རྣམ་རྟོག་སྐྱེ་མེད་ངང་དུ་ཟློག༔",
    "target": "མ་རིག་ རྣམ་རྟོག་ སྐྱེ་མེད་ ངང་ དུ་ ཟློག ༔"
  },
  {
    "source": "སྭ་བྷ་ཝ་ཕཊ྄༔",
    "target": "སྭ་བྷ་ ཝ་ ཕཊ྄ ༔"
  },
  {
    "source": "ཆད་མདོ་བརྟན་སྐྱོང་ནི༔",
    "target": "ཆད་མདོ་ བརྟན་ སྐྱོང་ ནི ༔"
  },
  {
    "source": "ཧྲཱིཿཐོག་མེད་དུས་ནས་ད་ལྟ་མ་འོངས་ཚེ༔",
    "target": "ཧྲཱིཿ ཐོག་མེད་དུས་ ནས་ ད་ ལྟ་ མ་ འོངས་ ཚེ ༔"
  },
  {
    "source": "སྐུ་གསུམ་བདེ་གཤེགས་སྤྱན་སྔར་རང་མདངས་འཁོར༔",
    "target": "སྐུ་ གསུམ་ བདེ་གཤེགས་ སྤྱན་སྔ ར་ རང་མདངས་ འཁོར ༔"
  },
  {
    "source": "བརྗོད་བྲལ་བློ་འདས་ཆོས་འཁོར་རྟག་བསྐོར་ཚེ༔",
    "target": "བརྗོད་ བྲལ་ བློ་ འདས་ ཆོས་འཁོར་ རྟག་ བསྐོར་ ཚེ ༔"
  },
  {
    "source": "རིག་རྩལ་མཁའ་འགྲོ་དམ་ཅན་ཁས་བླངས་བཞིན༔",
    "target": "རིག་རྩལ་ མཁའ་འགྲོ་ དམ་ཅན་ ཁ ས་ བླངས་ བཞིན ༔"
  },
  {
    "source": "འཁོར་བ་རུ་བཟློག་ཡེ་ཤེས་དབྱིངས་སྒྲོལ་བའི༔",
    "target": "འཁོར་བ་ རུ་ བཟློག་ ཡེ་ཤེས་ དབྱིངས་ སྒྲོལ་ བ འི ༔"
  },
  {
    "source": "ཕྲིན་ལས་སྒྲུབ་པའི་མ་མོ་བརྟན་མའི་ཚོགས༔",
    "target": "ཕྲིན་ལས་ སྒྲུབ་པ འི་ མ་མོ་ བརྟན་མ འི་ ཚོགས ༔"
  },
  {
    "source": "བཀའ་དང་དམ་ལས་མ་འདའ་ས་མ་ཡ༔",
    "target": "བཀའ་ དང་ དམ་ ལས་ མ་ འདའ་ ས་མ་ཡ ༔"
  },
  {
    "source": "མ་མ་ཡོ་གི་ནཱི་བ་ལིཾ་ཏ་ཁཱ་ཧི༔",
    "target": "མ་མ་ ཡོ་ གི་ ནཱི་བ་ ལིཾ་ ཏ་ ཁཱ་ཧི ༔"
  },
  {
    "source": "རྟ་བྲོ་ནི༔",
    "target": "རྟ་ བྲོ་ ནི ༔"
  },
  {
    "source": "ཧྲཱིཿཆོས་དབྱིངས་ཡེ་ཤེས་ཆེན་པོའི་མཁའ་དབྱིངས་སུ༔",
    "target": "ཧྲཱིཿ ཆོས་དབྱིངས་ཡེ་ཤེས་ ཆེན་པོ འི་ མཁའ་དབྱིངས་ སུ ༔"
  },
  {
    "source": "གཉིས་འཛིན་རྟོག་ཚོགས་མ་ལུས་གནོན་པའི་ཕྱིར༔",
    "target": "གཉིས་ འཛིན་ རྟོག་ ཚོགས་ མ་ ལུས་ གནོན་པ འི་ ཕྱི ར ༔"
  },
  {
    "source": "ཞི་ཁྲོའི་གར་ནི་འཁོར་འདས་དབྱིངས་སུ་སྒྱུར༔",
    "target": "ཞི་ ཁྲོ འི་ གར་ ནི་ འཁོར་འདས་ དབྱིངས་ སུ་ སྒྱུར ༔"
  },
  {
    "source": "ཀུན་རྫོབ་འཁྲུལ་པའི་གདོན་ཚོགས་ཐལ་བར་རློག༔",
    "target": "ཀུན་རྫོབ་ འཁྲུལ་པ འི་ གདོན་ ཚོགས་ ཐལ་བ ར་ རློག ༔"
  },
  {
    "source": "སརྦ་སྟྭམྦྷ་ཡ་ནན༔",
    "target": "སརྦ་ སྟྭམྦྷ་ ཡ་ ནན ༔"
  },
  {
    "source": "བསྔོ་བ་སྨོན་ལམ་ནི༔",
    "target": "བསྔོ་བ་ སྨོན་ལམ་ ནི ༔"
  },
  {
    "source": "ཧྲཱིཿའདུས་དང་འདུས་བྱས་ཀུན་རྫོབ་དོན་དམ་ཆོས༔",
    "target": "ཧྲཱིཿ འདུས་ དང་ འདུས་ བྱས་ ཀུན་རྫོབ་ དོན་ དམ་ ཆོས ༔"
  },
  {
    "source": "ཐམས་ཅད་བྱང་ཆུབ་ཆེན་པོའི་རྒྱུར་བསྔོའོ༔",
    "target": "ཐམས་ཅད་ བྱང་ཆུབ་ ཆེན་པོ འི་ རྒྱུ ར་ བསྔོ འོ ༔"
  },
  {
    "source": "འཁོར་བར་གནས་པའི་མ་གྱུར་སེམས་ཅན་ཀུན༔",
    "target": "འཁོར་བ ར་ གནས་པ འི་ མ་ གྱུར་ སེམས་ཅན་ ཀུན ༔"
  },
  {
    "source": "ཐམས་ཅད་ཕྱམ་གཅིག་སངས་རྒྱས་ཐོབ་གྱུར་ཅིག༔",
    "target": "ཐམས་ཅད་ ཕྱམ་ གཅིག་ སངས་རྒྱས་ ཐོབ་ གྱུར་ ཅིག ༔"
  },
  {
    "source": "གཤེགས་བསྡུ་ནི༔",
    "target": "གཤེགས་ བསྡུ་ ནི ༔"
  },
  {
    "source": "ཧྲཱིཿབདག་དང་དམ་ཚིག་ཡེ་ཤེས་གཉིས་མེད་ལྷ༔",
    "target": "ཧྲཱིཿ བདག་ དང་ དམ་ཚིག་ ཡེ་ཤེས་ གཉིས་ མེད་ ལྷ ༔"
  },
  {
    "source": "ནམ་ཡང་མི་གཏོང་རྒྱུན་དུ་བསྟེན་པར་བགྱི༔",
    "target": "ནམ་ ཡང་ མི་ གཏོང་ རྒྱུན་ དུ་ བསྟེན་པ ར་ བགྱི ༔"
  },
  {
    "source": "ཧྲཱིཿཡིག་ཡེ་ཤེས་ལྔ་ཡི་དོན་ལ་བལྟ༔",
    "target": "ཧྲཱིཿ ཡིག་ ཡེ་ཤེས་ ལྔ་ ཡི་ དོན་ ལ་ བལྟ ༔"
  },
  {
    "source": "སྟོང་གསལ་བརྗོད་བྲལ་རིག་སྐུ་མངོན་སུམ་མཐོང་༔",
    "target": "སྟོང་གསལ་ བརྗོད་ བྲལ་ རིག་ སྐུ་ མངོན་སུམ་ མཐོང་ ༔"
  },
  {
    "source": "ཏིཥྛ་བཛྲ་ས་མ་ཡ་ཧཱུྃ༔",
    "target": "ཏིཥྛ་ བཛྲ་ ས་ མ་ཡ་ ཧཱུྃ ༔"
  },
  {
    "source": "བཀྲ་ཤིས་ནི༔",
    "target": "བཀྲ་ཤིས་ ནི ༔"
  },
  {
    "source": "ཧྲཱིཿསྐུ་གསུམ་ཡེ་ཤེས་མི་འགྱུར་དོན་གྱི་ལྷ༔",
    "target": "ཧྲཱིཿ སྐུ་ གསུམ་ ཡེ་ཤེས་ མི་ འགྱུར་ དོན་ གྱི་ ལྷ ༔"
  },
  {
    "source": "ཞི་དང་ཁྲོ་གར་གསང་སྔགས་རང་སྒྲ་ཅན༔",
    "target": "ཞི་ དང་ ཁྲོ་ གར་ གསང་སྔགས་ རང་ སྒྲ་ཅན ༔"
  },
  {
    "source": "ཐུགས་རྗེའི་མཁའ་ཁྱབ་ཡེ་ཤེས་དཀྱིལ་འཁོར་གྱིས༔",
    "target": "ཐུགས་རྗེ འི་ མཁའ་ ཁྱབ་ ཡེ་ཤེས་ དཀྱིལ་འཁོར་ གྱིས ༔"
  },
  {
    "source": "ཁམས་གསུམ་སེམས་ཅན་ཀུན་ལ་བདེ་ལེགས་སྩོལ༔",
    "target": "ཁམས་ གསུམ་ སེམས་ཅན་ ཀུན་ ལ་ བདེ་ལེགས་ སྩོལ ༔"
  },
  {
    "source": "ཅེས་རྒྱས་པར་འདོད་ན་གཞུང་ལྟར་བྱའོ༔",
    "target": "ཅེས་ རྒྱས་པ ར་ འདོད་ ན་ གཞུང་ ལྟ ར་ བྱ འོ ༔"
  },
  {
    "source": "དཀྱིལ་འཁོར་བསྡུ་བ་སོགས་ལས་རྗེས་སྤྱི་མཐུན་བྱ༔",
    "target": "དཀྱིལ་འཁོར་ བསྡུ་བ་ སོགས་ ལས་ རྗེས་ སྤྱི་ མཐུན་ བྱ ༔"
  },
  {
    "source": "ཞེས་རྩ་གསུམ་སྙིང་པོ་གཅིག་དྲིལ་ཡི་གེ་དྲུག་པའི་སྒྲུབ་ཐབས་ལས་བྱང་གི་རིམ་པ་འདི༔",
    "target": "ཞེས་ རྩ་ གསུམ་ སྙིང་པོ་ གཅིག་ དྲིལ་ ཡི་གེ་ དྲུག་པ འི་ སྒྲུབ་ཐབས་ ལས་ བྱང་ གི་ རིམ་པ་ འདི ༔"
  },
  {
    "source": "ཨཱརྻ་ས་ལེའི་སྐྱེ་བ་བདུན་རྒྱུད་དུ་ཉམས་སུ་བླངས་པའི་རང་ཆོས་འདི་ཡང་མ་འོངས་ཐ་མའི་དུས་དེའི་ཆོས་སྤྱོད་ཀྱི་སྐལ་དུ་སྦས་པའོ༔",
    "target": "ཨཱརྻ་ ས་ལེ འི་ སྐྱེ་བ་ བདུན་ རྒྱུད་ དུ་ ཉམས་ སུ་ བླངས་པ འི་ རང་ ཆོས་ འདི་ ཡང་ མ་ འོངས་ ཐ་མ འི་ དུས་ དེ འི་ ཆོས་སྤྱོད་ ཀྱི་ སྐལ་ དུ་ སྦས་པ འོ ༔"
  },
  {
    "source": "ཟབ་རྒྱ༔༔",
    "target": "ཟབ་ རྒྱ ༔ ༔"
  },
  {
    "source": "གྷུ་ཧྱཿསྐུ་རྒྱ༔",
    "target": "གྷུ་ ཧྱཿ སྐུ་ རྒྱ ༔"
  },
  {
    "source": "གསུང་རྒྱ༔",
    "target": "གསུང་ རྒྱ ༔"
  },
  {
    "source": "ཐུགས་རྒྱ༔",
    "target": "ཐུགས་ རྒྱ ༔"
  },
  {
    "source": "བདག་རང་གི་ཆོས་སྐལ་ཡིན་འདྲ།།",
    "target": "བདག་ རང་ གི་ ཆོས་ སྐལ་ ཡིན་ འདྲ ། །"
  }
]
