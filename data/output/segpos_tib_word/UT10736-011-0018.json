[
  {
    "source": "༄༅།།",
    "target": "༄༅ ། །"
  },
  {
    "source": "ཡི་གེ་དྲུག་པའི་རིག་སྔགས་ཆེན་མོའི་སྒྲུབ་ཐབས་གསེར་གྱི་འཕྲེང་བ་ཞེས་བྱ་བ་བཞུགས་སོ།།",
    "target": "ཡི་གེ་ དྲུག་པ འི་ རིག་སྔགས་ ཆེན་ མོ འི་ སྒྲུབ་ཐབས་ གསེར་ གྱི་ འཕྲེང་བ་ ཞེས་ བྱ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "གྲགས་ལྡན་རྣམས་ཀྱི་མགོ་བོའི་གཙུག་གི་ནོར་བུའི་དཔལ།།",
    "target": "གྲགས་ ལྡན་ རྣམས་ ཀྱི་ མགོ་ བོ འི་ གཙུག་ གི་ ནོར་བུ འི་ དཔལ ། །"
  },
  {
    "source": "དམར་བའི་མདངས་བཀོད་ཤིན་ཏུ་ཡུན་རིང་མ་ལོན་འདྲའི།།",
    "target": "དམར་བ འི་ མདངས་ བཀོད་ ཤིན་ ཏུ་ ཡུན་ རིང་ མ་ ལོན་ འདྲ འི ། །"
  },
  {
    "source": "འཕགས་པ་ཁྱོད་ཞབས་དག་ལ་གུས་པར་ཕྱག་བྱས་ནས།།",
    "target": "འཕགས་པ་ ཁྱོད་ ཞབས་ དག་ ལ་ གུས་པ ར་ ཕྱག་ བྱས་ ནས ། །"
  },
  {
    "source": "སྒྲུབ་ཐབས་གསེར་གྱི་འཕྲེང་བས་དེང་འདིར་མཆོད་པར་བགྱི།།",
    "target": "སྒྲུབ་ཐབས་ གསེར་ གྱི་ འཕྲེང་བ ས་ དེང་ འདི ར་ མཆོད་པ ར་ བགྱི ། །"
  },
  {
    "source": "འཕགས་པ་ཡི་གེ་དྲུག་པའི་རིག་སྔགས་ཆེན་མོ།",
    "target": "འཕགས་པ་ ཡི་གེ་ དྲུག་པ འི་ རིག་སྔགས་ ཆེན་ མོ །"
  },
  {
    "source": "ལཀྵྨཱི་ཀ་རའི་མན་ངགདཔལ་འབྲུག་པའི་རིང་ལུགས་ལས་འོངས་པ་བཞིན་བསྒྲུབ་པར་འདོད་པས།",
    "target": "ལཀྵྨཱི་ཀ་ར འི་ མན་ངག དཔལ་ འབྲུག་པ འི་ རིང་ལུགས་ ལས་ འོངས་པ་ བཞིན་ བསྒྲུབ་པ ར་ འདོད་པ ས །"
  },
  {
    "source": "འདི་ཉིད་ཀྱི་དབང་ཐོབ་ཅིང་བྱ་བའི་རྒྱུད་ཀྱི་དམ་ཚིག་ལ་མཁས་པས་དབེན་ཞིང་བཀྲ་ཤིས་པའི་སར།",
    "target": "འདི་ ཉིད་ ཀྱི་ དབང་ ཐོབ་ ཅིང་ བྱ་བ འི་ རྒྱུད་ ཀྱི་ དམ་ཚིག་ ལ་ མཁས་པ ས་ དབེན་ ཞིང་ བཀྲ་ཤིས་པ འི་ ས ར །"
  },
  {
    "source": "བྲིས་སྐུ་དགྲམ།",
    "target": "བྲིས་ སྐུ་ དགྲམ །"
  },
  {
    "source": "མཎྜལ་དྲི་བཟང་པོས་བྱུགས་པ་ལ།",
    "target": "མཎྜལ་ དྲི་ བཟང་པོ ས་ བྱུགས་པ་ ལ །"
  },
  {
    "source": "རྡུལ་ཚོན་ནམ།",
    "target": "རྡུལ་ཚོན་ ནམ །"
  },
  {
    "source": "ཚོམ་བུའམ།",
    "target": "ཚོམ་བུ འམ །"
  },
  {
    "source": "འབུར་དུ་དོད་པའི་ལྷའི་སྣང་བརྙན་གསུམ་གང་རུང་ལེགས་པར་བཀོད།",
    "target": "འབུར་ དུ་ དོད་པ འི་ ལྷ འི་ སྣང་བརྙན་ གསུམ་ གང་ རུང་ ལེགས་པ ར་ བཀོད །"
  },
  {
    "source": "ཇི་ཙམ་འབྱོར་པའི་མཆོད་པས་མདུན་བདར།",
    "target": "ཇི་ ཙམ་ འབྱོར་པ འི་ མཆོད་པ ས་ མདུན་ བདར །"
  },
  {
    "source": "ཁྲུས་བྱས།",
    "target": "ཁྲུས་ བྱས །"
  },
  {
    "source": "གོས་གཙང་མ་གྱོན།",
    "target": "གོས་ གཙང་མ་ གྱོན །"
  },
  {
    "source": "སྟན་དྲི་མ་མེད་པའི་ཁར།",
    "target": "སྟན་ དྲི་མ་ མེད་པ འི་ ཁ ར །"
  },
  {
    "source": "པདྨའི་རིགས་ཀྱི་སྐྱིལ་ཀྲུང་བཅས།",
    "target": "པདྨ འི་ རིགས་ ཀྱི་ སྐྱིལ་ཀྲུང་ བཅས །"
  },
  {
    "source": "ལུས་དྲང་པོར་བསྲངས་ནས།",
    "target": "ལུས་ དྲང་པོ ར་ བསྲངས་ ནས །"
  },
  {
    "source": "རང་གི་སྙིང་གར་ཟླ་བ་ལ་གནས་པའི་ཧྲཱིཿཡིག་དཀར་པོ་ལས་འོད་ཟེར་འཕྲོས།",
    "target": "རང་ གི་ སྙིང་ ག ར་ ཟླ་བ་ ལ་ གནས་པ འི་ ཧྲཱིཿ ཡིག་དཀར་པོ་ ལས་ འོད་ཟེར་ འཕྲོས །"
  },
  {
    "source": "བླ་མ་འོད་དཔག་ཏུ་མེད་པའི་རྣམ་པ་ཅན།",
    "target": "བླ་མ་ འོད་ དཔག་ ཏུ་ མེད་པ འི་ རྣམ་པ་ ཅན །"
  },
  {
    "source": "སངས་རྒྱས་དང་བྱང་ཆུབ་སེམས་དཔའི་ཚོགས་ཆེན་པོས་མདུན་དུ་བདར་བ།",
    "target": "སངས་རྒྱས་ དང་ བྱང་ཆུབ་སེམས་ དཔ འི་ ཚོགས་ ཆེན་པོ ས་ མདུན་ དུ་ བདར་བ །"
  },
  {
    "source": "བཛྲ་ས་མཱ་ཛཿམདུན་གྱི་ནམ་མཁར་བཞུགས་པར་བལྟས་ནས།",
    "target": "བཛྲ་ས་མཱ་ཛཿ མདུན་ གྱི་ ནམ་ མཁ ར་ བཞུགས་པ ར་ བལྟས་ ནས །"
  },
  {
    "source": "བདག་གི་ལུས་དང་ལོངས་སྤྱོད་དང་།",
    "target": "བདག་ གི་ ལུས་ དང་ ལོངས་སྤྱོད་ དང་ །"
  },
  {
    "source": "དུས་གསུམ་དགེ་བའི་དངོས་པོ་རྣམས།།",
    "target": "དུས་ གསུམ་ དགེ་བ འི་ དངོས་པོ་ རྣམས ། །"
  },
  {
    "source": "སེམས་ཅན་ཀུན་གྱི་དོན་གྱི་ཕྱིར།།",
    "target": "སེམས་ཅན་ ཀུན་ གྱི་ དོན་ གྱི་ ཕྱི ར ། །"
  },
  {
    "source": "གུས་པས་དཀྱིལ་འཁོར་ལྷ་ལ་འབུལ།།",
    "target": "གུས་པ ས་ དཀྱིལ་འཁོར་ ལྷ་ ལ་ འབུལ ། །"
  },
  {
    "source": "ཞེས་མཆོད་ནས།",
    "target": "ཞེས་ མཆོད་ ནས །"
  },
  {
    "source": "དཀོན་མཆོག་གསུམ་ལ་བདག་སྐྱབས་མཆི།།",
    "target": "དཀོན་མཆོག་ གསུམ་ ལ་ བདག་ སྐྱབས་ མཆི ། །"
  },
  {
    "source": "སྡིག་པ་ཐམས་ཅད་སོ་སོར་བཤགས།།",
    "target": "སྡིག་པ་ ཐམས་ཅད་ སོ་སོ ར་ བཤགས ། །"
  },
  {
    "source": "འགྲོ་བའི་དགེ་ལ་རྗེས་ཡི་རང་།།",
    "target": "འགྲོ་བ འི་ དགེ་ ལ་ རྗེས་ ཡི་ རང་ ། །"
  },
  {
    "source": "སངས་རྒྱས་བྱང་ཆུབ་ཡིད་ཀྱིས་གཟུང་།།",
    "target": "སངས་རྒྱས་ བྱང་ཆུབ་ ཡིད་ ཀྱིས་ གཟུང་ ། །"
  },
  {
    "source": "སངས་རྒྱས་ཆོས་དང་ཚོགས་མཆོག་ལ།།",
    "target": "སངས་རྒྱས་ ཆོས་ དང་ ཚོགས་ མཆོག་ ལ ། །"
  },
  {
    "source": "བྱང་ཆུབ་བར་དུ་བདག་སྐྱབས་མཆི།།",
    "target": "བྱང་ཆུབ་ བར་ དུ་ བདག་ སྐྱབས་ མཆི ། །"
  },
  {
    "source": "རང་གཞན་དོན་ནི་རབ་བསྒྲུབ་ཕྱིར།།",
    "target": "རང་ གཞན་ དོན་ ནི་ རབ་ བསྒྲུབ་ ཕྱི ར ། །"
  },
  {
    "source": "བྱང་ཆུབ་སེམས་ནི་བསྐྱེད་པར་བགྱི།།",
    "target": "བྱང་ཆུབ་སེམས་ ནི་ བསྐྱེད་པ ར་ བགྱི ། །"
  },
  {
    "source": "བྱང་ཆུབ་མཆོག་གི་སེམས་ནི་བསྐྱེད་བགྱིས་ནས།།",
    "target": "བྱང་ཆུབ་ མཆོག་ གི་ སེམས་ ནི་ བསྐྱེད་ བགྱིས་ ནས ། །"
  },
  {
    "source": "སེམས་ཅན་ཐམས་ཅད་བདག་གིས་མགྲོན་དུ་གཉེར།།",
    "target": "སེམས་ཅན་ ཐམས་ཅད་ བདག་ གིས་ མགྲོན་ དུ་ གཉེར ། །"
  },
  {
    "source": "བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི།།",
    "target": "བྱང་ཆུབ་ སྤྱོད་ མཆོག་ ཡིད་འོང་ སྤྱད་པ ར་ བགྱི ། །"
  },
  {
    "source": "འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག།",
    "target": "འགྲོ་ ལ་ ཕན་ ཕྱི ར་ སངས་རྒྱས་ འགྲུབ་པ ར་ ཤོག །"
  },
  {
    "source": "ཅེས་ལན་གསུམ་གྱིས་སྡོམ་པ་བླང་།",
    "target": "ཅེས་ ལན་ གསུམ་ གྱིས་ སྡོམ་པ་ བླང་ །"
  },
  {
    "source": "དེ་ནས་བཛྲ་མུཿཡིས་ཚོགས་ཞིང་རང་གནས་སུ་གཤེགས།",
    "target": "དེ་ ནས་ བཛྲ་ མུཿ ཡིས་ ཚོགས་ ཞིང་ རང་གནས་ སུ་ གཤེགས །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིགསྡུག་བསྔལ་དང་སྡུག་བསྔལ་གྱི་རྒྱུད་དང་བྲལ་བར་གྱུར་ཅིགསྡུག་བསྔལ་མེད་པའི་བདེ་བ་དམ་པ་དང་མི་འབྲལ་བར་གྱུར་ཅིགབདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་ཆེན་པོ་ལ་གནས་པར་གྱུར་ཅིགསྙམ་པ་ཚད་མེད་པ་བསྒོམ་པར་བྱའོ།།",
    "target": "སེམས་ཅན་ ཐམས་ཅད་ བདེ་བ་ དང་ བདེ་བ འི་ རྒྱུ་ དང་ ལྡན་པ ར་ གྱུར་ ཅིག སྡུག་བསྔལ་ དང་ སྡུག་བསྔལ་ གྱི་ རྒྱུད་ དང་ བྲལ་བ ར་ གྱུར་ ཅིག སྡུག་བསྔལ་ མེད་པ འི་ བདེ་བ་ དམ་པ་ དང་ མི་ འབྲལ་བ ར་ གྱུར་ ཅིག བདེ་ སྡུག་ གི་ རྒྱུ་ ཆགས་སྡང་ ཉེ་རིང་ དང་ བྲལ་བ འི་ བཏང་ སྙོམས་ ཆེན་པོ་ ལ་ གནས་པ ར་ གྱུར་ ཅིག སྙམ་པ་ ཚད་ མེད་པ་ བསྒོམ་པ ར་ བྱ འོ ། །"
  },
  {
    "source": "དེ་ནས་སེམས་ཅན་ཐམས་ཅད་འཁོར་བའི་འདའ་ལས་དྲངས་ནས།",
    "target": "དེ་ ནས་ སེམས་ཅན་ ཐམས་ཅད་ འཁོར་བ འི་ འདའ་ ལས་ དྲངས་ ནས །"
  },
  {
    "source": "མི་གནས་པའི་མྱ་ངན་ལས་འདས་པ་ལ་བཞག་པར་བྱའོ་སྙམ་དུ་སྨོན་ལམ་གྱི་སེམས་བསྐྱེད་ནས།",
    "target": "མི་གནས་པ འི་ མྱ་ངན་ ལས་ འདས་པ་ ལ་ བཞག་པ ར་ བྱ འོ་ སྙམ་ དུ་ སྨོན་ལམ་ གྱི་ སེམས་ བསྐྱེད་ ནས །"
  },
  {
    "source": "དེའི་ཆེད་དུ་འཇུག་པའི་སེམས་བསྐྱེད་པ་འདི་ལྟར་བྱ་སྟེ།",
    "target": "དེ འི་ ཆེད་ དུ་ འཇུག་པ འི་ སེམས་བསྐྱེད་པ་ འདི་ ལྟ ར་ བྱ་ སྟེ །"
  },
  {
    "source": "ཤེས་རབ་ཀྱི་མིག་གིས་ཕྱི་རོལ་གྱི་སྣང་བ་ལ་བརྟགས་པས་མ་རིག་པས་བསླད་པའི་སེམས་ཉིད་ཕྱི་རོལ་ཏུ་ཆད་པ་ལྟ་བུར་སྣང་བ་ཁོ་ན་སྟེ།",
    "target": "ཤེས་རབ་ ཀྱི་ མིག་ གིས་ ཕྱི་རོལ་ གྱི་ སྣང་བ་ ལ་ བརྟགས་པ ས་ མ་ རིག་པ ས་ བསླད་པ འི་ སེམས་ ཉིད་ ཕྱི་རོལ་ ཏུ་ ཆད་པ་ ལྟ་བུ ར་ སྣང་བ་ ཁོ་ན་ སྟེ །"
  },
  {
    "source": "ཕྱིའི་དངོས་པོར་གྲུབ་པ་ནི་ཅུང་ཟད་ཀྱང་མེད་དོ།།",
    "target": "ཕྱི འི་ དངོས་པོ ར་ གྲུབ་པ་ ནི་ ཅུང་ཟད་ ཀྱང་ མེད་ དོ ། །"
  },
  {
    "source": "དེའི་ཕྱིར་ཁམས་གསུམ་པོ་འདི་དག་སེམས་ཙམ་མོ།།",
    "target": "དེ འི་ ཕྱི ར་ ཁམས་ གསུམ་པོ་ འདི་ དག་ སེམས་ ཙམ་ མོ ། །"
  },
  {
    "source": "སེམས་དེ་ཉིད་ཀྱང་ཅིར་ཡང་དམིགས་སུ་མེད་པ་ནམ་མཁའ་ལྟ་བུའོ།།",
    "target": "སེམས་ དེ་ ཉིད་ ཀྱང་ ཅི ར་ ཡང་ དམིགས་ སུ་ མེད་པ་ ནམ་མཁའ་ ལྟ་བུ འོ ། །"
  },
  {
    "source": "དེ་བས་ན་ཕུང་པོ་ཁམས་སྐྱེ་མཆེད་ཀྱིས་བསྡུས་པའི་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུའོ་སྙམ་དུ་ངེས་ནས།",
    "target": "དེ་བ ས་ ན་ ཕུང་པོ་ ཁམས་ སྐྱེ་མཆེད་ ཀྱིས་ བསྡུས་པ འི་ ཆོས་ ཐམས་ཅད་ རྟེན་ ཅིང་ འབྲེལ་བ ར་ འབྱུང་བ་ སྒྱུ་མ་ ལྟ་བུ འོ་ སྙམ་ དུ་ ངེས་ ནས །"
  },
  {
    "source": "བདག་གི་དེ་ཁོ་ན་ཉིད་རྣམ་པར་མི་རྟོག་པ་ལ་མཉམ་པར་བཞག་གོ།",
    "target": "བདག་ གི་ དེ་ཁོ་ན་ཉིད་ རྣམ་པ ར་ མི་ རྟོག་པ་ ལ་ མཉམ་པ ར་ བཞག་ གོ །"
  },
  {
    "source": "དེ་བྱིན་གྱིས་བརླབ་པའི་ཕྱིར།",
    "target": "དེ་ བྱིན་ གྱིས་ བརླབ་པ འི་ ཕྱི ར །"
  },
  {
    "source": "ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཱཏྨ་ཀོ྅ཧཾ།",
    "target": "ཨོཾ་ ཤཱུ་ ནྱ་ཏཱ་ ཛྙཱ་ན་ བཛྲ་ སྭ་ བྷཱ་ཝ་ ཨཱཏྨ་ཀོ྅ཧཾ །"
  },
  {
    "source": "ཞེས་པའི་སྔགས་འདི་བརྗོད་པར་བྱའོ།།",
    "target": "ཞེས་ པ འི་ སྔགས་ འདི་ བརྗོད་པ ར་ བྱ འོ ། །"
  },
  {
    "source": "དེ་ནས་སྒྱུ་མ་ལྟ་བུ་དེ་ཉིད་ཀྱང་རྣམ་པ་མེད་པ་ཕྱོགས་ཐམས་ཅད་ཁྱབ་པ་དེ་བཞིན་དུ་བདག་གིས་བསྒྲུབ་པར་བྱ་བའི་གསང་སྔགས་ཀྱི་ལྷ་ཡང་དེ་བཞིན་ཏེ།",
    "target": "དེ་ ནས་ སྒྱུ་མ་ ལྟ་བུ་ དེ་ ཉིད་ ཀྱང་ རྣམ་པ་ མེད་པ་ ཕྱོགས་ ཐམས་ཅད་ ཁྱབ་པ་ དེ་ བཞིན་ དུ་ བདག་ གིས་ བསྒྲུབ་པ ར་ བྱ་བ འི་ གསང་སྔགས་ ཀྱི་ ལྷ་ ཡང་ དེ་ བཞིན་ ཏེ །"
  },
  {
    "source": "རྣམ་པར་མི་རྟོག་པའི་ཡེ་ཤེས་ཀྱི་སྣང་བ་ནི།",
    "target": "རྣམ་པ ར་ མི་ རྟོག་པ འི་ ཡེ་ཤེས་ ཀྱི་ སྣང་བ་ ནི །"
  },
  {
    "source": "བདག་གི་དེ་ཁོ་ན་ཉིད་ཀྱི་ཡེ་ཤེས་སྣང་བར་འདུས་སོ་སྙམ་ངེས་པས།",
    "target": "བདག་ གི་ དེ་ཁོ་ན་ཉིད་ ཀྱི་ ཡེ་ཤེས་ སྣང་བ ར་ འདུས་ སོ་ སྙམ་ ངེས་པ ས །"
  },
  {
    "source": "ཆུ་དང་འོ་མ་བཞིན་དུ་གཉིས་སུ་མེད་པར་ཅུང་ཟད་བརྟག་པ་ནི་བྱང་ཆུབ་ཀྱི་སེམས་སམ་སྟོང་པ་ཉིད་ཀྱི་ལྷའོ།།",
    "target": "ཆུ་ དང་ འོ་མ་ བཞིན་ དུ་ གཉིས་སུ་མེད་པ ར་ ཅུང་ཟད་ བརྟག་པ་ ནི་ བྱང་ཆུབ་ ཀྱི་ སེམས་ སམ་ སྟོང་པ་ཉིད་ ཀྱི་ ལྷ འོ ། །"
  },
  {
    "source": "དེ་བྱིན་གྱིས་བརླབ་པའི་ཕྱིར།",
    "target": "དེ་ བྱིན་ གྱིས་ བརླབ་པ འི་ ཕྱི ར །"
  },
  {
    "source": "ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ་྅ཧཾ།",
    "target": "ཨོཾ་ སྭ་ བྷཱ་ཝ་ ཤུདྡྷཿ སརྦ་དྷརྨཱཿ སྭ་ བྷཱ་ཝ་ ཤུདྡྷོ་ ྅ཧཾ །"
  },
  {
    "source": "ཞེས་པའི་སྔགས་བརྗོད་པར་བྱའོ།།",
    "target": "ཞེས་ པ འི་ སྔགས་ བརྗོད་པ ར་ བྱ འོ ། །"
  },
  {
    "source": "དེ་ནས་སྟོང་པ་ཉིད་དེ་ཉིད་ཀུན་རྫོབ་ཏུ་ཆ་ཤས་རྫོགས་ཤིང་དྲི་མ་མེད་པའི་ཟླ་བའི་དཀྱིལ་འཁོར་གྱི་རྣམ་པར་གྱུར་པའི་སྟེང་དུ་ཧྲཱིཿཚེག་དྲག་དང་བཅས་པ།",
    "target": "དེ་ ནས་ སྟོང་པ་ཉིད་ དེ་ ཉིད་ ཀུན་རྫོབ་ ཏུ་ ཆ་ ཤ ས་ རྫོགས་ ཤིང་ དྲི་མ་མེད་པ འི་ ཟླ་བ འི་ དཀྱིལ་འཁོར་ གྱི་ རྣམ་པ ར་ གྱུར་པ འི་ སྟེང་ དུ་ ཧྲཱིཿཚེག་ དྲག་ དང་ བཅས་པ །"
  },
  {
    "source": "མཐར།",
    "target": "མཐ ར །"
  },
  {
    "source": "ཨོཾ་མ་ཎི་པདྨེ་ཧཱུཾ།",
    "target": "ཨོཾ་ མ་ ཎི་ པདྨེ་ ཧཱུཾ །"
  },
  {
    "source": "ཞེས་པའི་སྔགས་ཡི་གེའི་རྣམ་པར་སྣང་བས་བསྐོར་བ་ལ་ཅུང་ཟད་བལྟ་བ་ནི་ཡི་གེའི་ལྷའོ།།",
    "target": "ཞེས་ པ འི་ སྔགས་ ཡི་གེ འི་ རྣམ་པ ར་ སྣང་བ ས་ བསྐོར་བ་ ལ་ ཅུང་ཟད་ བལྟ་བ་ ནི་ ཡི་གེ འི་ ལྷ འོ ། །"
  },
  {
    "source": "དེ་ནས་སྔགས་ཀྱི་ཡི་གེའི་རང་སྒྲ་ནམ་མཁའི་མཐའི་བར་དུ་བསྒྲག་པས།",
    "target": "དེ་ ནས་ སྔགས་ ཀྱི་ ཡི་གེ འི་ རང་ སྒྲ་ ནམ་ མཁ འི་ མཐ འི་ བར་ དུ་ བསྒྲག་པ ས །"
  },
  {
    "source": "འཕགས་པའི་ཚོགས་མཆོད།",
    "target": "འཕགས་པ འི་ ཚོགས་ མཆོད །"
  },
  {
    "source": "སེམས་ཅན་གྱི་དོན་བྱས།",
    "target": "སེམས་ཅན་ གྱི་ དོན་ བྱས །"
  },
  {
    "source": "སླར་འདུས།",
    "target": "སླ ར་ འདུས །"
  },
  {
    "source": "དབྱེར་མེད་དུ་གྱུར།",
    "target": "དབྱེར་མེད་ དུ་ གྱུར །"
  },
  {
    "source": "དེ་ལྟར་བསམ་པ་ནི་སྒྲའི་ལྷའོ།།",
    "target": "དེ་ ལྟ ར་ བསམ་པ་ ནི་ སྒྲ འི་ ལྷ འོ ། །"
  },
  {
    "source": "དེ་ཉིད་ལས་སླར་ཡང་འོད་ཟེར་འཕགས་པའི་གཟུགས་ཅན་ནམ་མཁའི་དབྱིངས་ཁྱབ་པར་འཕྲོས།",
    "target": "དེ་ ཉིད་ ལས་ སླ ར་ ཡང་ འོད་ཟེར་ འཕགས་པ འི་ གཟུགས་ཅན་ ནམ་ མཁ འི་ དབྱིངས་ ཁྱབ་པ ར་ འཕྲོས །"
  },
  {
    "source": "སངས་རྒྱས་རྣམས་མཆོད།",
    "target": "སངས་རྒྱས་ རྣམས་ མཆོད །"
  },
  {
    "source": "སེམས་ཅན་ཐམས་ཅད་ལ་རེག་པས་སྡུག་བསྔལ་ཞི་བར་བྱས།",
    "target": "སེམས་ཅན་ ཐམས་ཅད་ ལ་ རེག་པ ས་ སྡུག་བསྔལ་ ཞི་བ ར་ བྱས །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱི་གཟུགས་དང་བཅས་ཏེ་སླར་ལོགརང་གི་སེམས་ཟླ་བའི་དཀྱིལ་འཁོར་ལ་ཞུགས་ཏེ་གཅིག་ཏུ་གྱུར་པ་ལས།",
    "target": "དེ་བཞིན་གཤེགས་པ་ ཐམས་ཅད་ ཀྱི་ གཟུགས་ དང་ བཅས་ ཏེ་ སླ ར་ ལོག རང་ གི་ སེམས་ ཟླ་བ འི་ དཀྱིལ་འཁོར་ ལ་ ཞུགས་ ཏེ་ གཅིག་ ཏུ་ གྱུར་པ་ ལས །"
  },
  {
    "source": "བཅོམ་ལྡན་འདས་འཇིག་རྟེན་དབང་ཕྱུག་བསིལ་ཟེར་བྱེད་པའི་སྙིང་པོ་ལྟ་བུ་ཞལ་གཅིག་ཞི་ཞིང་འཛུམ་པ།",
    "target": "བཅོམ་ལྡན་འདས་ འཇིག་རྟེན་དབང་ཕྱུག་ བསིལ་ ཟེར་ བྱེད་པ འི་ སྙིང་པོ་ ལྟ་བུ་ ཞལ་ གཅིག་ ཞི་ ཞིང་ འཛུམ་པ །"
  },
  {
    "source": "རལ་པའི་ཟུར་ཕུད་འོད་དཔག་ཏུ་མེད་པས་བརྒྱན་ཅིང་།",
    "target": "རལ་པ འི་ ཟུར་ཕུད་ འོད་ དཔག་ ཏུ་ མེད་པ ས་ བརྒྱན་ ཅིང་ །"
  },
  {
    "source": "ཕྱག་བཞིའི་དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་ཕྱག་རྒྱ་ཐུགས་ཀར་གནས་པ།",
    "target": "ཕྱག་ བཞི འི་ དང་པོ་ གཉིས་ ཐལ་མོ་ སྦྱར་བ་ རྒྱལ་བ འི་ དབང་པོ་ ཀུན་ གྱི་ ཕྱག་རྒྱ་ ཐུགས་ཀ ར་ གནས་པ །"
  },
  {
    "source": "འོག་མ་གཉིས་ཀྱི་གཡས་ན་བགྲང་འཕྲེང་དང་།",
    "target": "འོག་མ་ གཉིས་ ཀྱི་ གཡས་ ན་ བགྲང་འཕྲེང་ དང་ །"
  },
  {
    "source": "གཡོན་ཆུ་སྐྱེས་ཀྱི་སྡོང་བུ་འཛིན་པ།",
    "target": "གཡོན་ ཆུ་ སྐྱེས་ ཀྱི་ སྡོང་བུ་ འཛིན་པ །"
  },
  {
    "source": "རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་།",
    "target": "རིན་པོ་ཆེ འི་ རྒྱན་ ཐམས་ཅད་ ཀྱིས་ བརྒྱན་ ཅིང་ །"
  },
  {
    "source": "མཛེས་སྡུག་གི་དཔྱིད།",
    "target": "མཛེས་སྡུག་ གི་ དཔྱིད །"
  },
  {
    "source": "དར་གྱི་ན་བཟས་ཀླུབས་པ།",
    "target": "དར་ གྱི་ ན་ བཟ ས་ ཀླུབས་པ །"
  },
  {
    "source": "ཀུནྡ་འབར་བ་ལྟ་བུའི་འོད་ཟེར་གྱི་ཁོངས་ན་རྡོ་རྗེ་སྐྱིལ་མོ་ཀྲུང་གིས་པད་ཟླའི་གདན་ལ་བཞུགས་པར་གྱུར།",
    "target": "ཀུནྡ་ འབར་བ་ ལྟ་བུ འི་ འོད་ཟེར་ གྱི་ ཁོངས་ ན་ རྡོ་རྗེ་ སྐྱིལ་མོ་ཀྲུང་ གིས་ པད་ ཟླ འི་ གདན་ ལ་ བཞུགས་པ ར་ གྱུར །"
  },
  {
    "source": "དེ་ལྟར་བསྒོམ་པ་ནི་གཟུགས་ཀྱི་ལྷའོ།།",
    "target": "དེ་ ལྟ ར་ བསྒོམ་པ་ ནི་ གཟུགས་ ཀྱི་ ལྷ འོ ། །"
  },
  {
    "source": "དེ་ནས་ཐལ་མོ་སྦྱར།",
    "target": "དེ་ ནས་ ཐལ་མོ་ སྦྱར །"
  },
  {
    "source": "གུང་མོ་བསྒྲེངས་བའི་ཚིགས་གསུམ་པའི་སྟེང་དུ་མཛུབ་མོའི་རྩེ་མོ་བཞགམཐེ་བོང་སྙོམས་པར་གཤིབས་པ་ཡང་ཚིགས་དེ་དང་ཉེ་བར་བཀོད།",
    "target": "གུང་མོ་ བསྒྲེངས་བ འི་ ཚིགས་ གསུམ་པ འི་ སྟེང་ དུ་ མཛུབ་མོ འི་ རྩེ་མོ་ བཞག མཐེ་བོང་ སྙོམས་པ ར་ གཤིབས་པ་ ཡང་ ཚིགས་ དེ་ དང་ ཉེ་བ ར་ བཀོད །"
  },
  {
    "source": "མིང་མེད་ནང་དུ་བཀུགམཐེའུ་ཆུང་སྦྱར་བ་བརྐྱང་བ་ཨུཏྤལ་ཁ་བྱེ་བའི་ཕྱག་རྒྱ་སྟེ།",
    "target": "མིང་མེད་ ནང་ དུ་ བཀུག མཐེའུ་ཆུང་ སྦྱར་བ་ བརྐྱང་བ་ ཨུཏྤལ་ ཁ་ བྱེ་བ འི་ ཕྱག་རྒྱ་ སྟེ །"
  },
  {
    "source": "དེ་བཅིངས།",
    "target": "དེ་ བཅིངས །"
  },
  {
    "source": "ཨོཾ་མཧཱ་སུ་ཁ་བཛྲ་ས་ཏྭ་ཛཿཧཱུཾ་བཾ་ཧོཿ",
    "target": "ཨོཾ་ མཧཱ་ སུ་ ཁ་ བཛྲ་ ས་ ཏྭ་ ཛཿ ཧཱུཾ་ བཾ་ ཧོཿ"
  },
  {
    "source": "སུ་ར་ཏེ་སྟྭཾ།",
    "target": "སུ་ ར་ ཏེ་ སྟྭཾ །"
  },
  {
    "source": "ཨ་ལ་ལ་ལ་ལ་ཧོཿཨཿཨཿཨཿཨཿཞེས་བྱིན་གྱིས་བརླབས་པའི་སྔགས་ཀྱི་རྒྱལ་པོ་བརྗོད་པ་དེ་ནི་ཕྱག་རྒྱའི་ལྷའོ།།",
    "target": "ཨ་ལ་ལ་ ལ་ལ་ ཧོཿཨཿཨཿ ཨཿཨཿ ཞེས་ བྱིན་ གྱིས་ བརླབས་པ འི་ སྔགས་ ཀྱི་ རྒྱལ་པོ་ བརྗོད་པ་ དེ་ ནི་ ཕྱག་རྒྱ འི་ ལྷ འོ ། །"
  },
  {
    "source": "དེ་ནས་རང་གི་ལྷའི་འདུ་ཤེས་དང་མ་བྲལ་བར་ཡང་དང་ཡང་དུ་ཡིད་ལ་བྱེད་པ་ལ་སློབ་པ་ནི་མཚན་མའི་ལྷ་སྟེ།",
    "target": "དེ་ ནས་ རང་ གི་ ལྷ འི་ འདུ་ཤེས་ དང་ མ་ བྲལ་བ ར་ ཡང་ དང་ ཡང་ དུ་ ཡིད་ ལ་ བྱེད་པ་ ལ་ སློབ་པ་ ནི་ མཚན་མ འི་ ལྷ་ སྟེ །"
  },
  {
    "source": "དེ་ལྟར་ལྷ་རྣམ་པ་དྲུག་གིས་བདག་ཉིད་ཀྱི་རྣལ་འབྱོར་བསྟན་ཏོ།།",
    "target": "དེ་ ལྟ ར་ ལྷ་ རྣམ་པ་ དྲུག་ གིས་ བདག་ ཉིད་ ཀྱི་ རྣལ་འབྱོར་ བསྟན་ ཏོ ། །"
  },
  {
    "source": "ཨོཾ་བཛྲ་རེ་ཁེ་ཧཱུཾ་ཞེས་པས།",
    "target": "ཨོཾ་ བཛྲ་ རེ་ཁེ་ ཧཱུཾ་ ཞེས་ པ ས །"
  },
  {
    "source": "བྲིས་སྐུ་ལ་སོགས་པ་གང་དུ་བཀྲམ་པའི་ཕྱོགས་དེ་རིན་པོ་ཆེ་དུ་མ་ལས་བྱས་པའི་ས་གཞི་གསེར་གྱི་བྱེ་མ་བརྡལ་བ།",
    "target": "བྲིས་ སྐུ་ ལ་ སོགས་པ་ གང་ དུ་ བཀྲམ་པ འི་ ཕྱོགས་ དེ ་ རིན་པོ་ཆེ་ དུ་མ་ ལས་ བྱས་པ འི་ ས་གཞི་ གསེར་ གྱི་ བྱེ་མ་ བརྡལ་བ །"
  },
  {
    "source": "དེའི་དབུས་སུ་གྲུ་འཛིན་གྱི་རི་བོ་ངོས་བཞི་ན་རིན་པོ་ཆེའི་ཐེམ་སྐས།",
    "target": "དེ འི་ དབུས་ སུ་ གྲུ་ འཛིན་ གྱི་ རི་བོ་ ངོས་ བཞི་ ན་ རིན་པོ་ཆེ འི་ ཐེམ་ སྐ ས །"
  },
  {
    "source": "ཁོར་ཡུག་ཏུ་དཔག་བསམ་གྱི་ཤིང་ལེགས་པར་བསྐྲུན་པ།",
    "target": "ཁོར་ཡུག་ ཏུ་ དཔག་བསམ་ གྱི་ ཤིང་ ལེགས་པ ར་ བསྐྲུན་པ །"
  },
  {
    "source": "རྣམ་པར་རྒྱལ་བའི་བ་དན་སྟོང་འཕྱང་བ།",
    "target": "རྣམ་པ ར་ རྒྱལ་བ འི་ བ་དན་ སྟོང་ འཕྱང་བ །"
  },
  {
    "source": "རྒྱ་དང་ཁྱོན་དཔག་ཏུ་མེད་པ་པདྨ་དང་ཨུཏྤལ་ལ་སོགས་པའི་མེ་ཏོག་གི་ནགས།",
    "target": "རྒྱ་ དང་ ཁྱོན་ དཔག་ ཏུ་ མེད་པ་ པདྨ་ དང་ ཨུཏྤལ་ ལ་ སོགས་པ འི་ མེ་ཏོག་ གི་ ནགས །"
  },
  {
    "source": "སྤྲུལ་པའི་བྱ་དང་རི་དྭགས་རྣམ་པ་མང་པོས་གཏམས་པ།",
    "target": "སྤྲུལ་པ འི་ བྱ་ དང་ རི་དྭགས་ རྣམ་པ་ མང་པོ ས་ གཏམས་པ །"
  },
  {
    "source": "དེའི་སྟེང་དུ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་ཆོས་ཀྱི་ཕོ་བྲང་རིན་པོ་ཆེའི་རྒྱལ་པོ་རྣམ་པ་སྣ་ཚོགས་ཀྱི་རྒྱུ་ལས་བྱུང་བ།",
    "target": "དེ འི་ སྟེང་ དུ་ དེ་བཞིན་གཤེགས་པ་ ཐམས་ཅད་ ཀྱིས་ བྱིན་ གྱིས་ བརླབས་པ འི་ ཆོས་ ཀྱི་ ཕོ་བྲང་ རིན་པོ་ཆེ འི་ རྒྱལ་པོ་ རྣམ་པ་ སྣ་ཚོགས་ ཀྱི་ རྒྱུ་ལ ས་ བྱུང་བ །"
  },
  {
    "source": "གྲུ་བཞི་པ།",
    "target": "གྲུ་ བཞི་པ །"
  },
  {
    "source": "སྒོ་བཞི་པ།",
    "target": "སྒོ་ བཞི་པ །"
  },
  {
    "source": "རྟ་བབས་བཞིས་རྒྱན་པ་ཀ་བ་བཞི་ཟུག་པ།",
    "target": "རྟ་ བབས་ བཞི ས་ རྒྱན་ པ་ ཀ་བ་ བཞི་ ཟུག་པ །"
  },
  {
    "source": "བཀྲ་བ།",
    "target": "བཀྲ་བ །"
  },
  {
    "source": "བལྟ་ན་སྡུག་པ།",
    "target": "བལྟ་ ན་ སྡུག་པ །"
  },
  {
    "source": "ཤིན་ཏུ་རྣམ་པར་ཕྱེ་བ།",
    "target": "ཤིན་ ཏུ་ རྣམ་པ ར་ ཕྱེ་བ །"
  },
  {
    "source": "རིན་པོ་ཆེའི་ཐེམ་སྐས་བཞི་དང་བཅས་པའི་ནང་དུ།",
    "target": "རིན་པོ་ཆེ འི་ ཐེམ་སྐས་ བཞི་ དང་ བཅས་པ འི་ ནང་ དུ །"
  },
  {
    "source": "རིའི་དབུས་བརྟོལ་ནས་བྱུང་བའི་རིན་པོ་ཆེའི་པདྨོ་སྡོང་པོ་དང་།",
    "target": "རི འི་ དབུས་ བརྟོལ་ ནས་ བྱུང་བ འི་ རིན་པོ་ཆེ འི་ པདྨོ་ སྡོང་པོ་ དང་ །"
  },
  {
    "source": "འདམ་མ་དང་།",
    "target": "འདམ་ མ་ དང་ །"
  },
  {
    "source": "ཟེ་བ་དང་།",
    "target": "ཟེ་བ་ དང་ །"
  },
  {
    "source": "སྙིང་པོ་ནོར་བུའི་རྒྱན་གྱིས་ངོམ་པ་མེད་པར་བརྒྱན་པ།",
    "target": "སྙིང་པོ་ ནོར་བུ འི་ རྒྱན་ གྱིས་ ངོམ་པ་ མེད་པ ར་ བརྒྱན་པ །"
  },
  {
    "source": "དཔག་ཚད་དུ་མའི་ཁྱོན་ཅན།",
    "target": "དཔག་ཚད་ དུ་མ འི་ ཁྱོན་ ཅན །"
  },
  {
    "source": "ཟླ་བ་ཆུ་ཤེལ་གྱི་གདན་བཏིང་བ་མོས་པས་བསྐྱེད་ལ།",
    "target": "ཟླ་བ་ ཆུ་ཤེལ་ གྱི་ གདན་ བཏིང་བ་ མོས་པ ས་ བསྐྱེད་ ལ །"
  },
  {
    "source": "ན་མ་ཨཱརྻ་བ་ལོ་ཀེ་ཤྭ་ར་ནམ་སརྦ་ཐཱརྑཾ་ཨུཏྒ་ཏེ་སྥ་ར་ཎ་ཨི་མཾ་ག་ག་ན་ཁཾ་སྭཱ་ཧཱ།",
    "target": "ན་ མ་ ཨཱརྻ་བ་ ལོ་ཀེ་ཤྭ་ར་ ནམ་ སརྦ་ ཐཱརྑཾ་ ཨུཏྒ་ ཏེ་ སྥ་ར་ཎ་ ཨི་ མཾ་ ག་ ག་ ན་ ཁཾ་ སྭཱ་ ཧཱ །"
  },
  {
    "source": "ཞེས་པའི་སྔགས་དང་།",
    "target": "ཞེས་ པ འི་ སྔགས་ དང་ །"
  },
  {
    "source": "ཕྱག་འཚལ་བའི་ཐལ་མོ་ལས་ཕན་ཚུན་བསྣོལ་ཏེ་གཡས་པའི་མཐེ་བོས་གཡོན་པའི་མཐེ་བོང་མནན་པའི་ཕྱག་རྒྱས་དེ་རྣམས་དེ་བཞིན་གནས་པར་བྱིན་གྱིས་བརླབ་བོ།།",
    "target": "ཕྱག་ འཚལ་བ འི་ ཐལ་མོ་ ལས་ ཕན་ཚུན་ བསྣོལ་ ཏེ་ གཡས་པ འི་ མཐེ་བོ ས་ གཡོན་པ འི་ མཐེ་བོང་ མནན་པ འི་ ཕྱག་ རྒྱས་ དེ་ རྣམས་ དེ་ བཞིན་ གནས་པ ར་ བྱིན་ གྱིས་ བརླབ་བོ ། །"
  },
  {
    "source": "དེ་ནས་པུས་མོ་གཉིས་བཙུགས་ཏེ་མཆོད་ཡོན་དང་བཅས་པའི་ལག་པའི་སོར་མོ་ཕན་ཚུན་དུ་བསྣོལ་ནས།",
    "target": "དེ་ ནས་ པུས་མོ་ གཉིས་ བཙུགས་ ཏེ་ མཆོད་ཡོན་ དང་ བཅས་པ འི་ ལག་པ འི་ སོར་མོ་ ཕན་ཚུན་ དུ་ བསྣོལ་ ནས །"
  },
  {
    "source": "ཐལ་མོ་བཀན་ལ།",
    "target": "ཐལ་མོ་ བཀན་ ལ །"
  },
  {
    "source": "མཛུབ་མོ་གཉིས་གཤིབས་ཏེ་བསྒྲེང་།",
    "target": "མཛུབ་ མོ་ གཉིས་ གཤིབས་ ཏེ་ བསྒྲེང་ །"
  },
  {
    "source": "མཐེ་བོང་གཉིས་གཡབ་པ་སྤྱན་དྲངས་བའི་ཕྱག་རྒྱས་མཆོད་ཡོན་བསྒྲེང་།",
    "target": "མཐེ་བོང་ གཉིས་ གཡབ་ པ་ སྤྱན་ དྲངས་བ འི་ ཕྱག་རྒྱ ས་ མཆོད་ ཡོན་ བསྒྲེང་ །"
  },
  {
    "source": "བདུག་སྤོས་བདུག་ཅིང་།",
    "target": "བདུག་སྤོས་ བདུག་ ཅིང་ །"
  },
  {
    "source": "ཐུགས་རྗེས་སེམས་ཅན་ཀུན་ལ་བྱེ་བྲག་མེད་པར་ཐུགས་རྗེར་མཛད་པ་ཡི།།",
    "target": "ཐུགས་རྗེ ས་ སེམས་ཅན་ ཀུན་ ལ་ བྱེ་བྲག་ མེད་པ ར་ ཐུགས་རྗེ ར་ མཛད་པ་ ཡི ། །"
  },
  {
    "source": "འཕགས་པ་འཇིག་རྟེན་དབང་ཕྱུག་ཁྱོད་མཆོད་ཆུ་བོས་ཡིད་ནི་དག་བྱེད་དེ།།",
    "target": "འཕགས་པ་ འཇིག་རྟེན་དབང་ཕྱུག་ ཁྱོད་ མཆོད་ ཆུ་ བོ ས་ ཡིད་ ནི་ དག་ བྱེད་ དེ ། །"
  },
  {
    "source": "འབད་པ་དོན་ཡོད་གཅིག་པུར་མཐོང་ནས་བལྟ་བར་རེ་བ་བཅས་གྱུར་པ།།",
    "target": "འབད་པ་ དོན་ཡོད་ གཅིག་པུ ར་ མཐོང་ ནས་ བལྟ་བ ར་ རེ་བ་ བཅས་ གྱུར་པ ། །"
  },
  {
    "source": "སྡིག་འཇོམས་དམ་བཅའ་བདག་ལ་འབྲས་ལྡན་མཛད་དུ་དེང་འདིར་གཤེགས་སུ་གསོལ།།",
    "target": "སྡིག་ འཇོམས་ དམ་བཅའ་ བདག་ ལ་ འབྲས་ལྡན་ མཛད་ དུ་ དེང་ འདི ར་ གཤེགས་ སུ་ གསོལ ། །"
  },
  {
    "source": "ཞེས་བརྗོད་ཅིང་གུས་པའི་མེ་ཏོག་འཐོར་བས།",
    "target": "ཞེས་ བརྗོད་ ཅིང་ གུས་པ འི་ མེ་ཏོག་ འཐོར་བ ས །"
  },
  {
    "source": "གྲུ་འཛིན་གྱི་སྤོ་ནས་རྫུ་འཕྲུལ་གྱིས་བྱོན།",
    "target": "གྲུ་ འཛིན་ གྱི་ སྤོ་ ནས་ རྫུ་འཕྲུལ་ གྱིས་ བྱོན །"
  },
  {
    "source": "སྒོ་ནས་ཞུགས་ཏེ་གཞལ་མེད་ཁང་གི་དབུས་ཀྱི་པད་ཟླའི་གདན་ལ།",
    "target": "སྒོ་ ནས་ ཞུགས་ ཏེ་ གཞལ་མེད་ཁང་ གི་ དབུས་ ཀྱི་ པད་ ཟླ འི་ གདན་ ལ །"
  },
  {
    "source": "བཅོམ་ལྡན་འདས་འཇིག་རྟེན་དབང་ཕྱུག་བསིལ་ཟེར་བྱེད་པའི་སྙིང་པོ་ལྟ་བུ་ཞལ་གཅིག་ཞི་ཞིང་འཛུམ་པ།",
    "target": "བཅོམ་ལྡན་འདས་ འཇིག་རྟེན་དབང་ཕྱུག་ བསིལ་ ཟེར་ བྱེད་པ འི་ སྙིང་པོ་ ལྟ་བུ་ ཞལ་ གཅིག་ ཞི་ ཞིང་ འཛུམ་པ །"
  },
  {
    "source": "རལ་པའི་ཟུར་ཕུད་འོད་དཔག་ཏུ་མེད་པས་བརྒྱན་ཅིང་།",
    "target": "རལ་པ འི་ ཟུར་ཕུད་ འོད་ དཔག་ ཏུ་ མེད་པ ས་ བརྒྱན་ ཅིང་ །"
  },
  {
    "source": "ཕྱག་བཞིའི་དང་པོ་གཉིས་ཐལ་མོ་སྦྱར་བ་རྒྱལ་བའི་དབང་པོ་ཀུན་གྱི་ཕྱག་རྒྱ་ཐུགས་ཀར་གནས་པ།",
    "target": "ཕྱག་ བཞི འི་ དང་པོ་ གཉིས་ ཐལ་མོ་ སྦྱར་བ་ རྒྱལ་བ འི་ དབང་པོ་ ཀུན་ གྱི་ ཕྱག་རྒྱ་ ཐུགས་ཀ ར་ གནས་པ །"
  },
  {
    "source": "འོག་མ་གཉིས་ཀྱང་གཡས་ན་བགྲང་འཕྲེང་དང་།",
    "target": "འོག་མ་ གཉིས་ ཀྱང་ གཡས་ ན་ བགྲང་འཕྲེང་ དང་ །"
  },
  {
    "source": "གཡོན་ཆུ་སྐྱེས་ཀྱི་སྡོང་བུ་འཛིན་པ།",
    "target": "གཡོན་ ཆུ་ སྐྱེས་ ཀྱི་ སྡོང་བུ་ འཛིན་པ །"
  },
  {
    "source": "རིན་པོ་ཆེའི་རྒྱན་ཐམས་ཅད་ཀྱིས་བརྒྱན་ཅིང་།",
    "target": "རིན་པོ་ཆེ འི་ རྒྱན་ ཐམས་ཅད་ ཀྱིས་ བརྒྱན་ ཅིང་ །"
  },
  {
    "source": "མཛེས་སྡུག་གི་དཔྱིད།",
    "target": "མཛེས་སྡུག་ གི་ དཔྱིད །"
  },
  {
    "source": "དར་གྱི་ན་བཟས་ཀླུབས་པ།",
    "target": "དར་ གྱི་ ན་ བཟ ས་ ཀླུབས་པ །"
  },
  {
    "source": "ཀུནྡ་འབར་བ་ལྟ་བུའི་འོད་ཟེར་གྱི་ཁོངས་ན་རྡོ་རྗེ་སྐྱིལ་མོ་ཀྲུང་གིས་བཞུགས་པར་གྱུར།",
    "target": "ཀུནྡ་ འབར་བ་ ལྟ་བུ འི་ འོད་ཟེར་ གྱི་ ཁོངས་ ན་ རྡོ་རྗེ་ སྐྱིལ་མོ་ཀྲུང་ གིས་ བཞུགས་པ ར་ གྱུར །"
  },
  {
    "source": "གཡས་ལོགས་སུ་འཕགས་པ་ནོར་བུ་འཛིན་པ་གསེར་མདོགརལ་པ་དང་ཅོད་པན་ཅན།",
    "target": "གཡས་ལོགས་ སུ་ འཕགས་པ་ ནོར་བུ་ འཛིན་པ་ གསེར་ མདོག རལ་པ་ དང་ ཅོད་པན་ ཅན །"
  },
  {
    "source": "གོས་སེར་པོ་གྱོན་པ།",
    "target": "གོས་ སེར་པོ་ གྱོན་པ །"
  },
  {
    "source": "རྩ་བའི་ཕྱག་ཐལ་མོ་སྦྱར་ཞིང་།",
    "target": "རྩ་བ འི་ ཕྱག་ ཐལ་མོ་ སྦྱར་ ཞིང་ །"
  },
  {
    "source": "གཡས་ནོར་བུ་དང་།",
    "target": "གཡས་ ནོར་བུ་ དང་ །"
  },
  {
    "source": "གཡོན་ཆུ་སྐྱེས་འཛིན་པ།",
    "target": "གཡོན་ ཆུ་ སྐྱེས་ འཛིན་པ །"
  },
  {
    "source": "གཡོན་ལོགས་སུ་འཕགས་མ་ཡི་གེ་དྲུག་མ་དཀར་མོ་རྩ་ཕྱག་ཐལ་མོ་སྦྱར་ཞིང་གཡས་བགྲང་འཕྲེང་།",
    "target": "གཡོན་ལོགས་ སུ་ འཕགས་མ་ ཡི་གེ་ དྲུག་ མ་ དཀར་མོ་ རྩ་ ཕྱག་ ཐལ་མོ་ སྦྱར་ ཞིང་ གཡས་ བགྲང་ འཕྲེང་ །"
  },
  {
    "source": "གཡོན་ཆུ་སྐྱེས་འཛིན་པ།",
    "target": "གཡོན་ ཆུ་ སྐྱེས་ འཛིན་པ །"
  },
  {
    "source": "དབང་པོའི་གཞུའི་གོས་ཅན།",
    "target": "དབང་པོ འི་ གཞུ འི་ གོས་ཅན །"
  },
  {
    "source": "གཉིས་ཀའང་གཞོན་ནུའི་ལང་ཚོ་ཅན།",
    "target": "གཉིས་ ཀ འང་ གཞོན་ ནུ འི་ ལང་ཚོ་ ཅན །"
  },
  {
    "source": "ཟུར་ཕུད་གཅིག་པ།",
    "target": "ཟུར་ ཕུད་ གཅིག་པ །"
  },
  {
    "source": "རྒྱན་ཐམས་ཅད་ཀྱིས་བརྒྱན་ཅིང་སྒེག་པ་དང་བཅས་པར་སྐྱིལ་ཀྲུང་ཕྱེད་པས་པདྨ་ལ་བཞུགས་པར་གྱུར་པ་གསལ་བཏབ་ནས།",
    "target": "རྒྱན་ ཐམས་ཅད་ ཀྱིས་ བརྒྱན་ ཅིང་ སྒེག་པ་ དང་ བཅས་པ ར་ སྐྱིལ་ཀྲུང་ ཕྱེད་པ ས་ པདྨ་ ལ་ བཞུགས་པ ར་ གྱུར ་པ་ གསལ་ བཏབ་ ནས །"
  },
  {
    "source": "མཆོད་པ་ནི།",
    "target": "མཆོད་པ་ ནི །"
  },
  {
    "source": "རང་རང་གི་ཕྱག་རྒྱ་དང་བཅས་ཏེ།",
    "target": "རང་རང་ གི་ ཕྱག་རྒྱ་ དང་ བཅས་ ཏེ །"
  },
  {
    "source": "བླ་བྲེ་གཞལ་མེད་ཁང་དང་གདུགས་རྒྱལ་མཚན།།",
    "target": "བླ་བྲེ་ གཞལ་མེད་ཁང་ དང་ གདུགས་ རྒྱལ་ མཚན ། །"
  },
  {
    "source": "བ་དན་ཕྱེ་ཕུར་ལྡ་ལྡི་མཆོད་པའི་དབྱིབས།།",
    "target": "བ་དན་ ཕྱེ་ ཕུར་ ལྡ་ ལྡི་ མཆོད་པ འི་ དབྱིབས ། །"
  },
  {
    "source": "ཀུན་ཏུ་སྣང་བས་ནམ་མཁའི་ཁམས་བརྒྱན་པའི།།",
    "target": "ཀུན་ ཏུ་ སྣང་བ ས་ ནམ་ མཁ འི་ ཁམས་ བརྒྱན་ པ འི ། །"
  },
  {
    "source": "ལྷ་རྫས་མཆོད་ཡོན་བཟང་པོས་མཆོད་པར་བགྱི།།",
    "target": "ལྷ་རྫས་ མཆོད་ཡོན་ བཟང་པོ ས་ མཆོད་པ ར་ བགྱི ། །"
  },
  {
    "source": "ཨོཾ་ལོ་ཀེ་ཤྭ་ར་ཨརྒྷཾ་པྲ་ཏཱིཙྪ་སྭཱ་ཧཱ།",
    "target": "ཨོཾ་ ལོ་ཀེ་ཤྭ་ར་ ཨརྒྷཾ་ པྲ་ཏཱིཙྪ་ སྭཱ་ཧཱ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "མེ་ཏོགཔུཥྤེ།",
    "target": "མེ་ཏོག པུཥྤེ །"
  },
  {
    "source": "བདུག་སྤོས།",
    "target": "བདུག་ སྤོ ས །"
  },
  {
    "source": "དྷུ་པེ།",
    "target": "དྷུ་པེ །"
  },
  {
    "source": "མར་མེ།",
    "target": "མར་མེ །"
  },
  {
    "source": "ཨཱ་ལོ་ཀེདྲི་ཆབ།",
    "target": "ཨཱ་ལོ་ ཀེ དྲི་ཆབ །"
  },
  {
    "source": "གནྡྷེ།",
    "target": "གནྡྷེ །"
  },
  {
    "source": "ཞལ་ཟས།",
    "target": "ཞལ་ ཟས །"
  },
  {
    "source": "ནི་ཝིདྱེ།",
    "target": "ནི་ ཝིདྱེ །"
  },
  {
    "source": "རོལ་མོ།",
    "target": "རོལ་མོ །"
  },
  {
    "source": "ཤཔྟ།",
    "target": "ཤཔྟ །"
  },
  {
    "source": "ཛམ་བུའི་གསེར་ལས་རང་བྱུང་ལྟེ་བ་ཟླུམ།།",
    "target": "ཛམ་ བུ འི་ གསེར་ ལས་ རང་ བྱུང་ ལྟེ་བ་ ཟླུམ ། །"
  },
  {
    "source": "རྩིབས་སྟོང་མུ་ཁྱུད་མཆོག་ཏུ་རྣམ་འཕྲུལ་བ།།",
    "target": "རྩིབས་ སྟོང་ མུ་ཁྱུད་ མཆོག་ ཏུ་ རྣམ་འཕྲུལ་ བ ། །"
  },
  {
    "source": "མཁའ་ལ་རབ་འཕགས་ཕྱོགས་ལས་རྒྱལ་བྱེད་པའི།།",
    "target": "མཁའ་ ལ་ རབ་ འཕགས་ ཕྱོགས་ ལས་ རྒྱལ་བྱེད་ པ འི ། །"
  },
  {
    "source": "འཁོར་ལོ་རིན་ཆེན་ནམ་མཁའ་བཀང་སྟེ་འབུལ།།",
    "target": "འཁོར་ལོ་ རིན་ཆེན་ ནམ་མཁའ་ བཀང་ སྟེ་ འབུལ ། །"
  },
  {
    "source": "ཨོཾ་ལོ་ཀེ་ཤྭ་ར་ཙཀྲ་རཏྣ་པྲ་ཏཱིཙྪ་སྭཱ་ཧཱ།",
    "target": "ཨོཾ་ ལོ་ཀེ་ཤྭ་ར་ ཙཀྲ་ རཏྣ་ པྲ་ཏཱིཙྪ་ སྭཱ་ ཧཱ །"
  },
  {
    "source": "ཐལ་ཀར་མཆེ་བ་དྲུག་པ་ཟླ་འོད་ཅན།།",
    "target": "ཐལ་ཀར་ མཆེ་བ་ དྲུག་པ་ ཟླ་འོད་ཅན ། །"
  },
  {
    "source": "ཆུ་ཞེང་ཕུན་ཚོགས་ཡུད་ཀྱིས་མཁའ་ལམ་ནས།།",
    "target": "ཆུ་ཞེང་ ཕུན་ཚོགས་ ཡུད་ ཀྱིས་ མཁའ་ ལམ་ ནས ། །"
  },
  {
    "source": "ས་ཆེན་རྒྱ་མཚོ་སྐ་རགས་ཅན་བསྐོར་བའི།།",
    "target": "ས་ ཆེན་ རྒྱ་མཚོ་ སྐ་རགས་ཅན་ བསྐོར་བ འི ། །"
  },
  {
    "source": "གླང་པོ་རིན་ཆེན།",
    "target": "གླང་པོ་ རིན་ཆེན །"
  },
  {
    "source": "ཧ་སྟི་རཏྣ།",
    "target": "ཧ་ སྟི་ རཏྣ །"
  },
  {
    "source": "སྤུ་ཁ་རྨ་བྱའི་མགྲིན་འདྲ་ཡིད་འོང་ཞིང་།།",
    "target": "སྤུ་ ཁ་ རྨ་བྱ འི་ མགྲིན་ འདྲ་ ཡིད་ འོང་ ཞིང་ ། །"
  },
  {
    "source": "གསེར་གྱི་རྒྱན་ལྡན་མགྱོགས་པ་ཡིད་ལྟ་བུས།།",
    "target": "གསེར་ གྱི་ རྒྱན་ ལྡན་ མགྱོགས་པ་ ཡིད་ ལྟ་བུ ས ། །"
  },
  {
    "source": "ཐོ་རངས་ས་རྣམས་བསྐོར་ཏེ་སླར་ལྡོག་པའི།།",
    "target": "ཐོ་རངས་ ས་ རྣམས་ བསྐོར་ ཏེ་ སླ ར་ ལྡོག་པ འི ། །"
  },
  {
    "source": "རྟ་མཆོག་རིན་ཆེན།།",
    "target": "རྟ་མཆོག་ རིན་ཆེན ། །"
  },
  {
    "source": "ཨ་ཤྭ་རཏྣ།",
    "target": "ཨ་ཤྭ་རཏྣ །"
  },
  {
    "source": "ཀུན་ཏུ་སྔོ་བ་སྣང་བྱེད་བཻཌཱུརྻ།།",
    "target": "ཀུན་ ཏུ་ སྔོ་བ་ སྣང་ བྱེད་ བཻཌཱུརྻ ། །"
  },
  {
    "source": "ཉིན་མོར་བྱེད་པ་འོད་ཀྱིས་རྣམ་གནོན་ཅིང་།།",
    "target": "ཉིན་མོ ར་ བྱེད་པ་ འོད་ ཀྱིས་ རྣམ་ གནོན་ ཅིང་ ། །"
  },
  {
    "source": "བསམ་པ་རྫོགས་བྱེད་ལེགས་སྦྱངས་ཆ་བརྒྱད་པ།།",
    "target": "བསམ་པ་ རྫོགས་ བྱེད་ ལེགས་ སྦྱངས་ ཆ་ བརྒྱད་པ ། །"
  },
  {
    "source": "ནོར་བུ་རིན་ཆེན།",
    "target": "ནོར་བུ་ རིན་ཆེན །"
  },
  {
    "source": "མ་ཎི་རཏྣ།",
    "target": "མ་ཎི་ རཏྣ །"
  },
  {
    "source": "འཆི་མེད་བུ་མོ་བཞིན་དུ་གཟུགས་མཛེས་ཤིང་།།",
    "target": "འཆི་མེད་བུ་མོ་ བཞིན་ དུ་ གཟུགས་མཛེས་ ཤིང་ ། །"
  },
  {
    "source": "རེག་པ་མཆོག་གིས་ལུས་སེམས་བདེ་བྱེད་པ།།",
    "target": "རེག་པ་ མཆོག་ གིས་ ལུས་སེམས་ བདེ་བྱེད་པ ། །"
  },
  {
    "source": "སྒྱུ་རྩལ་ཀུན་ཤེས་སྨྲ་མཁས་དྲི་བཟང་གཏེར།།",
    "target": "སྒྱུ་རྩལ་ ཀུན་ ཤེས་ སྨྲ་ མཁས་ དྲི་བཟང་ གཏེར ། །"
  },
  {
    "source": "བཙུན་མོ་རིན་ཆེན།",
    "target": "བཙུན་མོ་ རིན་ཆེན །"
  },
  {
    "source": "སྟྲཱི་རཏྣ།",
    "target": "སྟྲཱི་ རཏྣ །"
  },
  {
    "source": "ཕུར་བུའི་བློ་ལྡན་མཛངས་ཤིང་ཡིད་གཞུང་པ།",
    "target": "ཕུར་བུ འི་ བློ་ལྡན་ མཛངས་ ཤིང་ ཡིད་གཞུང་པ །"
  },
  {
    "source": "ཁོར་ཡུག་གཏེར་གྱི་འདོད་དགུར་འཛུད་བྱེད་ཅིང་།།",
    "target": "ཁོར་ཡུག་ གཏེར་ གྱི་ འདོད་ དགུ ར་ འཛུད་ བྱེད་ ཅིང་ ། །"
  },
  {
    "source": "དེས་པ་སྙན་པའི་ཚིག་འབྱིན་ལྷ་མིག་ཅན།",
    "target": "དེས་པ་ སྙན་པ འི་ ཚིག་ འབྱིན་ ལྷ་ མིག་ ཅན །"
  },
  {
    "source": "ཁྱིམ་བདག་རིན་ཆེན།།",
    "target": "ཁྱིམ་བདག་ རིན་ཆེན ། །"
  },
  {
    "source": "པུ་རུ་ཥ་རཏྣ།",
    "target": "པུ་རུ་ཥ་ རཏྣ །"
  },
  {
    "source": "སྲེད་མེད་བུ་ཡི་སྟོབས་ལྡན་དཔའ་བ་དང་།།",
    "target": "སྲེད་ མེད་ བུ་ ཡི་ སྟོབས་ ལྡན་ དཔའ་བ་ དང་ ། །"
  },
  {
    "source": "རྟུལ་ཕོད་ཡིད་ལ་རྒྱུས་པའི་དོན་རྣམས་ཀུན།།",
    "target": "རྟུལ་ཕོད་ ཡིད་ ལ་ རྒྱུས་ པ འི་ དོན་ རྣམས་ ཀུན ། །"
  },
  {
    "source": "མོད་ལ་སྒྲུབ་ཅིང་ཕས་རྒོལ་མེད་བྱེད་པ།།",
    "target": "མོད་ ལ་ སྒྲུབ་ ཅིང་ ཕས་རྒོལ་ མེད་ བྱེད་པ ། །"
  },
  {
    "source": "བློན་པོ་རིན་ཆེན༴ཁཌྒ་རཏྣ༴འོད་ཟེར་གྱིས་སྔོ་རལ་གྲི་པགས་པ་འཇམ།།",
    "target": "བློན་པོ་ རིན་ཆེན ༴ ཁཌྒ་ རཏྣ ༴ འོད་ཟེར་ གྱིས་ སྔོ་ རལ་གྲི་ པགས་པ་ འཇམ ། །"
  },
  {
    "source": "དགའ་བའི་ནགས་ཚལ་གོས་ནི་ཡིད་རྗེས་འགྲོ།།",
    "target": "དགའ་བ འི་ ནགས་ཚལ་ གོས་ ནི་ ཡིད་ རྗེས་ འགྲོ ། །"
  },
  {
    "source": "མཐུ་ལྡན་མཆིལ་ལཧྭམ་ཁང་ཁྱིམ་གཞལ་དུ་མེད།།",
    "target": "མཐུ་ལྡན་ མཆིལ་ ལཧྭམ་ ཁང་ཁྱིམ་ གཞལ་ དུ་ མེད ། །"
  },
  {
    "source": "རེག་འཇམ་གཟིམས་ཆ༴ཨུ་པ་རཏྣ༴པད་ཅན་དུང་ལྟར་རབ་དཀར་ཟླ་བཞིན་མ།།",
    "target": "རེག་ འཇམ་ གཟིམས་ ཆ ༴ ཨུ་པ་ རཏྣ ༴ པད་ ཅན་ དུང་ ལྟ ར་ རབ་ དཀར་ཟླ་ བཞིན་ མ ། །"
  },
  {
    "source": "དཔལ་གྱི་བེའུ་ཐོགས་ནས་བསྙེམས་པ་ཡིས།།",
    "target": "དཔལ་ གྱི་ བེའུ་ ཐོགས་ ནས་ བསྙེམས་པ་ ཡིས ། །"
  },
  {
    "source": "འཕགས་མཆོག་ཐུགས་ལ་དགྱེས་པའི་རྒྱས་བཏབ་པའི།།",
    "target": "འཕགས་ མཆོག་ ཐུགས་ ལ་ དགྱེས་པ འི་ རྒྱས་ བཏབ་ པ འི ། །"
  },
  {
    "source": "བཀྲ་ཤིས་དམ་པས་ཀུན་ཏུ་ཤིས་གྱུར་ཅིག",
    "target": "བཀྲ་ཤིས་ དམ་པ ས་ ཀུན་ ཏུ་ ཤིས་ གྱུར་ ཅིག"
  },
  {
    "source": "།",
    "target": "།"
  },
  {
    "source": "ཤྲཱི་བཏྶྱ།",
    "target": "ཤྲཱི་ བཏྶྱ །"
  },
  {
    "source": "འཇིགས་བྱེད་ཀུནྡའི་འོད་ལྡན་ལུས་ཕྲ་མ།།",
    "target": "འཇིགས་བྱེད་ ཀུནྡ འི་ འོད་ལྡན་ ལུས་ ཕྲ་ མ ། །"
  },
  {
    "source": "གསེར་གྱི་འཁོར་ལོ་འཆང་བའི་རྣམ་འགྱུར་གྱིས།།",
    "target": "གསེར་ གྱི་ འཁོར་ལོ་ འཆང་བ འི་ རྣམ་འགྱུར་ གྱིས ། །"
  },
  {
    "source": "༴༴སུ་ཝརྞ་ཙཀྲ།",
    "target": "༴༴ སུ་ ཝརྞ་ ཙཀྲ །"
  },
  {
    "source": "འོད་ཅན་མཐོན་མཐིང་བཅུ་དྲུག་ལང་ཚོ་མ།།",
    "target": "འོད་ཅན་ མཐོན་མཐིང་ བཅུ་ དྲུག་ ལང་ཚོ་ མ ། །"
  },
  {
    "source": "རིན་ཆེན་འདབ་བརྒྱ་བཟུང་ནས་རོལ་རྩེད་ཀྱིས།།",
    "target": "རིན་ཆེན་ འདབ་ བརྒྱ་ བཟུང་ ནས་ རོལ་རྩེད་ ཀྱིས ། །"
  },
  {
    "source": "༴༴པདྨ་ཀུཉྫ་ར།",
    "target": "༴༴ པདྨ་ ཀུཉྫ་ ར །"
  },
  {
    "source": "རྣམ་རྒྱལ་སྔོ་སྐྱ་འདོད་པའི་དབྱངས་མཁན་མ།།",
    "target": "རྣམ་རྒྱལ་ སྔོ་སྐྱ་ འདོད་པ འི་ དབྱངས་ མཁན་ མ ། །"
  },
  {
    "source": "རྒྱལ་མཚན་སྒྲེང་ཞིང་ག་མ་ཀས་བཅིངས་གླུས།།",
    "target": "རྒྱལ་མཚན་ སྒྲེང་ ཞིང་ ག་ མ་ ཀ ས་ བཅིངས་ གླུ ས ། །"
  },
  {
    "source": "༴༴ཀུནྡ་དྷ་ཛ།",
    "target": "༴༴ ཀུནྡ་ དྷ་ ཛ །"
  },
  {
    "source": "མདངས་ལྡན་ལི་ཁྲིའི་རྡུལ་འཆང་མིག་ཡངས་མ།།",
    "target": "མདང ས་ ལྡན་ ལི་ཁྲི འི་ རྡུལ་ འཆང་ མིག་ ཡངས་ མ ། །"
  },
  {
    "source": "མུ་ཏིག་གདུགས་དཀར་བསྐོར་ཞིང་ཟུར་མིག་མདས།།",
    "target": "མུ་ཏིག་ གདུགས་དཀར་ བསྐོར་ ཞིང་ ཟུར་མིག་ མདས ། །"
  },
  {
    "source": "༴༴སིཏཱ་ཏ་པ་ཏྲ།",
    "target": "༴༴ སིཏཱ་ ཏ་པ་ ཏྲ །"
  },
  {
    "source": "དཀར་ཤམ་མཚམས་སྤྲིན་མདོག་ཅན་གཟུགས་མཛེས་མ།།",
    "target": "དཀར་ ཤམ་ མཚམས་ སྤྲིན་ མདོག་ཅན་ གཟུགས་མཛེས་ མ ། །"
  },
  {
    "source": "གཏེར་གྱི་བུམ་པས་ལག་བྲེལ་རྩེ་འཇོ་ཡིས།།",
    "target": "གཏེར་ གྱི་ བུམ་པ ས་ ལག་ བྲེལ་ རྩེ་ འཇོ་ ཡིས ། །"
  },
  {
    "source": "༴༴ནི་དྷི་གྷ་ཊ།",
    "target": "༴༴ ནི་ དྷི་ གྷ་ཊ །"
  },
  {
    "source": "དྲི་མེད་མརྒཏ་མདངས་ཅན་དཔལ་ལྡན་མ།།",
    "target": "དྲི་མེད་ མརྒཏ་ མདངས་ ཅན་ དཔལ་ལྡན་མ ། །"
  },
  {
    "source": "གཡས་སུ་འཁྱིལ་བའི་དུང་བསྣམ་འཇོ་སྒེག་གིས།།",
    "target": "གཡས་ སུ་ འཁྱིལ་བ འི་ དུང་ བསྣམ་ འཇོ་ སྒེག་ གིས ། །"
  },
  {
    "source": "༴༴ཤངྑ་ཝརྟྟ།",
    "target": "༴༴ ཤངྑ་ ཝརྟྟ །"
  },
  {
    "source": "ཡིད་གཞུངས་རྨ་བྱའི་མགྲིན་འདྲ་དགའ་བསྐྱེད་མ།།",
    "target": "ཡིད་ གཞུངས་ རྨ་བྱ འི་ མགྲིན་ འདྲ་ དགའ་ བསྐྱེད་ མ ། །"
  },
  {
    "source": "གསེར་གྱི་ཉ་འཛིན་འགྱིང་གཟུགས་གློག་འདྲ་བས།།",
    "target": "གསེར་ གྱི་ ཉ་ འཛིན་ འགྱིང་ གཟུགས་ གློག་ འདྲ་བ ས ། །"
  },
  {
    "source": "༴༴ཀ་ན་ཀ་མཏྶྱ།",
    "target": "༴༴ ཀ་ན་ཀ་ མཏྶྱ །"
  },
  {
    "source": "བསྟོད་པ་ནི།",
    "target": "བསྟོད་པ་ ནི །"
  },
  {
    "source": "ཨོཾ་འཇིག་རྟེན་མགོན་པོ་ལ་ཕྱག་འཚལ་ལོ།།",
    "target": "ཨོཾ་ འཇིག་རྟེན་ མགོན་པོ་ ལ་ ཕྱག་ འཚལ་ ལོ ། །"
  },
  {
    "source": "འཇིག་རྟེན་བླ་མ་སྲིད་པ་གསུམ་གྱིས་བསྟོད་པ་པོ།།",
    "target": "འཇིག་རྟེན་ བླ་མ་ སྲིད་པ་ གསུམ་ གྱིས་ བསྟོད་པ་པོ ། །"
  },
  {
    "source": "ལྷ་ཡི་གཙོ་བོ་བདུད་དང་ཚངས་པས་བསྟོད་པ་པོ།།",
    "target": "ལྷ་ ཡི་ གཙོ་བོ་ བདུད་ དང་ ཚངས་པ ས་ བསྟོད་པ་པོ ། །"
  },
  {
    "source": "ཐུབ་པའི་རྒྱལ་མཆོག་གདོད་ནས་གྲུབ་པར་མཛད་པ་པོ།།",
    "target": "ཐུབ་པ འི་ རྒྱལ་མཆོག་ གདོད་ ནས་ གྲུབ་པ ར་ མཛད་པ་པོ ། །"
  },
  {
    "source": "འཇིག་རྟེན་གསུམ་གྱི་མགོན་པོ་མཆོག་ལ་ཕྱག་འཚལ་ལོ།།",
    "target": "འཇིག་རྟེན་ གསུམ་ གྱི་ མགོན་པོ་ མཆོག་ ལ་ ཕྱག་ འཚལ་ ལོ ། །"
  },
  {
    "source": "བདེར་གཤེགས་དཔག་མེད་སྐུ་སྟེ་སྐུ་གསང་འཛིན་པ་པོ།།",
    "target": "བདེ ར་ གཤེགས་ དཔག་མེད་ སྐུ་ སྟེ་ སྐུ་ གསང་ འཛིན་པ་པོ ། །"
  },
  {
    "source": "བདེར་གཤེགས་སྣང་མཐའ་ཡས་ཀྱི་དབུ་རྒྱན་འཛིན་པ་པོ།།",
    "target": "བདེ ར་ གཤེགས་ སྣང་ མཐའ་ཡས་ ཀྱི་ དབུ་རྒྱན་ འཛིན་པ་པོ ། །"
  },
  {
    "source": "ཕྱག་གཡས་མཆོག་སྦྱིན་ཡི་དྭགས་བཀྲེས་སྐོམ་སེལ་བ་པོ།།",
    "target": "ཕྱག་ གཡས་ མཆོག་ སྦྱིན་ ཡི་དྭགས་ བཀྲེས་སྐོམ་ སེལ་བ་པོ ། །"
  },
  {
    "source": "ཕྱག་གཡོན་གསེར་གྱི་པདྨས་རྣམ་པར་བརྒྱན་པ་པོ།།",
    "target": "ཕྱག་ གཡོན་ གསེར་ གྱི་ པདྨ ས་ རྣམ་པར་ བརྒྱན་པ་པོ ། །"
  },
  {
    "source": "དྲི་ཞིམ་རལ་པའི་ཕྲེང་བ་དམར་སེར་འཁྱུག་པ་པོ།།",
    "target": "དྲི་ ཞིམ་ རལ་པ འི་ ཕྲེང་བ་ དམར་སེར་ འཁྱུག་ པ་པོ ། །"
  },
  {
    "source": "ཞལ་རས་རྒྱས་པ་ཟླ་བ་ལྟ་བུར་མཛེས་པ་པོ།།",
    "target": "ཞལ་རས་ རྒྱས་པ་ ཟླ་བ་ ལྟ་བུ ར་ མཛེས་པ་པོ ། །"
  },
  {
    "source": "སྤྱན་གྱི་པདྨ་མཆོག་ཏུ་བཟང་ཞིང་ཡངས་པ་པོ།",
    "target": "སྤྱན་ གྱི་ པདྨ་ མཆོག་ ཏུ་ བཟང་ ཞིང་ ཡངས་པ་པོ །"
  },
  {
    "source": "ཁ་བ་དུང་ལྟར་རྣམ་དཀར་འཁྲིལ་ལེགས་ལྡན་པ་པོ།།",
    "target": "ཁ་བ་ དུང་ ལྟ ར་ རྣམ་དཀར་ འཁྲིལ་ ལེགས་ལྡན་པ་ པོ ། །"
  },
  {
    "source": "དྲི་མེད་འོད་ཆགས་མུ་ཏིག་ཚོམ་བུ་འཛིན་པ་པོ།།",
    "target": "དྲི་མེད་ འོད་ཆགས་ མུ་ཏིག་ ཚོམ་བུ་ འཛིན་པ་པོ ། །"
  },
  {
    "source": "མཛེས་པའི་འོད་ཟེར་སྐྱ་རེངས་དམར་པོས་བརྒྱན་པ་པོ།།",
    "target": "མཛེས་པ འི་ འོད་ཟེར་ སྐྱ་རེངས་ དམར་པོ ས་ བརྒྱན་པ་པོ ། །"
  },
  {
    "source": "པདྨའི་མཚོ་ལྟར་ཕྱག་ནི་དངར་བར་བྱས་པ་པོ།།",
    "target": "པདྨ འི་ མཚོ་ ལྟ ར་ ཕྱག་ ནི་ དངར་བ ར་ བྱས་པ་པོ ། །"
  },
  {
    "source": "སྟོན་ཀའི་སྤྲིན་གྱི་མདོག་དང་ལྡན་ཞིང་གཞོན་པ་པོ།།",
    "target": "སྟོན་ཀ འི་ སྤྲིན་ གྱི་ མདོག་ དང་ ལྡན་ ཞིང་ གཞོན་པ་པོ ། །"
  },
  {
    "source": "རིན་ཆེན་མང་པོས་དཔུང་པ་གཉིས་ནི་བརྒྱན་པ་པོ།།",
    "target": "རིན་ཆེན་ མང་པོ ས་ དཔུང་པ་ གཉིས་ ནི་ བརྒྱན་པ་པོ ། །"
  },
  {
    "source": "ལོ་མའི་མཆོག་ལྟར་ཕྱག་མཐིལ་གཞོན་ཞིང་འཇམ་པ་པོ།།",
    "target": "ལོ་མ འི་ མཆོག་ ལྟ ར་ ཕྱག་ མཐིལ་ གཞོན་ ཞིང་ འཇམ་པ་པོ ། །"
  },
  {
    "source": "རི་དྭགས་ལྤགས་པས་ནུ་མ་གཡོན་པ་བཀབ་པ་པོ།།",
    "target": "རི་དྭགས་ ལྤགས་པ ས་ ནུ་མ་ གཡོན་པ་ བཀབ་པ་པོ ། །"
  },
  {
    "source": "སྙན་ཆ་གདུ་བུས་སྒེག་ཅིང་རྒྱན་རྣམས་འཆང་བ་པོ།།",
    "target": "སྙན་ ཆ་ གདུ་ བུ ས་ སྒེག་ ཅིང་ རྒྱན་ རྣམས་ འཆང་བ་ པོ ། །"
  },
  {
    "source": "དྲི་མ་མེད་པའི་པདྨོའི་མཆོག་ལ་གནས་པ་པོ།།",
    "target": "དྲི་མ་ མེད་པ འི་ པདྨོ འི་ མཆོག་ ལ་ གནས་པ་པོ ། །"
  },
  {
    "source": "ལྟེ་བའི་ངོས་ནི་པདྨའི་འདབ་ལྟར་འཇམ་པ་པོ།།",
    "target": "ལྟེ་བ འི་ ངོས་ ནི་ པདྨ འི་ འདབ་ ལྟ ར་ འཇམ་པ་པོ ། །"
  },
  {
    "source": "གསེར་གྱི་སྐ་རགས་མཆོག་ལ་ནོར་བུས་སྤྲས་པ་པོ།།",
    "target": "གསེར་ གྱི་ སྐ་རགས་ མཆོག་ ལ་ ནོར་བུ ས་ སྤྲས་པ་པོ ། །"
  },
  {
    "source": "སྟ་ཟུར་དཀྲིས་པའི་རས་བཟང་ཤམ་ཐབས་འཛིན་པ་པོ།།",
    "target": "སྟ་ཟུར་ དཀྲིས་པ འི་ རས་ བཟང་ ཤམ་ཐབས་ འཛིན་པ་པོ ། །"
  },
  {
    "source": "ཐུབ་པའི་མཁྱེན་མཆོག་མཚོ་ཆེན་ཕ་རོལ་ཕྱིན་པ་པོ།།",
    "target": "ཐུབ་པ འི་ མཁྱེན་ མཆོག་ མཚོ་ ཆེན་ ཕ་རོལ་ ཕྱིན་པ་པོ ། །"
  },
  {
    "source": "མཆོག་བརྙེས་བསོད་ནམས་མང་པོ་ཉེ་བར་བསགས་པ་པོ།།",
    "target": "མཆོག་ བརྙེས་ བསོད་ནམས་ མང་པོ་ ཉེ་བ ར་ བསགས་པ་པོ ། །"
  },
  {
    "source": "རྟག་ཏུ་བདེ་བའི་འབྱུང་གནས་རྒ་ནད་སེལ་བ་པོ།།",
    "target": "རྟག་ ཏུ་ བདེ་བ འི་ འབྱུང་གནས་ རྒ་ ནད་ སེལ་བ་པོ ། །"
  },
  {
    "source": "གསུམ་མཐར་མཛད་ཅིང་མཁའ་སྤྱོད་སྤྱོད་པ་སྟོན་པ་པོ།།",
    "target": "གསུམ་ མཐ ར་ མཛད་ ཅིང་ མཁའ་སྤྱོད་ སྤྱོད་པ་ སྟོན་པ་པོ ། །"
  },
  {
    "source": "ལུས་ཅན་མཆོག་སྟེ་བདུད་དཔུང་འཁྲུགས་ལས་རྒྱལ་བ་པོ།།",
    "target": "ལུས་ཅན་ མཆོག་ སྟེ་ བདུད་དཔུང་ འཁྲུགས་ ལས་ རྒྱལ་བ་ པོ ། །"
  },
  {
    "source": "གསེར་གྱི་རྐང་གདུབ་སྒྲ་ཡིས་ཞབས་ཡིད་འོང་བ་པོ།།",
    "target": "གསེར་ གྱི་ རྐང་ གདུབ་ སྒྲ་ ཡིས་ ཞབས་ ཡིད་འོང་བ་ པོ ། །"
  },
  {
    "source": "ཚངས་པའི་གནས་པ་བཞི་ཡིས་དབེན་པར་མཛད་པ་པོ།།",
    "target": "ཚངས་པ འི་ གནས་པ་ བཞི་ ཡིས་ དབེན་པ ར་ མཛད་པ་པོ ། །"
  },
  {
    "source": "ངང་པའི་འགྲོས་འདྲ་གླང་ཆེན་དྲེགས་ལྟར་གཤེགས་པ་པོ།།",
    "target": "ངང་པ འི་ འགྲོས་ འདྲ་ གླང་ཆེན་ དྲེགས་ ལྟ ར་ གཤེགས་པ་པོ ། །"
  },
  {
    "source": "ཡོངས་རྫོགས་ཉེ་བར་བསགས་ཤིང་བསྟན་པ་གཉེར་བ་པོ།།",
    "target": "ཡོངས་རྫོགས་ ཉེ་བ ར་ བསགས་ ཤིང་ བསྟན་པ་ གཉེར་བ་པོ ། །"
  },
  {
    "source": "འོ་མའི་མཚོ་དང་ཆུ་ཡི་མཚོ་ལས་སྒྲོལ་བ་པོ།།",
    "target": "འོ་ མ འི་ མཚོ་ དང་ ཆུ་ ཡི་ མཚོ་ ལས་ སྒྲོལ་བ་པོ ། །"
  },
  {
    "source": "གང་གིས་རྟག་ཏུ་ཐོ་རངས་ལངས་ནས་གུས་པ་ཡིས།།",
    "target": "གང་ གིས་ རྟག་ ཏུ་ ཐོ་རངས་ ལངས་ ནས་ གུས་པ་ ཡིས ། །"
  },
  {
    "source": "སྤྱན་རས་གཟིགས་ཀྱི་དབང་པོ་ཡིད་ལ་སེམས་བྱེད་ཅིང་།།",
    "target": "སྤྱན་རས་གཟིགས་ ཀྱི་ དབང་པོ་ ཡིད་ ལ་ སེམས་ བྱེད་ ཅིང་ ། །"
  },
  {
    "source": "བསྟོད་པའི་མཆོག་འདི་དག་ཅིང་གསལ་བར་འདོན་བྱེད་ན།།",
    "target": "བསྟོད་པ འི་ མཆོག་ འདི་ དག་ ཅིང་ གསལ་བ ར་ འདོན་ བྱེད་ ན ། །"
  },
  {
    "source": "དེ་ནི་སྐྱེས་པ་འམ་ནི་བུད་མེད་ཡིན་ཀྱང་རུང་།།",
    "target": "དེ་ ནི་ སྐྱེས་པ་ འམ་ ནི་ བུད་མེད་ ཡིན་ ཀྱང་ རུང་ ། །"
  },
  {
    "source": "འཇིག་རྟེན་འདི་འམ་མ་འོངས་སྐྱེ་བ་ཐམས་ཅད་དུ།།",
    "target": "འཇིག་རྟེན་ འདི་ འམ་ མ་ འོངས་ སྐྱེ་བ་ ཐམས་ཅད་ དུ ། །"
  },
  {
    "source": "འཇིག་རྟེན་འཇིག་རྟེན་ལས་འདས་དགོས་པ་ཀུན་འགྲུབ་འགྱུར།།",
    "target": "འཇིག་རྟེན་ འཇིག་རྟེན་ ལས་ འདས་ དགོས་པ་ ཀུན་ འགྲུབ་ འགྱུར ། །"
  },
  {
    "source": "ཞེས་ཚོགས་བསག་པའི་ཡན་ལག་མདུན་བསྐྱེད་ཀྱི་རྣལ་འབྱོར་རོ།།",
    "target": "ཞེས་ ཚོགས་ བསག་པ འི་ ཡན་ལག་ མདུན་ བསྐྱེད་ ཀྱི་ རྣལ་འབྱོར་ རོ ། །"
  },
  {
    "source": "།།",
    "target": "། །"
  },
  {
    "source": "དེ་ནས་བཟླས་བརྗོད་ཀྱི་རྣལ་འབྱོར་ལ་གསུམ་ལས།",
    "target": "དེ་ ནས་ བཟླས་བརྗོད་ ཀྱི་ རྣལ་འབྱོར་ ལ་ གསུམ་ ལས །"
  },
  {
    "source": "མདུན་གྱི་ཐུགས་ཀའི་ཡི་གེ་ལ་དམིགས་པ་ནི།",
    "target": "མདུན་ གྱི་ ཐུགས་ ཀ འི་ ཡི་གེ་ ལ་ དམིགས་པ་ ནི །"
  },
  {
    "source": "པདྨའི་འཕྲེང་བ་བརྒྱ་རྩ་བརྒྱད་པ།",
    "target": "པདྨ འི་ འཕྲེང་བ་ བརྒྱ་ རྩ་ བརྒྱད་པ །"
  },
  {
    "source": "བུ་མོ་གཙང་མས་བཀལ་བའི་སྐུད་པ་ལ་བརྒྱུས་པ་སྙིང་གར་གཟུང་།",
    "target": "བུ་མོ་ གཙང་མ ས་ བཀལ་ བ འི་ སྐུད་པ་ ལ་ བརྒྱུས་པ་ སྙིང་ག ར་ གཟུང་ །"
  },
  {
    "source": "ཨོཾ་རུ་ཙི་ར་མ་ཎི་པྲ་ཝརྡྷ་ནཱ་ཡ་སྭཱ་ཧཱ།",
    "target": "ཨོཾ་ རུ་ ཙི་ར་ མ་ཎི་ པྲ་ ཝརྡྷ་ ནཱ་ཡ་ སྭཱ་ཧཱ །"
  },
  {
    "source": "ཞེས་ཉེར་གཅིག་བཟླས་པས་བྱིན་གྱིས་བརླབ།",
    "target": "ཞེས་ ཉེར་ གཅིག་ བཟླས་པ ས་ བྱིན་ གྱིས་ བརླབ །"
  },
  {
    "source": "དེ་ནས་དབང་པོ་ལྔ་དང་།",
    "target": "དེ་ ནས་ དབང་པོ་ ལྔ་ དང་ །"
  },
  {
    "source": "རླུང་གི་འཇུག་པ་ནང་དུ་བསྡུས་ནས།",
    "target": "རླུང་ གི་ འཇུག་པ་ ནང་ དུ་ བསྡུས་ ནས །"
  },
  {
    "source": "མདུན་གྱི་ལྷའི་ཐུགས་ཀར་ཟླ་བ་ལ་ཧྲཱིཿཡིགཨོཾ་མ་ཎི་པདྨེ་ཧཱུཾ་གིས་བསྐོར་བ་སྒྲ་སྔགས་ཀྱི་འཕྲེང་བ་སེམས་ཟླ་བའི་དཀྱིལ་འཁོར་གཞི་འཕགས་པའི་སྐུ་ཅིག་ཅར་དམིགས་ནས་སྐྱོན་དང་བྲལ་བར་བཟླས་སོ།།",
    "target": "མདུན་ གྱི་ ལྷ འི་ ཐུགས་ ཀ ར་ ཟླ་བ་ ལ་ ཧྲཱིཿ ཡིག ཨོཾ་ མ་ ཎི་ པདྨེ་ ཧཱུཾ་ གིས་ བསྐོར་བ་ སྒྲ་ སྔགས་ ཀྱི་ འཕྲེང་བ་ སེམས་ ཟླ་བ འི་ དཀྱིལ་འཁོར་ གཞི་ འཕགས་པ འི་ སྐུ་ ཅིག་ ཅར་ དམིགས་ ནས་ སྐྱོན་ དང་ བྲལ་བ ར་ བཟླས་ སོ ། །"
  },
  {
    "source": "དབུགས་མི་ཐུབ་པར་དབྱུང་བ་ན།",
    "target": "དབུགས་ མི་ ཐུབ་པ ར་ དབྱུང་བ་ ན །"
  },
  {
    "source": "མི་འགྱུར་བའི་གཞི་བདག་བསྐྱེད་གྱི་ལྷ་ལ་དམིགས་སོ།།",
    "target": "མི་ འགྱུར་བ འི་ གཞི་བདག་ བསྐྱེད་ གྱི་ ལྷ་ ལ་ དམིགས་ སོ ། །"
  },
  {
    "source": "སྐྱོ་ན་རྣམ་སྨིན་གྱི་ལུས་ལ་ངལ་འཚོའོ།།",
    "target": "སྐྱོ་ ན་ རྣམ་སྨིན་ གྱི་ ལུས་ ལ་ ངལ་ འཚོ འོ ། །"
  },
  {
    "source": "ཡང་སྔར་བཞིན་འཇུགངལ་ན།",
    "target": "ཡང་ སྔ ར་ བཞིན་ འཇུག ངལ་ ན །"
  },
  {
    "source": "སྒྲ་སྔགས་ཀྱི་འཕྲེང་བ།",
    "target": "སྒྲ་ སྔགས་ ཀྱི་ འཕྲེང་བ །"
  },
  {
    "source": "སེམས་ཟླ་བ་ལ་ཐིམ་དེ་གཞི་སངས་རྒྱས་ལ།",
    "target": "སེམས་ ཟླ་བ་ ལ་ ཐིམ་ དེ་ གཞི་ སངས་རྒྱས་ ལ །"
  },
  {
    "source": "དེ་འཁོར་དང་བཅས་པ་རང་གི་ཐུགས་ཀར་བསྡུའོ།།",
    "target": "དེ་ འཁོར་ དང་ བཅས་པ་ རང་ གི་ ཐུགས་ ཀ ར་ བསྡུ འོ ། །"
  },
  {
    "source": "བཟླས་པའི་འཕྲོ་ལ་གཉིད་དམ་གླལ་དང་སྦྲིད་པ་དང་གློ་དང་ལུད་པ་དང་འོག་རླུང་དང་བཤང་གཅི་བྱུང་ན་མོད་ལ་འཕྲེང་བ་བཞག་སྟེ།",
    "target": "བཟླས་པ འི་ འཕྲོ་ ལ་ གཉིད་ དམ་ གླལ་ དང་ སྦྲིད་པ་ དང་ གློ་ དང་ ལུད་པ་ དང་ འོག་ རླུང་ དང་ བཤང་གཅི་ བྱུང་ ན་ མོད་ ལ་ འཕྲེང་བ་ བཞག་ སྟེ །"
  },
  {
    "source": "ཁྲུས་བྱས་སླར་བཟླས་བརྗོད་ཀྱི་དང་པོ་ནས་བརྩམ་པར་བྱའོ།།",
    "target": "ཁྲུས་ བྱས་ སླ ར་ བཟླས་ བརྗོད་ ཀྱི་ དང་པོ་ ནས་ བརྩམ་པ ར་ བྱ འོ ། །"
  },
  {
    "source": "ཡི་གེ་འབུམ་བཟླས་ན་སྡིག་པ་འདག་པར་འགྱུར་རོ།།",
    "target": "ཡི་གེ་ འབུམ་ བཟླས་ ན་ སྡིག་པ་ འདག་པ ར་ འགྱུར་ རོ ། །"
  },
  {
    "source": "གཉིས་སམ་གསུམ་བཟླས་ན་རྨི་ལམ་དུ་མཐོང་བར་འགྱུར་རོ།།",
    "target": "གཉིས་ སམ་ གསུམ་ བཟླས་ ན་ རྨི་ལམ་ དུ་ མཐོང་བ ར་ འགྱུར་ རོ ། །"
  },
  {
    "source": "བྱེ་བ་བཟླས་ན་མཚམས་མེད་པ་ལྔ་བྱས་པས་ཀྱང་འགྲུབ་པར་འགྱུར་རོ།།",
    "target": "བྱེ་བ་ བཟླས་ ན་ མཚམས་མེད་པ་ ལྔ་ བྱས་པ ས་ ཀྱང་ འགྲུབ་པ ར་ འགྱུར་ རོ ། །"
  },
  {
    "source": "།།",
    "target": "། །"
  },
  {
    "source": "གཉིས་པ་རང་གི་སྙིང་ག་ལ་དམིགས་པ་ནི།",
    "target": "གཉིས་པ་ རང་ གི་ སྙིང་ག་ ལ་ དམིགས་པ་ ནི །"
  },
  {
    "source": "རླུང་ནང་དུ་སྡུད་པའི་ཚེ་མདུན་གྱི་ལྷའི་ཐུགས་ཀའི་ཟླ་བ་སྔགས་འཕྲེང་རང་གི་སྙིང་གར་བསྡུ།",
    "target": "རླུང་ ནང་ དུ་ སྡུད་པ འི་ ཚེ་ མདུན་ གྱི་ ལྷ འི་ ཐུགས་ ཀ འི་ ཟླ་བ་ སྔགས་ འཕྲེང་ རང་ གི་ སྙིང་ག ར་ བསྡུ །"
  },
  {
    "source": "ཕྱིར་འགྲོ་བའི་ཚེ་དེ་ཉིད་ཀྱི་ཐུགས་ཀར་བཀོད་ལ་བཟླའོ།།",
    "target": "ཕྱི ར་ འགྲོ་བ འི་ ཚེ་ དེ་ ཉིད་ ཀྱི་ ཐུགས་ ཀ ར་ བཀོད་ ལ་ བཟླ འོ ། །"
  },
  {
    "source": "གཏོང་དུས་བཞི་ཆར་ཐེངས་གཅིག་དམིགས་པར་བྱའོ།།",
    "target": "གཏོང་ དུས་ བཞི་ ཆར་ ཐེངས་ གཅིག་ དམིགས་པ ར་ བྱ འོ ། །"
  },
  {
    "source": "ཡང་ན་གསུམ་པ་སྒྲ་ལ་དམིགས་པ་སྟེ།",
    "target": "ཡང་ ན་ གསུམ་པ་ སྒྲ་ ལ་ དམིགས་པ་ སྟེ །"
  },
  {
    "source": "མི་འགྱུར་གཞི་བདག་བསྐྱེད་ལ་བལྟས་ནས།",
    "target": "མི་ འགྱུར་ གཞི་བདག་ བསྐྱེད་ ལ་ བལྟས་ ནས །"
  },
  {
    "source": "རླུང་ནང་དུ་སྡུད་པའི་ཚེ་རང་གི་ལྷ་དང་གཉིས་སུ་མེད་པར་བསམས་ནས་དྲན་པ་དང་རླུང་བཀག",
    "target": "རླུང་ ནང་ དུ་ སྡུད་པ འི་ ཚེ་ རང་ གི་ ལྷ་ དང་ གཉིས་སུ་མེད་པ ར་ བསམས་ ནས་ དྲན་པ་ དང་ རླུང་ བཀག"
  },
  {
    "source": "བརྗོད་པའི་སྒྲ་ཙམ་ལ་དམིགས་ནས་བཟླ།",
    "target": "བརྗོད་པ འི་ སྒྲ་ ཙམ་ ལ་ དམིགས་ ནས་ བཟླ །"
  },
  {
    "source": "ཕྱིར་འགྲོ་བའི་ཚེ་མདུན་གྱི་སྒྲ་སེམས་གཞི་དང་དབྱེར་མེད་པས་སྒྲ་ཙམ་ལ་དམིགས་ནས་བཟླས་བརྗོད་བྱའོ།།",
    "target": "ཕྱི ར་ འགྲོ་བ འི་ ཚེ་ མདུན་ གྱི་ སྒྲ་ སེམས་ གཞི་ དང་ དབྱེར་ མེད་པ ས་ སྒྲ་ ཙམ་ ལ་ དམིགས་ ནས་ བཟླས་བརྗོད་ བྱ འོ ། །"
  },
  {
    "source": "དེ་དག་ནི་ཀུན་རྫོབ་རྣམ་པ་དང་བཅས་པའི་ཏིང་ངེ་འཛིན་ཞེས་བྱ་ལ།",
    "target": "དེ་ དག་ ནི་ ཀུན་རྫོབ་ རྣམ་པ་ དང་ བཅས་པ འི་ ཏིང་ངེ་འཛིན་ ཞེས་ བྱ་ ལ །"
  },
  {
    "source": "བཟླ་ཚུལ་གསུམ་པོ་དེ་ནི་འདམ་ཀ་ཡིན་ནོ།།",
    "target": "བཟླ་ ཚུལ་ གསུམ་པོ་ དེ་ ནི་ འདམ་ཀ་ ཡིན་ ནོ ། །"
  },
  {
    "source": "ཐུན་ལས་ལངས་ནས།",
    "target": "ཐུན་ ལས་ ལངས་ ནས །"
  },
  {
    "source": "དགེ་བ་འདི་ཡིས་མྱུར་དུ་བདག།",
    "target": "དགེ་བ་ འདི་ ཡིས་ མྱུར་ དུ་ བདག །"
  },
  {
    "source": "སྤྱན་རས་གཟིགས་དབང་འགྲུབ་གྱུར་ནས།།",
    "target": "སྤྱན་རས་གཟིགས་ དབང་ འགྲུབ་ གྱུར་ ནས ། །"
  },
  {
    "source": "འགྲོ་བ་གཅིག་ཀྱང་མ་ལུས་པ།།",
    "target": "འགྲོ་བ་ གཅིག་ ཀྱང་ མ་ ལུས་པ ། །"
  },
  {
    "source": "དེ་ཡི་ས་ལ་འགོད་པར་ཤོག།",
    "target": "དེ་ ཡི་ ས་ ལ་ འགོད་པ ར་ ཤོག །"
  },
  {
    "source": "ཅེས་དགེ་བའི་རྩ་བ་འདོད་པའི་དོན་དུ་བསྔོའོ།།",
    "target": "ཅེས་ དགེ་བ འི་ རྩ་བ་ འདོད་པ འི་ དོན་ དུ་ བསྔོ འོ ། །"
  },
  {
    "source": "།།",
    "target": "། །"
  },
  {
    "source": "དོན་དམ་གཉིས་སུ་མེད་པ་ལ་སྦྱོར་བའི་ཏིང་ངེ་འཛིན་གསུམ་ལས།",
    "target": "དོན་དམ་ གཉིས་ སུ་ མེད་པ་ ལ་ སྦྱོར་བ འི་ ཏིང་ངེ་འཛིན་ གསུམ་ ལས །"
  },
  {
    "source": "དང་པོ་མེར་གནས་ཀྱི་ཏིང་ངེ་འཛིན་ནི།",
    "target": "དང་པོ་ མེ ར་ གནས་ ཀྱི་ ཏིང་ངེ་འཛིན་ ནི །"
  },
  {
    "source": "ལྷའི་རྣལ་འབྱོར་བསྒོམས་པའི་རྗེས་དེ་ནས།",
    "target": "ལྷ འི་ རྣལ་འབྱོར་ བསྒོམས་པ འི་ རྗེས་ དེ་ ནས །"
  },
  {
    "source": "སླར་སྟོང་པ་ཉིད་བསྒོམས་ལ།",
    "target": "སླ ར་ སྟོང་པ་ཉིད་ བསྒོམས་ ལ །"
  },
  {
    "source": "རྗེས་ཐོབ་ལྷའི་དེ་ཁོ་ན་ཉིད་སྙིང་གའི་ནང་ན་མེ་འབར་བའི་ནང་དུ་ཡི་གེའི་འཕྲེང་བ་གནས་པའི་སྒྲའི་བདག་ཉིད་ལ་སེམས་བཟུང་སྲོག་རྩོལ་བཀགཇི་སྲིད་བཀྲེས་པ་མེད་པ་ལ་སོགས་པའི་མཚན་མ་མ་བྱུང་གི་བར་དུ་མཉམ་པར་བཞག་གོ།",
    "target": "རྗེས་ ཐོབ་ ལྷ འི་ དེ་ཁོ་ན་ཉིད་ སྙིང་ ག འི་ ནང་ ན་ མེ་ འབར་བ འི་ ནང་ དུ་ ཡི་གེ འི་ འཕྲེང་བ་ གནས་པ འི་ སྒྲ འི་ བདག་ཉིད་ ལ་ སེམས་ བཟུང་ སྲོག་རྩོལ་ བཀག ཇི་སྲིད་ བཀྲེས་པ་ མེད་པ་ ལ་ སོགས་པ འི་ མཚན་མ་ མ་ བྱུང་ གི་ བར་ དུ་ མཉམ་པ ར་ བཞག་ གོ །"
  },
  {
    "source": "མཚན་མ་རྙེད་ནས་སྒྲ་གནས་ཀྱི་ཏིང་ངེ་འཛིན་ལ་འཇུག་སྟེ།",
    "target": "མཚན་མ་ རྙེད་ ནས་ སྒྲ་ གནས་ ཀྱི་ ཏིང་ངེ་འཛིན་ ལ་ འཇུག་ སྟེ །"
  },
  {
    "source": "ལྷའི་རྣལ་འབྱོར་དང་སྟོང་པ་ཉིད་བསྒོམས་པའི་རྗེས་ཐོབ་སྙིང་གར་ཟླ་བའི་ནང་དུ་མེ་ལྕེའི་ནང་ན་ཟླ་བ་ཡིག་འབྲུ་དང་བཅས་ཅུང་ཟད་གསལ་བཏབ།",
    "target": "ལྷ འི་ རྣལ་འབྱོར་ དང་ སྟོང་པ་ ཉིད་ བསྒོམས་པ འི་ རྗེས་ ཐོབ་ སྙིང་ ག ར་ ཟླ་བ འི་ ནང་ དུ་ མེ་ ལྕེ འི་ ནང་ ན་ ཟླ་བ་ ཡིག་འབྲུ་ དང་ བཅས་ ཅུང་ཟད་ གསལ་ བཏབ །"
  },
  {
    "source": "དེ་ནས་རྣམ་པ་སྤངས་སྒྲ་ཙམ་ལ་སེམས་འཛིན་ནོ།།",
    "target": "དེ་ ནས་ རྣམ་པ་ སྤངས་ སྒྲ་ ཙམ་ ལ་ སེམས་ འཛིན་ ནོ ། །"
  },
  {
    "source": "དེ་ནས་སྒྲ་མཐའི་ཏིང་ངེ་འཛིན་ལ་འཇུག་སྟེ།",
    "target": "དེ་ ནས་ སྒྲ་ མཐ འི་ ཏིང་ངེ་འཛིན་ ལ་ འཇུག་ སྟེ །"
  },
  {
    "source": "སྒྲ་ཙམ་ལ་སེམས་འཛིན་པ་དེ་ཡང་སྤངས་ནས་གཉིས་སུ་མེད་པའི་ཆོས་ཀྱི་དབྱིངས་ཁོ་ན་ལ་རྩེ་གཅིག་ཏུ་མཉམ་པར་བཞག་པར་བྱའོ།།",
    "target": "སྒྲ་ ཙམ་ ལ་ སེམས་ འཛིན་པ་ དེ་ ཡང་ སྤངས་ ནས་ གཉིས་སུ་མེད་པ འི་ ཆོས་ ཀྱི་ དབྱིངས་ ཁོ་ན་ ལ་ རྩེ་ གཅིག་ ཏུ་ མཉམ་པ ར་ བཞག་པ ར་ བྱ འོ ། །"
  },
  {
    "source": "ཚུལ་འདིས་ནི་དོན་དམ་པའི་འཕགས་པ་སྤྱན་རས་གཟིགས་དབང་ཕྱུག་དང་མཇལ་བར་འགྱུར་རོ།།",
    "target": "ཚུལ་ འདི ས་ ནི་ དོན་དམ་པ འི་ འཕགས་པ་ སྤྱན་རས་གཟིགས་ དབང་ཕྱུག་ དང་ མཇལ་བ ར་ འགྱུར་ རོ ། །"
  },
  {
    "source": "དེ་ལྟར་ཐུགས་རྗེ་ཆེན་པོ་གཙོ་འཁོར་གསུམ་གྱི་སྒྲུབ་ཐབས།",
    "target": "དེ་ ལྟ ར་ ཐུགས་རྗེ་ ཆེན་པོ་ གཙོ་འཁོར་ གསུམ་ གྱི་ སྒྲུབ་ཐབས །"
  },
  {
    "source": "དཔལ་མོའི་རྒྱ་གཞུང་བཞིན་དུ།",
    "target": "དཔལ་མོ འི་ རྒྱ་ གཞུང་ བཞིན་ དུ །"
  },
  {
    "source": "དཔལ་སྤོས་སྐྱ་འཕགས་པ་རང་བྱུང་གི་ལྷ་ཁང་ན་གནས་པའི་བསམ་གཏན་པ་དག་གི་ཁ་ཏོན་དུ།",
    "target": "དཔལ་ སྤོས་ སྐྱ་ འཕགས་པ་ རང་ བྱུང་ གི་ ལྷ་ཁང་ ན་ གནས་པ འི་ བསམ་གཏན་ པ་ དག་ གི་ ཁ་ཏོན་ དུ །"
  },
  {
    "source": "པདྨ་དཀར་པོས་སྦྱར་བ་དགེ་ལེགས་སུ་གྱུར་ཅིག།",
    "target": "པདྨ་ དཀར་པོ ས་ སྦྱར་བ་ དགེ་ལེགས་ སུ་ གྱུར་ ཅིག །"
  }
]
