[
  {
    "source": "༼༡༡༩༽༄༅།།",
    "target": "༼ ༡༡༩ ༽ ༄༅ ། །"
  },
  {
    "source": "བོ་དོང་རས་ཆེན་དཔལ་འབྱོར་བཟང་པོའི་ལུགས་ཀྱི་གཏུམ་མོ་ཞག་བདུན་མའི་ཁྲིད་ཡིག་བླ་མའི་ཞལ་ལུང་ཞེས་བྱ་བ་བཞུགས་སོ།།",
    "target": "བོ་ དོང་ རས་ཆེན་ དཔལ་འབྱོར་ བཟང་པོ འི་ ལུགས་ ཀྱི་ གཏུམ་མོ་ ཞག་ བདུན་ མ འི་ ཁྲིད་ ཡིག་ བླ་མ འི་ ཞལ་ ལུང་ ཞེས་ བྱ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༡༢༠༽༄༅།།",
    "target": "༼ ༡༢༠ ༽ ༄༅ ། །"
  },
  {
    "source": "ན་མོ་གུ་རུ་བཛྲ་ཝཱ་ར་ཧཱི་པཱ་དཱ་ཡ།།",
    "target": "ན་མོ་ གུ་རུ་ བཛྲ་ ཝཱ་ར་ ཧཱི་ པཱ་ དཱ་ཡ ། །"
  },
  {
    "source": "དེ་ལ་འདིར་རིང་བརྒྱུད་ནཱ་རོ་དང་།",
    "target": "དེ་ ལ་ འདི ར་ རིང་ བརྒྱུད་ ནཱ་ རོ་ དང་ །"
  },
  {
    "source": "ནི་གུ་ནས་བརྒྱུད་པའི་གཏུམ་མོའི་མན་ངག་ཀུན་མཁྱེན་ཕྱོགས་ལས་རྣམ་རྒྱལ་ལ་བཀའ་བབས་པ་དང་།",
    "target": "ནི་གུ་ ནས་ བརྒྱུད་པ འི་ གཏུམ་མོ འི་ མན་ངག་ ཀུན་ མཁྱེན་ ཕྱོགས་ ལས་ རྣམ་རྒྱལ་ ལ་ བཀའ་བབས་པ་ དང་ །"
  },
  {
    "source": "ཉེ་བརྒྱུད་བོ་དོང་རས་ཆེན་དཔལ་འབྱོར་བཟང་པོ་ལ་ཡེ་ཤེས་ཀྱི་མཁའ་འགྲོ་མས་དངོས་སུ་གནང་བའི་སྙན་བརྒྱུད་གཏུམ་མོའི་མན་ངག་ཞག་བདུན་མའི་གདམས་ངག་ཟབ་མོ་ལ་བརྟེན་ནས་འཇའ་ལུས་རྡོ་རྗེའི་སྐུ་སྒྲུབ་པར་བྱེད་པའི་འཁྲིད་ཀྱི་རིམ་པ་ལ་གསུམ།",
    "target": "ཉེ་ བརྒྱུད་ བོ་ དོང་ རས་ཆེན་ དཔལ་འབྱོར་ བཟང་པོ་ ལ་ ཡེ་ཤེས་ ཀྱི་ མཁའ་འགྲོ་མ ས་ དངོས་ སུ་ གནང་བ འི་ སྙན་བརྒྱུད་ གཏུམ་མོ འི་ མན་ངག་ ཞག་ བདུན་ མ འི་ གདམས་ངག་ ཟབ་མོ་ ལ་ བརྟེན་ ནས་ འཇའ་ ལུས་ རྡོ་རྗེ འི་ སྐུ་ སྒྲུབ་པ ར་ བྱེད་པ འི་ འཁྲིད་ ཀྱི་ རིམ་པ་ ལ་ གསུམ །"
  },
  {
    "source": "སྔོན་འགྲོ།",
    "target": "སྔོན་ འགྲོ །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་སོ།།",
    "target": "རྗེས་ སོ ། །"
  },
  {
    "source": "དང་པོ་ལ་གསུམ།",
    "target": "དང་པོ་ ལ་ གསུམ །"
  },
  {
    "source": "ཐུན་མོང་དང་།",
    "target": "ཐུན་མོང་ དང་ །"
  },
  {
    "source": "ཐུན་མོང་མ་ཡིན་པ་དང་།",
    "target": "ཐུན་མོང་ མ་ ཡིན་པ་ དང་ །"
  },
  {
    "source": "ཁྱད་པར་གྱི་སྔོན་འགྲོའོ།།",
    "target": "ཁྱད་པ ར་ གྱི་ སྔོན་ འགྲོ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བདེ་མཆོག་འཁོར་ལོ་ལ་སོགས་པ་རྣལ་འབྱོར་བླ་མེད་མ་རྒྱུད་ཀྱི་དཀྱིལ་འཁོར་དུ་དབང་ཐོབ་ཅིང་དམ་ཚིག་ལ་གནས་པས་དལ་འབྱོར་རྙེད་དཀའ།",
    "target": "བདེ་མཆོག་ འཁོར་ལོ་ ལ་ སོགས་པ་ རྣལ་འབྱོར་ བླ་མེད་ མ་ རྒྱུད་ ཀྱི་ དཀྱིལ་འཁོར་ དུ་ དབང་ ཐོབ་ ཅིང་ དམ་ཚིག་ ལ་ གནས་པ ས་ དལ་ འབྱོར་ རྙེད་ དཀའ །"
  },
  {
    "source": "འཆི་བ་མི་རྟག་པ།",
    "target": "འཆི་བ་མི་རྟག་པ །"
  },
  {
    "source": "ལས་རྒྱུ་འབྲས།",
    "target": "ལས་རྒྱུ་འབྲས །"
  },
  {
    "source": "འཁོར་བའི་ཉེས་དམིགས་བསྒོམ་པ་རྣམས་གཞན་དང་མཐུན།",
    "target": "འཁོར་བ འི་ ཉེས་དམིགས་ བསྒོམ་པ་ རྣམས་ གཞན་ དང་ མཐུན །"
  },
  {
    "source": "གཉིས་པ་ལ་གསུམ།",
    "target": "གཉིས་པ་ ལ་ གསུམ །"
  },
  {
    "source": "སྐྱབས་འགྲོ།",
    "target": "སྐྱབས་ འགྲོ །"
  },
  {
    "source": "སེམས་བསྐྱེད།",
    "target": "སེམས་ བསྐྱེད །"
  },
  {
    "source": "བླ་མའི་རྣལ་འབྱོར་རོ།།",
    "target": "བླ་མ འི་ རྣལ་འབྱོར་ རོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ས་ཕྱོགས་ཐམས་ཅད་དག་པའི་ཞིང་ཁམས་ཆེན་པོར་གསལ་བའི་རང་གི་མདུན་དུ་ཡན་ལག་བརྒྱད་དང་ལྡན་པའི་བདུད་རྩིའི་ཆུ་གཏེར་༼༡༢༡༽ཡིད་བཞིན་གྱི་ནོར་བུས་གཏམས་པའི་དབུས་སུ་དཔག་བསམ་གྱི་ལྗོན་ཤིང་ཡལ་ག་ལྔ་པའི་ལྟེ་བར་རྩ་བའི་བླ་མ་རྡོ་རྗེ་འཆང་གཏུམ་མོ་བརྒྱུད་པའི་བླ་མ་རྣམས་ཀྱིས་བསྐོར་བ།",
    "target": "ས་ ཕྱོགས་ ཐམས་ཅད་ དག་པ འི་ ཞིང་ཁམས་ ཆེན་པོ ར་ གསལ་བ འི་ རང་ གི་ མདུན་ དུ་ ཡན་ལག་ བརྒྱད་ དང་ ལྡན་པ འི་ བདུད་རྩི འི་ ཆུ་ གཏེར་ ༼ ༡༢༡ ༽ ཡིད་ བཞིན་ གྱི་ ནོར་བུ ས་ གཏམས་པ འི་ དབུས་ སུ་ དཔག་བསམ་ གྱི་ ལྗོན་ཤིང་ ཡལ་ག་ ལྔ་པ འི་ ལྟེ་བ ར་ རྩ་བ འི་ བླ་མ་ རྡོ་རྗེ་ འཆང་ གཏུམ་མོ་ བརྒྱུད་པ འི་ བླ་མ་ རྣམས་ ཀྱིས་ བསྐོར་བ །"
  },
  {
    "source": "མདུན་དུ་པད་ཉི་རོའི་གདན་ལ་ཡི་དམ་རྡོ་རྗེ་ཕག་མོ་དམར་མོ་གྲི་ཐོད་ཁ་ཊྭཱཾ་ག་འཛིན་ཅིང་།",
    "target": "མདུན་ དུ་ པད་ ཉི་ རོ འི་ གདན་ ལ་ ཡི་དམ་ རྡོ་རྗེ་ ཕག་མོ་ དམར་མོ་ གྲི་ ཐོད་ ཁ་ ཊྭཱཾ་ ག་ འཛིན་ ཅིང་ །"
  },
  {
    "source": "རུས་པའི་ཕྱག་རྒྱ་ལྔས་སྤྲས་པ།",
    "target": "རུས་པ འི་ ཕྱག་རྒྱ་ ལྔ ས་ སྤྲས་པ །"
  },
  {
    "source": "མི་མགོ་སྐམ་པོའི་དབུ་རྒྱན་དང་།",
    "target": "མི་མགོ་ སྐམ་པོ འི་ དབུ་རྒྱན་ དང་ །"
  },
  {
    "source": "རློན་པའི་དོ་ཤལ་ཅན་རྣ་ལྟག་གཡས་སུ་ཕག་ཞལ་ནག་པོ་ངུར་སྒྲ་སྒྲོགས་པ།",
    "target": "རློན་པ འི་ དོ་ཤལ་ ཅན་ རྣ་ ལྟག་ གཡས་ སུ་ ཕག་ ཞལ་ ནག་པོ་ ངུ ར་ སྒྲ་ སྒྲོགས་པ །"
  },
  {
    "source": "ཞབས་གཡས་བསྐུམ་པའི་གར་སྟབས་ཀྱིས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའི་མཐར་ཡི་དམ་ལྷ་ཚོགས་ཀྱིས་བསྐོར་བ།",
    "target": "ཞབས་ གཡས་ བསྐུམ་པ འི་ ག ར་ སྟབས་ ཀྱིས་ ཡེ་ཤེས་ ཀྱི་ མེ་ འབར་བ འི་ དབུས་ ན་ བཞུགས་པ འི་ མཐ ར་ ཡི་དམ་ ལྷ་ཚོགས་ ཀྱིས་ བསྐོར་བ །"
  },
  {
    "source": "གཡས་སུ་སངས་རྒྱས་སྤྲུལ་སྐུའི་རྣམ་པ་ཅན།",
    "target": "གཡས་ སུ་ སངས་རྒྱས་ སྤྲུལ་སྐུ འི་ རྣམ་པ་ ཅན །"
  },
  {
    "source": "རྒྱབ་ཏུ་དམ་ཆོས།",
    "target": "རྒྱབ་ ཏུ་ དམ་ ཆོས །"
  },
  {
    "source": "གཡོན་དུ་དགེ་འདུན།",
    "target": "གཡོན་ དུ་ དགེ་འདུན །"
  },
  {
    "source": "མཐའ་བསྐོར་ཀུན་ཏུ་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཀྱིས་བསྐོར་བའི་སྤྱན་སྔར་རང་གཞན་སེམས་ཅན་ཐམས་ཅད་སྒོ་གསུམ་གུས་ཤིང་དྭངས་བས་འཁོད་པར་མོས་ལ།",
    "target": "མཐའ་ བསྐོར་ ཀུན་ ཏུ་ དཔའ་བོ་མཁའ་འགྲོ་ ཆོས་སྐྱོང་ སྲུང་མ འི་ ཚོགས་ ཀྱིས་ བསྐོར་བ འི་ སྤྱན་སྔ ར་ རང་ གཞན་ སེམས་ཅན་ ཐམས་ཅད་ སྒོ་ གསུམ་ གུས་ ཤིང་ དྭངས་བ ས་ འཁོད་པ ར་ མོས་ ལ །"
  },
  {
    "source": "ཐོག་མར།",
    "target": "ཐོག་མ ར །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "སྒོ་གསུམ་དག་པར་བྱེད་པ་ཞེས་སོགས་རྡོ་རྗེའི་རྣལ་འབྱོར་ཟབ་མོ་ལ་འཇུག་པར་དམ་བཅའ་བའི་ཚུལ་གྱིས་བརྗོད་རྗེས།",
    "target": "སྒོ་ གསུམ་ དག་པ ར་ བྱེད་པ་ ཞེས་ སོགས་ རྡོ་རྗེ འི་ རྣལ་འབྱོར་ ཟབ་མོ་ ལ་ འཇུག་པ ར་ དམ་བཅའ་ བ འི་ ཚུལ་ གྱིས་ བརྗོད་ རྗེས །"
  },
  {
    "source": "མོས་གུས་གདུང་ཤུགས་དྲག་པོས།",
    "target": "མོས་གུས་ གདུང་ཤུགས་ དྲག་པོ ས །"
  },
  {
    "source": "སངས་རྒྱས་ཆོས་དང་ཞེས་སོགས་སྐྱབས་འགྲོ་ཅི་ནུས་སུ་བྱ།",
    "target": "སངས་རྒྱས་ ཆོས་ དང་ ཞེས་ སོགས་ སྐྱབས་ འགྲོ་ ཅི་ ནུས་ སུ་ བྱ །"
  },
  {
    "source": "༼༡༢༢༽གཉིས་པ་ནི།།",
    "target": "༼ ༡༢༢ ༽ གཉིས་པ་ ནི ། །"
  },
  {
    "source": "བདག་གཞན་མཐའ་ཡས་པའི་སེམས་ཅན་ཐམས་ཅད་ཀྱི་དོན་དུ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་ཐོབ་པར་བྱ།",
    "target": "བདག་གཞན་ མཐའ་ཡས་པ འི་ སེམས་ཅན་ ཐམས་ཅད་ ཀྱི་ དོན་ དུ་ ཟུང་འཇུག་ རྡོ་རྗེ་འཆང་ཆེན་པོ འི་ གོ་འཕང་ ཐོབ་པ ར་ བྱ །"
  },
  {
    "source": "དེའི་ཆེད་དུ་ལམ་ཟབ་མོ་གཏུམ་མོའི་རྣལ་འབྱོར་ལ་འཇུག་པར་བགྱིའོ་སྙམ་པས།",
    "target": "དེ འི་ ཆེད་ དུ་ ལམ་ ཟབ་མོ་ གཏུམ་མོ འི་ རྣལ་འབྱོར་ ལ་ འཇུག་པ ར་ བགྱི འོ་ སྙམ་པ ས །"
  },
  {
    "source": "རང་གཞན་དོན་གཉིས་སོགས་བརྗོད།",
    "target": "རང་ གཞན་ དོན་ གཉིས་ སོགས་ བརྗོད །"
  },
  {
    "source": "མཐར་སྐྱབས་ཡུལ་རྣམས་ལས་འོད་ཟེར་འཕྲོས།",
    "target": "མཐ ར་ སྐྱབས་ ཡུལ་ རྣམས་ ལས་ འོད་ཟེར་ འཕྲོས །"
  },
  {
    "source": "རང་དང་སེམས་ཅན་ཐམས་ཅད་ལ་ཕོག་པས་སྡིག་སྒྲིབ་དག་ཅིང་བྱིན་གྱིས་རློབས།",
    "target": "རང་ དང་ སེམས་ཅན་ ཐམས་ཅད་ ལ་ ཕོག་པ ས་ སྡིག་སྒྲིབ་ དག་ ཅིང་ བྱིན་ གྱིས་ རློབས །"
  },
  {
    "source": "སྐྱབས་ཡུལ་རིམ་པར་འོད་དུ་ཞུ་ནས་རང་ལ་ཐིམ་པར་བསམ་མོ།།",
    "target": "སྐྱབས་ ཡུལ་ རིམ་པ ར་ འོད་ དུ་ ཞུ་ ནས་ རང་ ལ་ ཐིམ་པ ར་ བསམ་ མོ ། །"
  },
  {
    "source": "གསུམ་པ་ལ་ལྔ།",
    "target": "གསུམ་པ་ ལ་ ལྔ །"
  },
  {
    "source": "བླ་མའི་རྣལ་འབྱོར་གསལ་གདབ་པ།",
    "target": "བླ་མ འི་ རྣལ་འབྱོར་ གསལ་ གདབ་པ །"
  },
  {
    "source": "འབྲུ་གསུམ་གྱི་བཟླས་པ་བྱ་བ།",
    "target": "འབྲུ་ གསུམ་ གྱི་ བཟླས་པ་ བྱ་བ །"
  },
  {
    "source": "ནང་གི་མཎྜལ་འབུལ་བ།",
    "target": "ནང་ གི་ མཎྜལ་ འབུལ་བ །"
  },
  {
    "source": "གདུང་ཤུགས་ཀྱིས་གསོལ་བ་གདབ་པ།",
    "target": "གདུང་ཤུགས་ ཀྱིས་ གསོལ་བ་ གདབ་པ །"
  },
  {
    "source": "ཏིང་ངེ་འཛིན་གྱི་དབང་བླང་བའོ།།",
    "target": "ཏིང་ངེ་འཛིན་ གྱི་ དབང་ བླང་བ འོ ། །"
  },
  {
    "source": "དང་པོ་ནི།།",
    "target": "དང་པོ་ ནི ། །"
  },
  {
    "source": "ཨོཾ་ཨཱཿཧཱུྃ་ཞེས་བརྗོད་པས་རང་གི་གཞི་ལུས་སྐད་ཅིག་གིས་རྡོ་རྗེ་འཆང་ཆེན་པོའི་རྣམ་པར་ལམ་གྱིས་གསལ་བཏབ།",
    "target": "ཨོཾ་ ཨཱཿ ཧཱུྃ་ ཞེས་ བརྗོད་པ ས་ རང་ གི་ གཞི་ ལུས་ སྐད་ ཅིག་ གིས་ རྡོ་རྗེ་འཆང་ཆེན་པོ འི་ རྣམ་པ ར་ ལམ་ གྱིས་ གསལ་བཏབ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "ཨོཾ་ཞེས་བརྗོད་པས་གཟུང་སྣང་ཐམས་ཅད་སྐུ་རྡོ་རྗེའི་ངོ་བོ་རྣམ་སྣང་དཀར་པོ་འོད་དུ་ཞུ་བ་ལས་བྱུང་བའི་ཐར་པ་ཆེན་པོའི་གཞལ་མེད་ཁང་ཡངས་ཤིང་རྒྱ་ཆེ་བའི་དབུས་སུ།",
    "target": "ཨོཾ་ ཞེས་ བརྗོད་པ ས་ གཟུང་ སྣང་ ཐམས་ཅད་ སྐུ་རྡོ་རྗེ འི་ ངོ་བོ་ རྣམ་སྣང་ དཀར་པོ་ འོད་ དུ་ ཞུ་བ་ ལས་ བྱུང་བ འི་ ཐར་པ་ ཆེན་པོ འི་ གཞལ་མེད་ཁང་ ཡངས་ ཤིང་ རྒྱ་ ཆེ་བ འི་ དབུས་ སུ །"
  },
  {
    "source": "ཨཱ༔",
    "target": "ཨཱ ༔"
  },
  {
    "source": "ཞེས་བརྗོད་པས་སྒྲར་གྲགས་ཐམས་ཅད་གསུང་རྡོ་རྗེའི་ངོ་བོ་འོད་དཔག་མེད་དམར་པོ་འོད་དུ་ཞུ་བ་ལས་པདྨ་ཟླ་བའི་གདན།",
    "target": "ཞེས་ བརྗོད་པ ས་ སྒྲར་ གྲགས་ ཐམས་ཅད་ གསུང་ རྡོ་རྗེ འི་ ངོ་བོ་ འོད་དཔག་མེད་ དམར་པོ་ འོད་ དུ་ ཞུ་བ་ ལས་ པདྨ་ ཟླ་བ འི་ གདན །"
  },
  {
    "source": "ཧཱུྃ་ཞེས་བརྗོད་པས་དེའི་སྟེང་དུ་རང་གི་སེམས་ཉིད་ཀྱི་ངོ་བོ་རང་རྡོ་རྗེ་འཆང་ཡབ་ཡུམ་དུ་གསལ་བཞིན་པ་སླར་ཡང་གསལ་སྣང་ལེགས་པར་འདོན།",
    "target": "ཧཱུྃ་ ཞེས་ བརྗོད་པ ས་ དེ འི་ སྟེང་ དུ་ རང་ གི་ སེམས་ཉིད་ ཀྱི་ ངོ་བོ་ རང་ རྡོ་རྗེ་འཆང་ ཡབ་ཡུམ་ དུ་ གསལ་ བཞིན་པ་ སླ ར་ ཡང་ གསལ་སྣང་ ལེགས་པ ར་ འདོན །"
  },
  {
    "source": "དེའི་སྤྱི་བོར་སེང་གེས་བཏེགས་པའི་རིན་པོ་ཆེའི་ཁྲི་པདྨ་ཉི་མ་ཟླ་བ་སྟེ་གདན་བཞི་བརྩེགས་ཀྱི་སྟེང་དུ་རྩ་བའི་བླ་མ་ཉིད་རང་གིས་བསྒོམས་པ་ཇི་ལྟ་བའི་རྡོ་རྗེ་འཆང་ཡབ་ཡུམ་དུ་གསལ་བཏབ་ནས་སེམས་བཟུང་།",
    "target": "དེ འི་ སྤྱི་བོ ར་ སེང་གེ ས་ བཏེགས་པ འི་ རིན་པོ་ཆེ འི་ ཁྲི་ པདྨ་ ཉི་མ་ ཟླ་བ་ སྟེ་ གདན་ བཞི་ བརྩེགས་ ཀྱི་ སྟེང་ དུ་ རྩ་བ འི་ བླ་མ་ ཉིད་ རང་ གིས་ བསྒོམས་པ་ ཇི་ ལྟ་བ འི་ རྡོ་རྗེ་འཆང་ ཡབ་ཡུམ་ དུ་ གསལ་ བཏབ་ ནས་ སེམས་ བཟུང་ །"
  },
  {
    "source": "གཉིས་པ་ནི།།",
    "target": "གཉིས་པ་ ནི ། །"
  },
  {
    "source": "བླ་མའི་སྐུ་གསུང་ཐུགས་ཀྱིས་རང་གི་ལུས་ངག་ཡིད་གསུམ་དྭངས་མ་མི་ཤིགས་གསུམ་ལྡན་གྱི་ངོ་བོར་བྱིན་གྱིས་བརླབ་ཏུ་གསོལ་སྙམ་པས།",
    "target": "བླ་མ འི་ སྐུ་གསུང་ཐུགས་ ཀྱིས་ རང་ གི་ ལུས་ངག་ ཡིད་ གསུམ་ དྭངས་མ་ མི་ ཤིགས་ གསུམ་ ལྡན་ གྱི་ ངོ་བོ ར་ བྱིན་ གྱིས་ བརླབ་ ཏུ་ གསོལ་ སྙམ་པ ས །"
  },
  {
    "source": "ཨོཾ་ཨཱཿཧཱུྃ་ཞེས་རྩེ་གཅིག་ཏུ་བཟླ།",
    "target": "ཨོཾ་ ཨཱཿཧཱུྃ་ ཞེས་ རྩེ་ གཅིག་ ཏུ་ བཟླ །"
  },
  {
    "source": "གསུམ་པ་ནི།།",
    "target": "གསུམ་པ་ ནི ། །"
  },
  {
    "source": "སྭ་བྷཱ་ཝའི་སྔགས་ཀྱིས་སྟོང་པར་སྦྱངས་པའི་ངང་ལས།",
    "target": "སྭ་ བྷཱ་ཝ འི་ སྔགས་ ཀྱིས་ སྟོང་པ ར་ སྦྱངས་པ འི་ ངང་ ལས །"
  },
  {
    "source": "རང་གི་ལུས་ཐ་མལ་དུ་གནས་པ་རྒྱ་མ་ཞིག་པར་༼༡༢༣༽རིལ་པོར་མཎྜལ་དུ་འབུལ་ཏེ།",
    "target": "རང་ གི་ ལུས་ ཐ་མལ་ དུ་ གནས་པ་ རྒྱ་མ་ ཞིག་པ ར་ ༼ ༡༢༣ ༽ རིལ་པོ ར་ མཎྜལ་ དུ་ འབུལ་ ཏེ །"
  },
  {
    "source": "དེ་ཡང་ཤ་ཁྲག་དྲོད་དབུགས་འབྱུང་བ་བཞིའི་ངོ་བོ་ཡབ་ཡུམ་བཞིའི་རང་བཞིན་རྣམ་པར་དག་པ་འབྱུང་བ་རིམ་བརྩེགས་ཀྱི་རྟེན།",
    "target": "དེ་ ཡང་ ཤ་ཁྲག་ དྲོད་ དབུགས་ འབྱུང་བ་ བཞི འི་ ངོ་བོ་ ཡབ་ཡུམ་ བཞི འི་ རང་བཞིན་ རྣམ་པ ར་ དག་པ་ འབྱུང་བ་ རིམ་ བརྩེགས་ ཀྱི་ རྟེན །"
  },
  {
    "source": "རྩ་ཨ་བ་དྷཱུ་ཏི་ལུས་ཀྱི་དབུས་དྲང་པོར་གནས་པ་དང་གཟུང་འཛིན་གྱི་ཕྱོགས་སུ་མ་ལྷུང་བས་རི་རབ།",
    "target": "རྩ་ ཨ་བ་ དྷཱུ་ཏི་ ལུས་ ཀྱི་ དབུས་ དྲང་པོ ར་ གནས་པ་ དང་ གཟུང་འཛིན་ གྱི་ ཕྱོགས་ སུ་ མ་ ལྷུང་བ ས་ རི་རབ །"
  },
  {
    "source": "ལྟེ་བ་སྤྲུལ་པའི་འཁོར་ལོ་ལུས་ཀྱི་བསྐྱེད་གཞི་ཡིན་པས་ལུས་འཕགས།",
    "target": "ལྟེ་བ་ སྤྲུལ་པ འི་ འཁོར་ལོ་ ལུས་ ཀྱི་ བསྐྱེད་ གཞི་ ཡིན་པ ས་ ལུས་འཕགས །"
  },
  {
    "source": "ལོངས་སྤྱོད་འཁོར་ལོ་ཟས་སྐོམ་ལོངས་སྤྱོད་ཅིང་སྨྲ་བ་ཆོས་མཐུན་དུ་འབྱུང་བས་འཛམ་གླིང་།",
    "target": "ལོངས་སྤྱོད་ འཁོར་ལོ་ ཟ ས་ སྐོམ་ ལོངས་ སྤྱོད་ ཅིང་ སྨྲ་བ་ ཆོས་ མཐུན་ དུ་ འབྱུང་བ ས་ འཛམ་གླིང་ །"
  },
  {
    "source": "ཆོས་ཀྱི་འཁོར་ལོ་རང་བཞིན་བརྒྱད་ཅུའི་རྟོག་པ་ནུབ་པས་བ་ལང་སྤྱོད།",
    "target": "ཆོས་ ཀྱི་ འཁོར་ལོ་ རང་བཞིན་ བརྒྱད་ ཅུ འི་ རྟོག་པ་ ནུབ་པ ས་ བ་ལང་སྤྱོད །"
  },
  {
    "source": "བདེ་ཆེན་འཁོར་ལོ་ཧྂ་ཡིག་བདེ་བ་ཆེན་པོའི་རྒྱུན་གྱིས་ལུས་འཚོ་བར་བྱེད་པས་སྒྲ་མི་སྙན།",
    "target": "བདེ་ཆེན་འཁོར་ལོ་ ཧྂ་ ཡིག་ བདེ་བ་ ཆེན་པོ འི་ རྒྱུན་ གྱིས་ ལུས་ འཚོ་བ ར་ བྱེད་པ ས་ སྒྲ་ མི་ སྙན །"
  },
  {
    "source": "དེ་ལས་གྱེས་པའི་རྩ་ཕྲན་དང་།",
    "target": "དེ་ ལས་ གྱེས་པ འི་ རྩ་ཕྲན་ དང་ །"
  },
  {
    "source": "སྐྲ་དང་།",
    "target": "སྐྲ་ དང་ །"
  },
  {
    "source": "བ་སྤུ་ལ་སོགས་པ་གླིང་སོ་སོའི་རྒྱན།",
    "target": "བ་སྤུ་ ལ་ སོགས་པ་ གླིང་ སོ་སོ འི་ རྒྱན །"
  },
  {
    "source": "ལག་ངར་གཉིས།",
    "target": "ལག་ངར་ གཉིས །"
  },
  {
    "source": "རྗེ་ངར་གཉིས།",
    "target": "རྗེ་ ངར་ གཉིས །"
  },
  {
    "source": "དཔུང་པ་གཉིས།",
    "target": "དཔུང་པ་ གཉིས །"
  },
  {
    "source": "བརླ་གཉིས་བཅས་གླིང་ཕྲན་བརྒྱད།",
    "target": "བརླ་ གཉིས་ བཅས་ གླིང་ ཕྲན་ བརྒྱད །"
  },
  {
    "source": "རླུང་ཕྱིར་འབུད་པས་ཉོན་མོངས་དང་སྒྲིབ་པ་རྣམས་གཅོད་པའི་ཕྱིར་འཁོར་ལོ།།",
    "target": "རླུང་ ཕྱི ར་ འབུད་པ ས་ ཉོན་ མོངས་ དང་ སྒྲིབ་པ་ རྣམས་ གཅོད་པ འི་ ཕྱི ར་ འཁོར་ལོ ། །"
  },
  {
    "source": "རླུབས་པས་རླུང་དབུ་མར་ཞུགས་པ་ལ་བརྟེན་ནས་ཡོན་ཏན་ཐམས་ཅད་འབྱུང་བས་ནོར་བུ།",
    "target": "རླུབས་པ ས་ རླུང་ དབུ་མ ར་ ཞུགས་པ་ ལ་ བརྟེན་ ནས་ ཡོན་ཏན་ ཐམས་ཅད་ འབྱུང་བ ས་ ནོར་བུ །"
  },
  {
    "source": "གནས་པས་རླུང་སེམས་དབུ་མར་འདུས་ཏེ་བདེ་སྟོང་གི་ཡེ་ཤེས་སྐྱེད་པས་བཙུན་མོ།།",
    "target": "གནས་པ ས་ རླུང་ སེམས་ དབུ་མ ར་ འདུས་ ཏེ་ བདེ་སྟོང་ གི་ ཡེ་ཤེས་ སྐྱེད་པ ས་ བཙུན་མོ ། །"
  },
  {
    "source": "བརྟན་པས་མི་འགྱུར་བའི་བདེ་བ་གྲུབ་པས་བློན་པོ།",
    "target": "བརྟན་པ ས་ མི་ འགྱུར་བ འི་ བདེ་བ་ གྲུབ་པ ས་ བློན་པོ །"
  },
  {
    "source": "དེ་ལྟ་བུའི་མྱུར་ལམ་གྱིས་ནང་གི་ས་ལམ་བདེ་བླག་ཏུ་ཐེག་པས་གླང་པོ།",
    "target": "དེ་ ལྟ་བུ འི་ མྱུར་ལམ་ གྱིས་ ནང་ གི་ ས་ལམ་ བདེ་བླག་ ཏུ་ ཐེག་པ ས་ གླང་པོ །"
  },
  {
    "source": "ཟུང་འཇུག་ཡན་ལག་བདུན་ལྡན་གྱི་ཞིང་ཁམས་སུ་མྱུར་དུ་བགྲོད་པས་རྟ་མཆོག།",
    "target": "ཟུང་འཇུག་ ཡན་ལག་ བདུན་ ལྡན་ གྱི་ ཞིང་ཁམས་ སུ་ མྱུར་ དུ་ བགྲོད་པ ས་ རྟ་ མཆོག །"
  },
  {
    "source": "འགྲོས་བཞི་དབུ་མར་ཐིམ་པས་བདུད་བཞིའི་གཡུལ་ལས་རྒྱལ་བས་ན་དམག་དཔོན།",
    "target": "འགྲོས་ བཞི་ དབུ་མ ར་ ཐིམ་པ ས་ བདུད་ བཞི འི་ གཡུལ་ལས་ རྒྱལ་བ ས་ ན་ དམག་ དཔོན །"
  },
  {
    "source": "ཁམས་དམར་ཆ་ཉི་མ།",
    "target": "ཁམས་ དམར་ ཆ་ ཉི་མ །"
  },
  {
    "source": "དཀར་ཆ་ཟླ་བ།",
    "target": "དཀར་ཆ་ ཟླ་བ །"
  },
  {
    "source": "སྙིང་འདོད་རྒུ་འབྱུང་བའི་རིན་པོ་ཆེའི་གཏེར་ཆེན་པོ་སོགས་ཀྱི་ངོ་བོར་དམིགས་ཏེ་ཕུལ་ལ།",
    "target": "སྙིང་ འདོད་ རྒུ་ འབྱུང་བ འི་ རིན་པོ་ཆེ འི་ གཏེར་ ཆེན་པོ་ སོགས་ ཀྱི་ ངོ་བོ ར་ དམིགས་ ཏེ་ ཕུལ་ ལ །"
  },
  {
    "source": "འདོད་པའི་དོན་ལ་གསོལ་བ་གདབ།།",
    "target": "འདོད་པ འི་ དོན་ ལ་ གསོལ་བ་ གདབ ། །"
  },
  {
    "source": "བཞི་པ་ནི།།",
    "target": "བཞི་པ་ ནི ། །"
  },
  {
    "source": "རྗེ་འཇིགས་མེད་གྲགས་པའི་གསོལ་འདེབས།",
    "target": "རྗེ་ འཇིགས་མེད་ གྲགས་པ འི་ གསོལ་ འདེབས །"
  },
  {
    "source": "རྒྱ་ཆེན་ཤེས་བྱ་ཀུན་མཁྱེན་སོགས་དང་།",
    "target": "རྒྱ་ ཆེན་ ཤེས་བྱ་ ཀུན་ མཁྱེན་ སོགས་ དང་ །"
  },
  {
    "source": "རང་གི་རྩ་བའི་བླ་མའི་སྐུ་བསྟོད་ཚར་གྲངས་ཅི་མང་དང་།",
    "target": "རང་ གི་ རྩ་བ འི་ བླ་མ འི་ སྐུ་ བསྟོད་ ཚར་ གྲངས་ ཅི་ མང་ དང་ །"
  },
  {
    "source": "བརྒྱུད་པའི་གསོལ་འདེབས་སྐབས།",
    "target": "བརྒྱུད་པ འི་ གསོལ་ འདེབས་ སྐབས །"
  },
  {
    "source": "བརྒྱུད་པའི་བླ་མ་རང་གི་བཞུགས་གནས་སོ་སོར་མངོན་སུམ་བཞིན་དུ་༼༡༢༤༽གསལ་བའམ།",
    "target": "བརྒྱུད་པ འི་ བླ་མ་ རང་ གི་ བཞུགས་ གནས་ སོ་སོ ར་ མངོན་སུམ་ བཞིན་ དུ་ ༼ ༡༢༤ ༽ གསལ་བ འམ །"
  },
  {
    "source": "དེ་ལྟར་མི་ནུས་ན་སྤྱི་བོའི་བླ་མ་རྡོ་རྗེ་འཆང་ཉིད་བརྒྱུད་པའི་བླ་མ་ཐམས་ཅད་འདུས་པའི་ངོ་བོར་མོས་ཏེ་གསོལ་བ་གདབ།",
    "target": "དེ་ ལྟ ར་ མི་ ནུས་ ན་ སྤྱི་བོ འི་ བླ་མ་ རྡོ་རྗེ་འཆང་ ཉིད་ བརྒྱུད་པ འི་ བླ་མ་ ཐམས་ཅད་ འདུས་པ འི་ ངོ་བོ ར་ མོ ས་ ཏེ་ གསོལ་བ་ གདབ །"
  },
  {
    "source": "ལྔ་པ་ནི།།",
    "target": "ལྔ་པ་ ནི ། །"
  },
  {
    "source": "དཔལ་ལྡན་བླ་མ་རིན་པོ་ཆེ་སོགས་ཀྱིས་གསོལ་འདེབས་ལ་དབང་བཞི་ལེན་པའི་དམིགས་པ་ངག་འདོན་ལྟར་བསྐྱང་།",
    "target": "དཔལ་ལྡན་བླ་མ་ རིན་པོ་ཆེ་ སོགས་ ཀྱིས་ གསོལ་ འདེབས་ ལ་ དབང་ བཞི་ ལེན་པ འི་ དམིགས་པ་ ངག་འདོན་ ལྟ ར་ བསྐྱང་ །"
  },
  {
    "source": "བླ་མ་རང་ལ་བསྟིམ་ནས་རང་སེམས་དང་བླ་མའི་ཐུགས་དབྱེར་མེད་དུ་འདྲེས་པའི་ངང་ལ་མཉམ་པར་བཞག་གོ།",
    "target": "བླ་མ་ རང་ ལ་ བསྟིམ་ ནས་ རང་ སེམས་ དང་ བླ་མ འི་ ཐུགས་ དབྱེར་ མེད་ དུ་ འདྲེས་པ འི་ ངང་ ལ་ མཉམ་པ ར་ བཞག་ གོ །"
  },
  {
    "source": "གསུམ་པ་ཁྱད་པར་གྱི་སྔོན་འགྲོ་ལ་གསུམ་ལས།",
    "target": "གསུམ་པ་ ཁྱད་པར་ གྱི་ སྔོན་ འགྲོ་ ལ་ གསུམ་ ལས །"
  },
  {
    "source": "ནུབ་དང་པོ་བླ་མ་སྐུ་རྡོ་རྗེ་ལ་བརྟེན་ནས་དག་བྱེད་ཨའི་སྟོང་ར་བསྒོམ་པ་ནི།།",
    "target": "ནུབ་ དང་པོ་ བླ་མ་ སྐུ་རྡོ་རྗེ་ ལ་ བརྟེན་ ནས་ དག་ བྱེད་ ཨ འི་ སྟོང་ ར་ བསྒོམ་པ་ ནི ། །"
  },
  {
    "source": "རང་ཐ་མལ་དུ་གསལ་བའི་སྤྱི་བོར་བྷཱུཾཿསེར་པོ་ལས་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི།",
    "target": "རང་ ཐ་མལ་ དུ་ གསལ་བ འི་ སྤྱི་བོ ར་ བྷཱུཾཿ སེར་པོ་ ལས་ སེང་གེ་ ཆེན་པོ་ བརྒྱད་ ཀྱིས་ བཏེགས་པ འི་ རིན་པོ་ཆེ འི་ ཁྲི །"
  },
  {
    "source": "དེའི་སྟེང་དུ་པྂ་དཀར་པོ་ལས་པདྨ་དཀར་པོ་འདབ་མ་འབུམ་ལྡན་གྱི་དབུས།",
    "target": "དེ འི་ སྟེང་ དུ་ པྂ་ དཀར་པོ་ ལས་ པདྨ་ དཀར་པོ་ འདབ་མ་ འབུམ་ ལྡན་ གྱི་ དབུས །"
  },
  {
    "source": "རྂ་དམར་པོ་ལས་ཟེའུ་འབྲུ་དམར་སེར་གྱི་ཚད་དང་མཉམ་པའི་ཉི་མའི་དཀྱིལ་འཁོར་འོད་འབར་བ།",
    "target": "རྂ་ དམར་པོ་ ལས་ ཟེའུ་འབྲུ་ དམར་ སེར་ གྱི་ ཚད་ དང་ མཉམ་པ འི་ ཉི་མ འི་ དཀྱིལ་འཁོར་ འོད་ འབར་བ །"
  },
  {
    "source": "དེའི་སྟེང་དུ་ཨ་དཀར་པོ་ལས་ཟླ་བའི་དཀྱིལ་འཁོར་དཀར་བསིལ་ཉ་གང་བ།",
    "target": "དེ འི་ སྟེང་ དུ་ ཨ་ དཀར་པོ་ ལས་ ཟླ་བ འི་ དཀྱིལ་འཁོར་ དཀར་ བསིལ་ ཉ་ གང་བ །"
  },
  {
    "source": "དེའི་སྟེང་དུ་བླ་མ་སྐུ་རྡོ་རྗེའི་ངོ་བོ་རྒྱལ་བ་རྡོ་རྗེ་འཆང་སྐུ་མདོག་དཀར་པོ་གཡས་རྡོ་རྗེ་དང་།",
    "target": "དེ འི་ སྟེང་ དུ་ བླ་མ་ སྐུ་རྡོ་རྗེ འི་ ངོ་བོ་ རྒྱལ་བ་ རྡོ་རྗེ་འཆང་ སྐུ་མདོག་ དཀར་པོ་ གཡས་ རྡོ་རྗེ་ དང་ །"
  },
  {
    "source": "གཡོན་དེས་ཡུ་བ་བྱས་པའི་དྲིལ་བུ་འཛིན་པ།",
    "target": "གཡོན་ དེ ས་ ཡུ་བ་ བྱས་པ འི་ དྲིལ་བུ་ འཛིན་པ །"
  },
  {
    "source": "ཡུམ་རྡོ་རྗེ་རྣལ་འབྱོར་མ་སྐུ་མདོག་དམར་མོ་གཡས་གྲི་གུག་དང་།",
    "target": "ཡུམ་ རྡོ་རྗེ་ རྣལ་འབྱོར་མ་ སྐུ་མདོག་ དམར་མོ་ གཡས་ གྲི་གུག་ དང་ །"
  },
  {
    "source": "གཡོན་ཐོད་པ་བདུད་རྩིས་གང་བ་འཛིན་པས་ཡབ་ལ་འཁྱུད་པ།",
    "target": "གཡོན་ ཐོད་པ་ བདུད་རྩི ས་ གང་བ་ འཛིན་པ ས་ ཡབ་ ལ་ འཁྱུད་པ །"
  },
  {
    "source": "ཞབས་གཉིས་རྡོ་རྗེ་དང་པདྨའི་སྐྱིལ་མོ་ཀྲུང་གིས་འོད་ཟེར་དཀར་པོ་འཕྲོ་བའི་ཀློང་ན་བཞུགས་པར་གསལ་བཏབ་ནས།",
    "target": "ཞབས་ གཉིས་ རྡོ་རྗེ་ དང་ པདྨ འི་ སྐྱིལ་མོ་ཀྲུང་ གིས་ འོད་ཟེར་ དཀར་པོ་ འཕྲོ་བ འི་ ཀློང་ ན་ བཞུགས་པ ར་ གསལ་ བཏབ་ ནས །"
  },
  {
    "source": "ཕ་བླ་མ་སངས་རྒྱས་རིན་པོ་ཆེ་ལ་གསོལ་བ་འདེབས་སོ།།",
    "target": "ཕ་ བླ་མ་ སངས་རྒྱས་ རིན་པོ་ཆེ་ ལ་ གསོལ་བ་ འདེབས་ སོ ། །"
  },
  {
    "source": "བདག་གཞན་སེམས་ཅན་ཐམས་ཅད་ཀྱི་ནད་གདོན་བར་ཆད་ཞི་བར་བྱིན་གྱིས་རློབས།",
    "target": "བདག་གཞན་ སེམས་ཅན་ ཐམས་ཅད་ ཀྱི་ ནད་ གདོན་ བར་ཆད་ ཞི་བ ར་ བྱིན་ གྱིས་ རློབས །"
  },
  {
    "source": "ལས་ངན་སྡིག་སྒྲིབ་དག་པར་བྱིན་གྱིས་རློབས།",
    "target": "ལས་ངན་ སྡིག་ སྒྲིབ་ དག་པ ར་ བྱིན་ གྱིས་ རློབས །"
  },
  {
    "source": "ཏིང་ངེ་འཛིན་ཁྱད་པར་ཅན་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ།།",
    "target": "ཏིང་ངེ་འཛིན་ ཁྱད་པར་ཅན་ རྒྱུད་ ལ་ སྐྱེ་བ ར་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "ཞེས་གསོལ་བ་ཤུགས་དྲག་ཏུ་བཏབ་པས་བླ་མ་རྡོ་རྗེ་འཆང་ཡབ་ཡུམ་གདན་ཁྲི་དང་བཅས་པ་འོད་དུ་ལྟེམ་གྱིས་ཞུ་ནས་རང་གི་སྤྱི་བོར་སིབ་ཀྱིས་ཐིམ་པའི་རྐྱེན་གྱིས་མགོན་པོའི་ནང་དུ་ཆོས་འབྱུང་དཀར་པོ་ཟུར་གསུམ་པ།",
    "target": "ཞེས་ གསོལ་བ་ ཤུགས་དྲག་ ཏུ་ བཏབ་པ ས་ བླ་མ་ རྡོ་རྗེ་འཆང་ ཡབ་ཡུམ་ གདན་ ཁྲི་ དང་ བཅས་པ་ འོད་ དུ་ ལྟེམ་ གྱིས་ ཞུ་ ནས་ རང་ གི་ སྤྱི་བོ ར་ སིབ་ ཀྱིས་ ཐིམ་པ འི་ རྐྱེན་ གྱིས་ མགོན་པོ འི་ ནང་ དུ་ ཆོས་འབྱུང་ དཀར་པོ་ ཟུར་ གསུམ་པ །"
  },
  {
    "source": "རྩ་བ་ཕྲ་བ་ལྕེ་ཆུང་ལ་ཟུག་པ།",
    "target": "རྩ་བ་ ཕྲ་བ་ ལྕེ་ ཆུང་ ལ་ ཟུག་པ །"
  },
  {
    "source": "གདེངས་ཀ་ཆེ་བ་གྱེན་དུ་ཕྱོང་༼༡༢༥༽པའི་ཟུར་གཉིས་རྣ་ལྟག་གཡས་གཡོན་དང་།",
    "target": "གདེངས་ཀ་ ཆེ་བ་ གྱེན་ དུ་ ཕྱོང་ ༼ ༡༢༥ ༽ པ འི་ ཟུར་ གཉིས་ རྣ་ ལྟག་ གཡས་ གཡོན་ དང་ །"
  },
  {
    "source": "ཟུར་གཅིག་སྨིན་མཚམས་སུ་བསྟན་པ།",
    "target": "ཟུར་ གཅིག་ སྨིན་མཚམས་ སུ་ བསྟན་པ །"
  },
  {
    "source": "དེའི་ནང་དུ་ཨ་དཀར་པོ་གསལ་ཞིང་འཚེར་བ་ལ་དམིགས་པ་གཏད་ནས།",
    "target": "དེ འི་ ནང་ དུ་ ཨ་ དཀར་པོ་ གསལ་ ཞིང་ འཚེར་བ་ ལ་ དམིགས་པ་ གཏད་ ནས །"
  },
  {
    "source": "ཨ་ཨ་ཞེས་བརྒྱ་སྟོང་གི་བར་བརྗོད་པས།",
    "target": "ཨ་ ཨ་ ཞེས་ བརྒྱ་ སྟོང་ གི་ བར་ བརྗོད་པ ས །"
  },
  {
    "source": "ཨ་ལས་བདུད་རྩིའི་རྒྱུན་དཀར་པོ་དཔག་ཏུ་མེད་པ་བབས་པས་ཆོས་འབྱུང་གི་ནང་ཐམས་ཅད་ཁེངས།",
    "target": "ཨ་ལ ས་ བདུད་རྩི འི་ རྒྱུན་ དཀར་པོ་ དཔག་ ཏུ་ མེད་པ་ བབས་པ ས་ ཆོས་ འབྱུང་ གི་ ནང་ ཐམས་ཅད་ ཁེངས །"
  },
  {
    "source": "མཐར་ཆོས་འབྱུང་གི་ཁ་ནས་ལུད་པ་དང་།",
    "target": "མཐ ར་ ཆོས་ འབྱུང་ གི་ ཁ་ ནས་ ལུད་པ་ དང་ །"
  },
  {
    "source": "རྩ་བ་ནས་འཁྲིལ་བའི་ཚུལ་གྱིས་བབས།",
    "target": "རྩ་བ་ ནས་ འཁྲིལ་བ འི་ ཚུལ་ གྱིས་ བབས །"
  },
  {
    "source": "རང་གི་སྤྱི་བོ་ཚངས་པའི་བུ་ག་ནས་མར་ཞུགས།",
    "target": "རང་ གི་ སྤྱི་བོ་ ཚངས་པ འི་ བུ་ག་ ནས་ མ ར་ ཞུགས །"
  },
  {
    "source": "ལུས་ཀྱི་ནང་ཐམས་ཅད་ཁྱབ།",
    "target": "ལུས་ ཀྱི་ ནང་ ཐམས་ཅད་ ཁྱབ །"
  },
  {
    "source": "ཚེ་རབས་འཁོར་བ་ཐོག་མ་མེད་པ་ནས་བསགས་པའི་སྡིག་སྒྲིབ་ཉེས་ལྟུང་ཐམས་ཅད་དུད་ཁུའམ་སོལ་ཁུའི་རྣམ་པར་འོག་སྒོ་གཉིས་དང་།",
    "target": "ཚེ་རབས་ འཁོར་བ་ ཐོག་མ་ མེད་པ་ ནས་ བསགས་པ འི་ སྡིག་སྒྲིབ་ ཉེས་ལྟུང་ ཐམས་ཅད་ དུད་ཁུ འམ་ སོལ་ ཁུ འི་ རྣམ་པ ར་ འོག་སྒོ་ གཉིས་ དང་ །"
  },
  {
    "source": "རྐང་པའི་སྲིན་ལག་གི་རྩེ་མོ་དང་།",
    "target": "རྐང་པ འི་ སྲིན་ལག་ གི་ རྩེ་མོ་ དང་ །"
  },
  {
    "source": "བ་སྤུའི་བུ་ག་ཚུན་ཆད་ནས་ཐོན།",
    "target": "བ་སྤུ འི་ བུ་ག་ ཚུན་ཆད་ ནས་ ཐོན །"
  },
  {
    "source": "ས་རིམ་པ་དགུ་ཡི་འོག་ཏུ་སོང་བས་སྡིག་སྒྲིབ་ཐམས་ཅད་དག།",
    "target": "ས་ རིམ་པ་ དགུ་ ཡི་ འོག་ ཏུ་ སོང་བ ས་ སྡིག་སྒྲིབ་ ཐམས་ཅད་ དག །"
  },
  {
    "source": "ཤུལ་ཐམས་ཅད་བདུད་རྩིས་སྐྱ་མེར་གྱིས་ཁེངས་པས་བྱིན་གྱིས་རླབས་པར་བསམས་ལ།",
    "target": "ཤུལ་ ཐམས་ཅད་ བདུད་རྩི ས་ སྐྱ་ མེར་ གྱིས་ ཁེངས་པ ས་ བྱིན་ གྱིས་ རླབས་པ ར་ བསམས་ ལ །"
  },
  {
    "source": "རྐང་པ་གཉིས་སེམས་སྐྱིལ་ལྷོད་ཆགས་པར་བྱ།།",
    "target": "རྐང་པ་ གཉིས་ སེམས་ སྐྱིལ་ ལྷོད་ ཆགས་པ ར་ བྱ ། །"
  },
  {
    "source": "ལག་པ་གཉིས་ཀྱི་མཐེ་བོང་གིས་སྲིན་ལག་གི་འདྲེ་རྩ་མནན་པའི་རྡོ་རྗེ་ཁུར་ཚུར་པུས་མོའི་སྟེང་དུ་ཁ་སྦུབ་ཏུ་བཞག་ལ་སྣ་བུག་གཉིས་ནས་རླུང་ཤུགས་བསྐྱེད་དེ་ལྷག་མེད་དུ་སངས་ཀྱིས་བུས་པ་དང་མཉམ་དུ་འོག་རླུང་འཐེན་ཞིང་སྟོང་འདྲེན་བྱ།།",
    "target": "ལག་པ་ གཉིས་ ཀྱི་ མཐེ་བོང་ གིས་ སྲིན་ལག་ གི་ འདྲེ་ རྩ་ མནན་པ འི་ རྡོ་རྗེ་ ཁུར་ ཚུ ར་ པུས་མོ འི་ སྟེང་ དུ་ ཁ་ སྦུབ་ ཏུ་ བཞག་ ལ་ སྣ་ བུག་ གཉིས་ ནས་ རླུང་ ཤུགས་ བསྐྱེད་ དེ་ ལྷག་མེད་ དུ་ སངས་ ཀྱིས་ བུས་པ་ དང་ མཉམ་ དུ་ འོག་རླུང་ འཐེན་ ཞིང་ སྟོང་ འདྲེན་ བྱ ། །"
  },
  {
    "source": "རླུང་ཕྱིར་ཐུབ་ཚད་བཟུང་།",
    "target": "རླུང་ ཕྱི ར་ ཐུབ་ ཚད་ བཟུང་ །"
  },
  {
    "source": "མི་ཐུབ་པ་དང་སྣ་བུག་གཉིས་ཀྱི་སྤུ་མི་འགུལ་བའི་ཚོད་ཀྱིས་དལ་བུས་རྔུབས་ལ་ལྟེ་འོག་ཏུ་ཧྲིལ་གྱིས་མནན་ལ་རླུང་ཁ་སྦྱར་ཐུབ་ཚད་བཟུང་མི་ཐུབ་པ་དང་སྔར་བཞིན་ཕྱིར་འབུད་ལ།",
    "target": "མི་ ཐུབ་པ་ དང་ སྣ་ བུག་ གཉིས་ ཀྱི་ སྤུ་ མི་ འགུལ་བ འི་ ཚོད་ ཀྱིས་ དལ་བུ ས་ རྔུབས་ ལ་ ལྟེ་འོག་ ཏུ་ ཧྲིལ་ གྱིས་ མནན་ ལ་ རླུང་ ཁ་ སྦྱར་ ཐུབ་ ཚད་ བཟུང་ མི་ ཐུབ་པ་ དང་ སྔ ར་ བཞིན་ ཕྱི ར་ འབུད་ ལ །"
  },
  {
    "source": "དེ་འདྲ་བ་ལན་གསུམ་བྱས་པའི་རྗེས་མའི་ཚེ་ལྟོ་བ་གཡས་བསྐོར་གསུམ།",
    "target": "དེ་ འདྲ་བ་ ལན་ གསུམ་ བྱས་པ འི་ རྗེས་ མ འི་ ཚེ་ ལྟོ་བ་ གཡས་ བསྐོར་ གསུམ །"
  },
  {
    "source": "གཡོན་བསྐོར་གསུམ།",
    "target": "གཡོན་ བསྐོར་ གསུམ །"
  },
  {
    "source": "དཔུང་པ་གཡས་གཡོན་རེས་མོས་སུ་འདེགས་པ་དང་།",
    "target": "དཔུང་པ་ གཡས་ གཡོན་ རེས་ མོས་ སུ་ འདེགས་པ་ དང་ །"
  },
  {
    "source": "དབུས་འདེགས་པ་སྟེ།",
    "target": "དབུས་ འདེགས་པ་ སྟེ །"
  },
  {
    "source": "གསུམ་གྱི་མཐར་རླུང་ཁ་སྣ་གཉིས་གནས་སྒྲ་དང་བཅས་ཏེ་ལྷག་མ་མེད་པར་ཕྱིར་འབུད་ཅིང་ཧ་སྤྲུགས་བྱ།",
    "target": "གསུམ་ གྱི་ མཐ ར་ རླུང་ ཁ་ སྣ་ གཉིས་ གནས་ སྒྲ་ དང་ བཅས་ ཏེ་ ལྷག་མ་ མེད་པ ར་ ཕྱི ར་ འབུད་ ཅིང་ ཧ་ སྤྲུགས་ བྱ །"
  },
  {
    "source": "དེ་ལ་ལས་དང་པོ་པས་འཛིན་ཡུན་རིང་པོ་མ་བྱུང་རུང་།",
    "target": "དེ་ ལ་ ལས་ དང་པོ་པ ས་ འཛིན་ ཡུན་ རིང་པོ་ མ་ བྱུང་ རུང་ །"
  },
  {
    "source": "འབུད་རྔུབས་ཀྱི་དུས་སུ་རླུང་ལྷག་མ་མ་ལུས་པ་དང་།",
    "target": "འབུད་ རྔུབས་ ཀྱི་ དུས་ སུ་ རླུང་ ལྷག་མ་ མ་ ལུས་པ་ དང་ །"
  },
  {
    "source": "འཛིན་པའི་སྐབས་སུ་རླུང་རྐུན་༼༡༢༦༽མ་ཤོར་བས་འཇམ་རླུང་དལ་བུའི་སྦྱོར་བ་ལ་ཡུང་ཐུན་གྲངས་མང་གི་ཚུལ་དུ་བསླབ་པས་རིམ་གྱིས་གོམས་པ་བརྟན་པར་འགྱུར་རོ།།",
    "target": "འཛིན་པ འི་ སྐབས་ སུ་ རླུང་ རྐུན་ ༼ ༡༢༦ ༽ མ་ ཤོར་བ ས་ འཇམ་རླུང་ དལ་བུ འི་ སྦྱོར་བ་ ལ་ ཡུང་ ཐུན་ གྲངས་ མང་ གི་ ཚུལ་ དུ་ བསླབ་པ ས་ རིམ་ གྱིས་ གོམས་པ་ བརྟན་པ ར་ འགྱུར་ རོ ། །"
  },
  {
    "source": "མདོར་ན་དེ་ལྟ་བུའི་རླུང་སྦྱོར་ཐུན་རེ་ལ་བརྒྱ་རྩ་སོགས་ནས་བདུན་ནམ་གསུམ་ལ་ཉུང་མཐའ་བྱས་པ་བསྒོམ་པར་བྱའོ།།",
    "target": "མདོ ར་ ན་ དེ་ ལྟ་བུ འི་ རླུང་ སྦྱོར་ ཐུན་ རེ་ ལ་ བརྒྱ་ རྩ་ སོགས་ ནས་ བདུན་ ནམ་ གསུམ་ ལ་ ཉུང་མཐའ་ བྱས་པ་ བསྒོམ་པ ར་ བྱ འོ ། །"
  },
  {
    "source": "ནུབ་གཉིས་པ་བླ་མ་གསུང་རྡོ་རྗེ་ལ་བརྟེན་ནས་དག་བྱེད་ཨའི་སྟོང་ར་བསྒོམ་པ་ནི།།",
    "target": "ནུབ་ གཉིས་པ་ བླ་མ་ གསུང་ རྡོ་རྗེ་ ལ་ བརྟེན་ ནས་ དག་ བྱེད་ ཨ འི་ སྟོང་ ར་ བསྒོམ་པ་ ནི ། །"
  },
  {
    "source": "སྦྱོར་དངོས་ཀྱི་ཁྱད་པར་གཞན་གོང་དང་འདྲ་བ་ལ།",
    "target": "སྦྱོར་ དངོས་ ཀྱི་ ཁྱད་པ ར་ གཞན་ གོང་ དང་ འདྲ་བ་ ལ །"
  },
  {
    "source": "བླ་མ་རྡོ་རྗེ་འཆང་སྐུ་མདོག་དམར་པོ་དང་།",
    "target": "བླ་མ་ རྡོ་རྗེ་འཆང་ སྐུ་མདོག་ དམར་པོ་ དང་ །"
  },
  {
    "source": "འོད་དམར་པོ་འཕྲོ་བར་གསལ་བཏབ་ལ་གསོལ་འདེབས་བྱ།",
    "target": "འོད་ དམར་པོ་ འཕྲོ་བ ར་ གསལ་ བཏབ་ ལ་ གསོལ་ འདེབས་ བྱ །"
  },
  {
    "source": "དེ་ཉིད་རང་ལ་ཐིམ་པའི་རྐྱེན་གྱིས་མགོ་བོའི་ནང་དུ་ཆོས་འབྱུང་དམར་པོ་ལྕགས་སྲེག་གི་རྣམ་པ་ཅན་དུ་ཡོད་པའི་ནང་དུ་ཨ་དམར་པོ་ལ་ཡིད་བཟླས་ཏེ་བཟླས་པ་བྱས་པས་བདུད་རྩི་དམར་པོ་རེག་བྱ་ཚ་བ་དཔག་ཏུ་མེད་པ་བབས་པས་ནད་ཐམས་ཅད་རྣག་ཁྲག་གི་རྣམ་པས་ཐོན།",
    "target": "དེ་ ཉིད་ རང་ ལ་ ཐིམ་པ འི་ རྐྱེན་ གྱིས་ མགོ་བོ འི་ ནང་ དུ་ ཆོས་འབྱུང་ དམར་པོ་ ལྕགས་ སྲེག་ གི་ རྣམ་པ་ ཅན་ དུ་ ཡོད་པ འི་ ནང་ དུ་ ཨ་ དམར་པོ་ ལ་ ཡིད་ བཟླས་ ཏེ་ བཟླས་པ་ བྱས་པ ས་ བདུད་རྩི་ དམར་པོ་ རེག་ བྱ་ ཚ་བ་ དཔག་ ཏུ་ མེད་པ་ བབས་པ ས་ ནད་ ཐམས་ཅད་ རྣག་ཁྲག་ གི་ རྣམ་པ ས་ ཐོན །"
  },
  {
    "source": "ཤུལ་ཐམས་ཅད་བདུད་རྩི་ཟངས་ཞུན་གྱི་ཁུ་བ་ལྟ་བུ་སྐྱོ་ཚ་ཁོལ་བ་བཞིན་བུན་བུན་དུ་ཁོལ་བས་གང་བར་བསམ།།",
    "target": "ཤུལ་ ཐམས་ཅད་ བདུད་རྩི་ ཟངས་ཞུན་ གྱི་ ཁུ་བ་ ལྟ་བུ་ སྐྱོ་ཚ་ ཁོལ་བ་ བཞིན་ བུན་བུན་ དུ་ ཁོལ་བ ས་ གང་བ ར་ བསམ ། །"
  },
  {
    "source": "རླུང་འཛིན་པ་སོགས་འདྲ།།",
    "target": "རླུང་ འཛིན་པ་ སོགས་ འདྲ ། །"
  },
  {
    "source": "ནུབ་གསུམ་པ་བླ་མ་ཐུགས་རྡོ་རྗེ་ལ་བརྟེན་ནས་དག་བྱེད་ཨའི་སྟོང་ར་བསྒོམ་པ་ནི།།",
    "target": "ནུབ་ གསུམ་པ་ བླ་མ་ ཐུགས་ རྡོ་རྗེ་ ལ་ བརྟེན་ ནས་ དག་ བྱེད་ ཨ འི་ སྟོང་ ར་ བསྒོམ་པ་ ནི ། །"
  },
  {
    "source": "སྦྱོར་དངོས་ཀྱི་དམིགས་པ་གཞན་ཐམས་ཅད་སྔར་བཞིན་ལ།",
    "target": "སྦྱོར་ དངོས་ ཀྱི་ དམིགས་པ་ གཞན་ ཐམས་ཅད་ སྔ ར་ བཞིན་ ལ །"
  },
  {
    "source": "དམིགས་བསལ་གྱི་ཁྱད་པར་བླ་མ་སྐུ་མདོག་སྔོན་པོ་དང་།",
    "target": "དམིགས་བསལ་ གྱི་ ཁྱད་པ ར་ བླ་མ་ སྐུ་མདོག་ སྔོན་པོ་ དང་ །"
  },
  {
    "source": "ཆོས་འབྱུང་སྔོན་པོའི་ནང་ཨ་ཡིག་སྔོན་པོ་བསྒོམ།",
    "target": "ཆོས་ འབྱུང་ སྔོན་པོ འི་ ནང་ ཨ་ ཡིག་ སྔོན་པོ་ བསྒོམ །"
  },
  {
    "source": "དེ་ལས་འོད་ཟེར་འཕྲོས།",
    "target": "དེ་ ལས་ འོད་ཟེར་ འཕྲོས །"
  },
  {
    "source": "གཤིན་རྗེ་གཤེད་དང་།",
    "target": "གཤིན་རྗེ་གཤེད་ དང་ །"
  },
  {
    "source": "དཔལ་རྟ་མགྲིན་དང་རྡོ་རྗེ་གཏུམ་མོ་སོགས་ཁྲོ་བོའི་ཚོགས་དཔག་ཏུ་མེད་པ་སྤྱན་དྲངས།",
    "target": "དཔལ་ རྟ་ མགྲིན་ དང་ རྡོ་རྗེ་ གཏུམ་མོ་ སོགས་ ཁྲོ་བོ འི་ ཚོགས་ དཔག་ ཏུ་ མེད་པ་ སྤྱན་ དྲངས །"
  },
  {
    "source": "ཨ་ལ་ཐིམ།",
    "target": "ཨ་ལ་ ཐིམ །"
  },
  {
    "source": "ཨ་བརྗོད་པའི་རྐྱེན་གྱིས་ཨ་ཡིག་ལས་ཁྲོ་བོ་དཔག་ཏུ་མེད་པ་བྱུང་།",
    "target": "ཨ་ བརྗོད་པ འི་ རྐྱེན་ གྱིས་ ཨ་ ཡིག་ ལས་ ཁྲོ་བོ་ དཔག་ ཏུ་ མེད་པ་ བྱུང་ །"
  },
  {
    "source": "ལུས་གང་།",
    "target": "ལུས་ གང་ །"
  },
  {
    "source": "གདོན་ཐམས་ཅད་སྲོག་ཆགས་མི་སྡུག་པའི་རྣམ་པས་ཐོན།",
    "target": "གདོན་ ཐམས་ཅད་ སྲོག་ཆགས་ མི་ སྡུག་པ འི་ རྣམ་པ ས་ ཐོན །"
  },
  {
    "source": "ལུས་དང་ཆོས་འབྱུང་གི་ནང་བཅས་ཁྲོ་བོའི་ཚོགས་དཔག་ཏུ་མེད་པ་མཚོན་ཆ་ཕྱིར་གདེངས་པས་བར་མཚམས་མེད་པར་བུན་གྱིས་ཁེངས་པར་བསམས་ལ་རླུང་བུམ་པ་ཅན་བཟུང་ངོ་།།",
    "target": "ལུས་ དང་ ཆོས་འབྱུང་ གི་ ནང་ བཅས་ ཁྲོ་བོ འི་ ཚོགས་ དཔག་ ཏུ་ མེད་པ་ མཚོན་ཆ་ ཕྱི ར་ གདེངས་པ ས་ བར་མཚམས་ མེད་པ ར་ བུན་ གྱིས་ ཁེངས་པ ར་ བསམས་ ལ་ རླུང་ བུམ་པ་ཅན་ བཟུང་ ངོ་ ། །"
  },
  {
    "source": "གཉིས་པ་དངོས་གཞི་ལ་བཞི།",
    "target": "གཉིས་པ་ དངོས་གཞི་ ལ་ བཞི །"
  },
  {
    "source": "རླུང་ཁ་སྦྱོར་ལ་བརྟེན་ནས་མེ་གསོ་བ།",
    "target": "རླུང་ ཁ་ སྦྱོར་ ལ་ བརྟེན་ ནས་ མེ་ གསོ་བ །"
  },
  {
    "source": "ས་བོན་གཉིས་ལ་བརྟེན་ནས་མེ་སྦར་བ།",
    "target": "ས་བོན་ གཉིས་ ལ་ བརྟེན་ ནས་ མེ་ སྦར་ བ །"
  },
  {
    "source": "རྩ་གསུམ་འཁོར་ལོ་བཞི་ལ་བརྟེན་ནས་འབར་འཛག་བསྒོམ་༼༡༢༧༽པ།",
    "target": "རྩ་ གསུམ་ འཁོར་ལོ་ བཞི་ ལ་ བརྟེན་ ནས་ འབར་ འཛག་ བསྒོམ་ ༼ ༡༢༧ ༽ པ །"
  },
  {
    "source": "མཆོག་གི་གཏུམ་མོ་ལ་བརྟེན་ནས་བདེ་སྟོང་ཟུང་འཇུག་གི་ཡེ་ཤེས་མངོན་དུ་བྱའོ།།",
    "target": "མཆོག་ གི་ གཏུམ་མོ་ ལ་ བརྟེན་ ནས་ བདེ་སྟོང་ ཟུང་འཇུག་ གི་ ཡེ་ཤེས་ མངོན་ དུ་ བྱ འོ ། །"
  },
  {
    "source": "དེ་ལ་ཐོག་མར་ནུབ་བཞི་པ་མེ་གསོ་བའི་དམིགས་པ་ནི།།",
    "target": "དེ་ ལ་ ཐོག་མ ར་ ནུབ་ བཞི་པ་ མེ་གསོ་བ འི་ དམིགས་པ་ ནི ། །"
  },
  {
    "source": "སྐྱབས་འགྲོ་ནས་བཟུང་དག་བྱེད་མའི་སྟོང་རའི་བར་གོང་བཞིན་ཉམས་སུ་བླང་།།",
    "target": "སྐྱབས་ འགྲོ་ ནས་ བཟུང་ དག་ བྱེད་ མ འི་ སྟོང་ར འི་བ ར་ གོང་ བཞིན་ ཉམས་ སུ་ བླང་ ། །"
  },
  {
    "source": "དེ་ནས་རང་གི་སྤྱི་བོར་བླ་མ་རྡོ་རྗེ་འཆང་བསྒོམས་ལ།",
    "target": "དེ་ ནས་ རང་ གི་ སྤྱི་བོ ར་ བླ་མ་ རྡོ་རྗེ་ འཆང་ བསྒོམས་ ལ །"
  },
  {
    "source": "མོས་གུས་དྲག་པོ་རྩེ་གཅིག་པས།",
    "target": "མོས་གུས་ དྲག་པོ་ རྩེ་ གཅིག་པ ས །"
  },
  {
    "source": "ཕ་བླ་མ་སངས་རྒྱས་རིན་པོ་ཆེ་ལ་གསོལ་བ་འདེབས་སོ།།",
    "target": "ཕ་ བླ་མ་ སངས་རྒྱས་ རིན་པོ་ཆེ་ ལ་ གསོལ་བ་ འདེབས་ སོ ། །"
  },
  {
    "source": "བདག་ལ་བདེ་དྲོད་ཀྱི་ཏིང་ངེ་འཛིན་སྐྱེ་བར་བྱིན་གྱིས་རློབས།",
    "target": "བདག་ ལ་ བདེ་ དྲོད་ ཀྱི་ ཏིང་ངེ་འཛིན་ སྐྱེ་བ ར་ བྱིན་ གྱིས་ རློབས །"
  },
  {
    "source": "བདག་ལ་བདེ་སྟོང་གི་ཏིང་ངེ་འཛིན་སྐྱེ་བར་བྱིན་གྱིས་རློབས།།",
    "target": "བདག་ ལ་ བདེ་སྟོང་ གི་ ཏིང་ངེ་འཛིན་ སྐྱེ་བ ར་ བྱིན་ གྱིས་ རློབས ། །"
  },
  {
    "source": "ཏིང་ངེ་འཛིན་ཁྱད་པར་ཅན་བདག་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ།།",
    "target": "ཏིང་ངེ་འཛིན་ ཁྱད་པར་ཅན་ བདག་རྒྱུད་ ལ་ སྐྱེ་བ ར་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "ཞེས་གསོལ་བ་བཏབ་པའི་རྐྱེན་གྱིས་བླ་མ་ཡབ་ཡུམ་འོད་དུ་ཞུ།",
    "target": "ཞེས་ གསོལ་བ་ བཏབ་པ འི་ རྐྱེན་ གྱིས་ བླ་མ་ ཡབ་ཡུམ་ འོད་ དུ་ ཞུ །"
  },
  {
    "source": "རང་ལ་ཐིམ་པས་སྐད་ཅིག་གིས་རང་ཉིད་པདྨ་དམར་པོ་དང་ཉི་མའི་གདན་ལ་རྡོ་རྗེ་ཕག་མོ་སྐུ་མདོག་དམར་མོ་གཅེར་བུ་རུས་པའི་རྒྱན་གྱིས་སྤྲས་པ།",
    "target": "རང་ ལ་ ཐིམ་པ ས་ སྐད་ ཅིག་ གིས་ རང་ ཉིད་ པདྨ་ དམར་པོ་ དང་ ཉི་མ འི་ གདན་ ལ་ རྡོ་རྗེ་ཕག་མོ་ སྐུ་མདོག་ དམར་མོ་ གཅེར་བུ་ རུས་པ འི་ རྒྱན་ གྱིས་ སྤྲས་པ །"
  },
  {
    "source": "དབུ་སྐྲ་ཕྱེད་སྤྱི་བོར་བཅིངས་པར་དུས་པའི་འཁོར་ལོས་མཚན་པ།",
    "target": "དབུ་ སྐྲ་ ཕྱེད་ སྤྱི་བོ ར་ བཅིངས་པ ར་ དུས་པ འི་ འཁོར་ལོ ས་ མཚན་པ །"
  },
  {
    "source": "ཕྱེད་ཐུར་དུ་གྲོལ་ཞིང་མི་མགོ་སྐམ་པོ་ལྔས་དབུ་བརྒྱན་པ།",
    "target": "ཕྱེད་ ཐུར་ དུ་ གྲོལ་ ཞིང་ མི་མགོ་ སྐམ་པོ་ ལྔ ས་ དབུ་ བརྒྱན་པ །"
  },
  {
    "source": "ཕྱག་གཉིས་རླུང་འཛིན་པའི་ཕྱག་རྒྱ་དང་།།",
    "target": "ཕྱག་ གཉིས་ རླུང་ འཛིན་པ འི་ ཕྱག་རྒྱ་ དང་ ། །"
  },
  {
    "source": "ཞབས་གཉིས་རླུང་འཛིན་པའི་འདུག་སྟངས་ཀྱིས་བཞུགས་པའི་སྤྱན་གསུམ་ནམ་མཁར་བཀྲ་ཧྲིག་གེར་གཟིགས་པ།",
    "target": "ཞབས་ གཉིས་ རླུང་ འཛིན་པ འི་ འདུག་ སྟངས་ ཀྱིས་ བཞུགས་པ འི་ སྤྱན་ གསུམ་ ནམ་ མཁ ར་ བཀྲ་ ཧྲིག་ གེ ར་ གཟིགས་པ །"
  },
  {
    "source": "སྐུ་ལུས་གྱི་ནང་ལྟེ་བའི་ཐད་དུ།",
    "target": "སྐུ་ལུས་ གྱི་ ནང་ ལྟེ་བ འི་ ཐད་ དུ །"
  },
  {
    "source": "མེའི་སྙིང་པོ་ཚ་ཞིང་ངར་ལ་རྩུབ་པ་རྣོ་བ་སྟེ་མཚན་ཉིད་བཞི་ལྡན་བྱ་ངང་པའི་སྒོ་ང་ཙམ་མདུན་རྒྱབ་གཡས་གཡོན་བཞི་སྒྲོམ་དུ་ཡོད་པར་བསམ།།",
    "target": "མེ འི་ སྙིང་པོ་ ཚ་ ཞིང་ ངར་ ལ་ རྩུབ་པ་ རྣོ་བ་ སྟེ་ མཚན་ཉིད་ བཞི་ ལྡན་ བྱ་ ངང་པ འི་ སྒོ་ང་ ཙམ་ མདུན་ རྒྱབ་ གཡས་ གཡོན་ བཞི་ སྒྲོམ་ དུ་ ཡོད་པ ར་ བསམ ། །"
  },
  {
    "source": "དེ་ནས་རླུང་རོ་བསལ།",
    "target": "དེ་ ནས་ རླུང་ རོ་ བསལ །"
  },
  {
    "source": "རླུང་སྟོང་འདྲེན་སྐབས་འོག་རླུང་ཕོག་པའི་རྐྱེན་གྱིས་མེ་སྔོ་ཡལ་ཡལ་འབར།",
    "target": "རླུང་ སྟོང་ འདྲེན་ སྐབས་ འོག་ རླུང་ ཕོག་པ འི་ རྐྱེན་ གྱིས་ མེ་ སྔོ་ ཡལ་ཡལ་ འབར །"
  },
  {
    "source": "རླུང་རྔུབས་ཅིང་དགང་གཞི་ལ་མནན་པས་དེ་ལས་ཀྱང་མེ་ཆེར་འབར་བས་ལུས་ཀྱི་ནང་ཐམས་ཅད་མེས་ཁེངས་ཡང་སྟོང་འདྲེན་གྱིས་རླུང་བུས་སྐབས་སྟོད་ཐམས་ཅད་མེས་ཁེངས་ཤིང་འབར།",
    "target": "རླུང་ རྔུབས་ ཅིང་ དགང་ གཞི་ ལ་ མནན་པ ས་ དེ་ ལས་ ཀྱང་ མེ་ ཆེ ར་ འབར་བ ས་ ལུས་ ཀྱི་ ནང་ ཐམས་ཅད་ མེ ས་ ཁེངས་ ཡང་ སྟོང་ འདྲེན་ གྱིས་ རླུང་ བུས་ སྐབས་ སྟོད་ ཐམས་ཅད་ མེ ས་ ཁེངས་ ཤིང་ འབར །"
  },
  {
    "source": "དགང་དུས་བརླ་གཉིས་ནས་བརྒྱུད་རྐང་པ་གཉིས་སོགས་ལུས་སྨད་ཀུན་མེས་ཁེངས་ཤིང་འབར་བར་དམིགས་པ་གཏད་པ་བུམ་ཅན་གོང་བཞིན་བཟུང་།",
    "target": "དགང་ དུས་ བརླ་ གཉིས་ ནས་ བརྒྱུད་ རྐང་པ་ གཉིས་ སོགས་ ལུས་ སྨད་ ཀུན་ མེ ས་ ཁེངས་ ཤིང་ འབར་བ ར་ དམིགས་པ་ གཏད་པ་ བུམ་ཅན་ གོང་ བཞིན་ བཟུང་ །"
  },
  {
    "source": "ཕོ་བ་བསྐོར་སྐབས་མེ་ལྕེ་དམར་འཁྱིལ་འཁྱིལ་བྱེད་པར་བསམ་མོ།།",
    "target": "ཕོ་བ་ བསྐོར་ སྐབས་ མེ་ལྕེ་ དམར་ འཁྱིལ་ འཁྱིལ་ བྱེད་པ ར་ བསམ་ མོ ། །"
  },
  {
    "source": "ནུབ་ལྔ་པ་ས་བོན་གཉིས་ལ་བརྟེན་༼༡༢༨༽ནས་མེ་སྦར་བ་ནི།",
    "target": "ནུབ་ ལྔ་པ་ ས་བོན་ གཉིས་ ལ་ བརྟེན་ ༼ ༡༢༨ ༽ ནས་ མེ་ སྦར་བ་ ནི །"
  },
  {
    "source": "རང་ཕག་མོར་གསལ་བའི་ལྟེ་བའི་ཐད་དུ་མེ་བཞི་སྒྲོམ་གསལ་བཏབ་པ་ཡན་གོང་ལྟར་ལ།",
    "target": "རང་ ཕག་ མོ ར་ གསལ་བ འི་ ལྟེ་བ འི་ ཐད་ དུ་ མེ་ བཞི་ སྒྲོམ་ གསལ་ བཏབ་པ་ ཡན་ གོང་ ལྟ ར་ ལ །"
  },
  {
    "source": "དམིགས་པའི་ཁྱད་པར།",
    "target": "དམིགས་པ འི་ ཁྱད་པ ར །"
  },
  {
    "source": "ཉི་གདན་དང་བཤང་ལམ་གྱི་བར་དུ་རླུང་གི་ས་བོན་ཡྂ་ཡིག་ལྗང་གུ་ཞིག་དང་།",
    "target": "ཉི་གདན་ དང་ བཤང་ལམ་ གྱི་ བར་ དུ་ རླུང་ གི་ ས་བོན་ ཡྂ་ ཡིག་ ལྗང་གུ་ ཞིག་ དང་ །"
  },
  {
    "source": "བཤང་ལམ་གྱི་ནང་སྒོར་ཞུགས་པ་ཙམ་དུ་མེའི་ས་བོན་རྂ་ཡིག་དམར་པོ་འབར་ལ་ཁད་པར་བསམས་ལ།",
    "target": "བཤང་ལམ་ གྱི་ ནང་ སྒོ ར་ ཞུགས་པ་ ཙམ་ དུ་ མེ འི་ ས་བོན་ རྂ་ ཡིག་ དམར་པོ་ འབར་ ལ་ ཁད་པ ར་ བསམས་ ལ །"
  },
  {
    "source": "རླུང་ཕྱིར་བུས།",
    "target": "རླུང་ ཕྱི ར་ བུས །"
  },
  {
    "source": "སྟོང་འདྲེན་སྐབས་ཡྂ་ཡིག་ལས་རླུང་གཡོས་རྂ་ཡིག་ལ་ཕོག་པས་མེ་འབར།",
    "target": "སྟོང་ འདྲེན་ སྐབས་ ཡྂ་ ཡིག་ ལས་ རླུང་ གཡོས་ རྂ་ ཡིག་ ལ་ ཕོག་པ ས་ མེ་ འབར །"
  },
  {
    "source": "ལྟེ་བའི་མེ་བཞི་སྒྲོམ་ལ་ཕོག་པས་མེ་ལྷག་པར་འབར་བས་ལུས་ཀྱི་ནང་ཀུན་ཁེངས།",
    "target": "ལྟེ་བ འི་ མེ་ བཞི་ སྒྲོམ་ ལ་ ཕོག་པ ས་ མེ་ ལྷག་པ ར་ འབར་བ ས་ ལུས་ ཀྱི་ ནང་ ཀུན་ ཁེངས །"
  },
  {
    "source": "སྟོང་འདྲེན་སྐབས་མེ་སྟོང་དུ་འབར་བས་རང་ཕག་མོར་གསལ་བའི་ཞལ་དང་།",
    "target": "སྟོང་ འདྲེན་ སྐབས་ མེ་ སྟོང་ དུ་ འབར་བ ས་ རང་ ཕག་ མོ ར་ གསལ་བ འི་ ཞལ་ དང་ །"
  },
  {
    "source": "སྤྱན་དང་།",
    "target": "སྤྱན་ དང་ །"
  },
  {
    "source": "སྙན་སོག་མེ་ལྕེ་དམར་ཉུག་ཉུག་འབར་ཞིང་།",
    "target": "སྙན་ སོག་ མེ་ལྕེ་ དམར་ ཉུག་ཉུག་ འབར་ ཞིང་ །"
  },
  {
    "source": "དགོང་དུས་སྨད་ཆ་ཀུན་མེས་ཁེངས།",
    "target": "དགོང་ དུས་ སྨད་ ཆ་ ཀུན་ མེ ས་ ཁེངས །"
  },
  {
    "source": "མེ་ཐུར་དུ་འབར་བས་འོག་སྒོ་གཉིས་ནས་མེ་ལྕེ་ཕྱིར་འཕྲོས་ཤིང་འབར་བས་ཕྱི་དབྱིབས་ཀྱི་ལུས་ཀྱང་མེ་འབར་བའི་དབུས་སུ་ཡོད་པར་བསམས་ལ་ཕོ་བསྐོར་གོང་བཞིན་བྱ།",
    "target": "མེ་ཐུར་ དུ་ འབར་བ ས་ འོག་སྒོ་ གཉིས་ ནས་ མེ་ལྕེ་ ཕྱི ར་ འཕྲོས་ ཤིང་ འབར་བ ས་ ཕྱི་ དབྱིབས་ ཀྱི་ ལུས་ ཀྱང་ མེ་ འབར་བ འི་ དབུས་ སུ་ ཡོད་པ ར་ བསམས་ ལ་ ཕོ་ བསྐོར་ གོང་ བཞིན་ བྱ །"
  },
  {
    "source": "དེ་ནས་ཕྱི་ནང་ཀུན་མེ་སྦར་བའི་དབུས་སུ་རང་ཕག་མོར་གསལ་བའི་སྤྱན་གསུམ་བཀྲ་ཧྲིག་གེ་བ།",
    "target": "དེ་ ནས་ ཕྱི་ནང་ ཀུན་ མེ་ སྦར་ བ འི་ དབུས་ སུ་ རང་ ཕག་མོ ར་ གསལ་བ འི་ སྤྱན་ གསུམ་ བཀྲ་ ཧྲིག་ གེ་བ །"
  },
  {
    "source": "སྣང་སྟོང་སྒྱུ་མའི་སྐུར་དམིགས་པ་གཏད་ལ་རླུང་བུམ་པ་ཅན་ཅི་ནུས་སུ་འཛིན་ནོ།།",
    "target": "སྣང་སྟོང་ སྒྱུ་མ འི་ སྐུར་ དམིགས་པ་ གཏད་ ལ་ རླུང་བུམ་པ་ཅན་ ཅི་ ནུས་ སུ་ འཛིན་ ནོ ། །"
  },
  {
    "source": "ནུབ་དྲུག་པ་རྩ་གསུམ་འཁོར་ལོ་བཞི་ལ་བརྟེན་ནས་འབར་འཛག་བསྒོམ་པ་ནི།།",
    "target": "ནུབ་ དྲུག་པ་ རྩ་ གསུམ་ འཁོར་ལོ་ བཞི་ ལ་ བརྟེན་ ནས་ འབར་ འཛག་ བསྒོམ་པ་ ནི ། །"
  },
  {
    "source": "རང་གི་ལུས་ཕྱི་དབྱིབས་ཀྱི་ལུས་རྡོ་རྗེ་ཕག་མོ་མེ་དབུས་སུ་ཡོད་པ་གོང་བཞིན་ལ།",
    "target": "རང་ གི་ ལུས་ ཕྱི་ དབྱིབས་ ཀྱི་ ལུས་ རྡོ་རྗེ་ཕག་མོ་ མེ་ དབུས་ སུ་ ཡོད་པ་ གོང་ བཞིན་ ལ །"
  },
  {
    "source": "ལྟེ་འོག་སོར་བཞི་ནས་ཡར་སྣ་སྤྱི་བོར་ཟུག་པའི་རྩ་དབུ་མ་ཆུ་ཤིང་གི་སྡོང་པོ་ལྟར་དྲང་བ།",
    "target": "ལྟེ་འོག་ སོར་ བཞི་ ནས་ ཡ ར་ སྣ་ སྤྱི་བོ ར་ ཟུག་པ འི་ རྩ་ དབུ་ མ་ ཆུ་ ཤིང་ གི་ སྡོང་པོ་ ལྟ ར་ དྲང་བ །"
  },
  {
    "source": "པདྨའི་སྣལ་མ་ལྟར་སྲབ་པ།",
    "target": "པདྨ འི་ སྣལ་མ་ ལྟ ར་ སྲབ་པ །"
  },
  {
    "source": "རྒྱ་སྐྱེགས་ཀྱི་མེ་ཏོག་ལྟར་སྣུམ་པ།",
    "target": "རྒྱ་སྐྱེགས་ ཀྱི་ མེ་ཏོག་ ལྟ ར་ སྣུམ་པ །"
  },
  {
    "source": "ཏིལ་མར་གྱི་མར་མེ་ལྟར་གསལ་བ་སྟེ་ཁྱད་ཆོས་བཞི་དང་ལྡན་པའི་ཕྱི་སྔོ་བ།",
    "target": "ཏིལ་མར་ གྱི་ མར་མེ་ ལྟ ར་ གསལ་བ་ སྟེ་ ཁྱད་ཆོས་ བཞི་ དང་ ལྡན་པ འི་ ཕྱི་ སྔོ་བ །"
  },
  {
    "source": "ནང་དམར་བ།",
    "target": "ནང་ དམར་བ །"
  },
  {
    "source": "ཁོག་པ་སྟོང་པ་ལུས་ཀྱི་དབུས་དྲང་པོར་ཡོད་པའི་གཡས་སུ་རོ་མ་དམར་མོ་ཕྱི་ནང་གཉིས་དམར།",
    "target": "ཁོག་པ་ སྟོང་པ་ ལུས་ ཀྱི་ དབུས་ དྲང་པོ ར་ ཡོད་པ འི་ གཡས་ སུ་ རོ་ མ་ དམར་མོ་ ཕྱི་ནང་ གཉིས་ དམར །"
  },
  {
    "source": "གཡོན་དུ་རྐྱང་མ་དཀར་མོ་ཕྱི་དཀར་ནང་དམར་བ།",
    "target": "གཡོན་ དུ་ རྐྱང་མ་ དཀར་མོ་ ཕྱི་ དཀར་ ནང་ དམར་བ །"
  },
  {
    "source": "དེ་གཉིས་དབུ་མའི་མར་སྣེ་ནས་སྐྱེས་པའི་ཚུལ་གྱིས་རོ་རྐྱང་དབུ་གསུམ་གྱི་གཤམ་ཡི་གེ་དབུ་ཅན་གྱི་ཆའི་གཤམ་ལྟར་ཡོད་པ།",
    "target": "དེ་ གཉིས་ དབུ་མ འི་ མར་སྣེ་ ནས་ སྐྱེས་པ འི་ ཚུལ་ གྱིས་ རོ་ རྐྱང་ དབུ་ གསུམ་ གྱི་ གཤམ་ ཡི་གེ་ དབུ་ཅན་ གྱི་ ཆ འི་ གཤམ་ ལྟ ར་ ཡོད་པ །"
  },
  {
    "source": "རོ་རྐྱང་ཕྱིར་གྱེས།",
    "target": "རོ་ རྐྱང་ ཕྱི ར་ གྱེས །"
  },
  {
    "source": "ལྟེ་བར་འདུས་མཚམས་༼༡༢༩༽སུ་ལྟེ་བ་སྤྲུལ་པའི་འཁོར་ལོ་རྩ་འདབ་དྲུག་ཅུ་རེ་བཞི་པས་ཁམས་མཚོན་པའི་ཕྱི་སེར་ནང་དམར་བ།",
    "target": "ལྟེ་བ ར་ འདུས་ མཚམས་ ༼ ༡༢༩ ༽ སུ་ ལྟེ་བ་ སྤྲུལ་པ འི་ འཁོར་ལོ་ རྩ་ འདབ་ དྲུག་ ཅུ་ རེ་ བཞི་པ ས་ ཁམས་ མཚོན་པ འི་ ཕྱི་ སེར་ ནང་ དམར་བ །"
  },
  {
    "source": "ཕྱིའི་རྩི་རྣམས་ཁ་གྱེན་ཕྱོང་གདུགས་ཡུ་གནམ་ལ་བསྟན་ནས་འཕྱངས་པ་ལྟ་བུ།",
    "target": "ཕྱི འི་ རྩི་ རྣམས་ ཁ་ གྱེན་ ཕྱོང་ གདུགས་ ཡུ་ གནམ་ ལ་ བསྟན་ ནས་ འཕྱངས་ པ་ ལྟ་བུ །"
  },
  {
    "source": "ཡང་རོ་རྐྱང་གཉིས་གཡས་གཡོན་གཉིས་སུ་གྱེན།",
    "target": "ཡང་ རོ་ རྐྱང་ གཉིས་ གཡས་གཡོན་ གཉིས་ སུ་ གྱེན །"
  },
  {
    "source": "སྙིང་གར་འདུས་མཚམས་སུ་ཆོས་ཀྱི་འཁོར་ལོ་རྩ་འདབ་བརྒྱད་པ་ཅུང་ཟུང་ཐུར་བསྟན་གདུགས་ཕུབ་པ་ལྟ་བུ་རླུང་ཁམས་མཚོན་པའི་ཕྱི་སྔོ་ནང་དམར་བ།",
    "target": "སྙིང་ག ར་ འདུས་ མཚམས་ སུ་ ཆོས་ ཀྱི་ འཁོར་ལོ་ རྩ་ འདབ་ བརྒྱད་པ་ ཅུང་ ཟུང་ ཐུར་ བསྟན་ གདུགས་ ཕུབ་པ་ ལྟ་བུ་ རླུང་ ཁམས་ མཚོན་པ འི་ ཕྱི་ སྔོ་ ནང་ དམར་བ །"
  },
  {
    "source": "ཡང་རོ་རྐྱང་ཕྱིར་གྱེས།",
    "target": "ཡང་ རོ་ རྐྱང་ ཕྱི ར་ གྱེས །"
  },
  {
    "source": "མགྲིན་པར་འདུས་མཚམས་ལོངས་སྤྱོད་འཁོར་ལོ་རྩ་འདབ་བཅུ་དྲུག་པ་མེ་ཁམས་མཚོན་པའི་ཕྱི་ནང་གཉིས་དམར་བ།",
    "target": "མགྲིན་པ ར་ འདུས་ མཚམས་ ལོངས་སྤྱོད་འཁོར་ལོ་ རྩ་ འདབ་ བཅུ་ དྲུག་པ་ མེ་ ཁམས་ མཚོན་པ འི་ ཕྱི་ནང་ གཉིས་ དམར་བ །"
  },
  {
    "source": "ཅུང་ཟད་ཁ་གྱེན་ལ་ཕྱོང་པ།",
    "target": "ཅུང་ཟད་ ཁ་ གྱེན་ ལ་ ཕྱོང་པ །"
  },
  {
    "source": "ཡང་རོ་རྐྱང་གཉིས་པོ་ཕྱིར་གྱེས།",
    "target": "ཡང་ རོ་ རྐྱང་ གཉིས་པོ་ ཕྱི ར་ གྱེས །"
  },
  {
    "source": "སྤྱི་བོར་འདུས་མཚམས་སུ་བདེ་ཆེན་འཁོར་ལོ་རྩ་འདབ་སུམ་བཅུ་རྩ་གཉིས་པ་ཆུ་ཁམས་མཚོན་པའི་ཕྱི་དཀར་ནང་དམར་བ།",
    "target": "སྤྱི་བོ ར་ འདུས་ མཚམས་ སུ་ བདེ་ཆེན་འཁོར་ལོ་ རྩ་ འདབ་ སུམ་ བཅུ་ རྩ་ གཉིས་པ་ ཆུ་ཁམས་ མཚོན་པ འི་ ཕྱི་ དཀར་ ནང་ དམར་བ །"
  },
  {
    "source": "ཅུང་ཟད་ཁ་ཐུར་བསྟན་གདུགས་ཕུབ་པ་ལྟ་བུ་དང་།",
    "target": "ཅུང་ཟད་ ཁ་ ཐུ ར་ བསྟན་ གདུགས་ ཕུབ་པ་ ལྟ་བུ་ དང་ །"
  },
  {
    "source": "རོ་རྐྱང་གཉིས་གྱེས་པའི་སྣེ་གཉིས་སྣ་བུག་ལ་གཏད་ཅིང་།",
    "target": "རོ་ རྐྱང་ གཉིས་ གྱེས་པ འི་ སྣེ་ གཉིས་ སྣ་བུག་ ལ་ གཏད་ ཅིང་ །"
  },
  {
    "source": "རྩའི་འཁོར་ལོ་དེ་རྣམས་ཀྱི་རྩ་བ་རོ་རྐྱང་དབུ་གསུམ་ལས་སྐྱེས་པའི་རྩེ་མོ་རང་ལུས་རྡོ་རྗེ་ཕག་མོ་གསལ་བའི་ཕྱིའི་པགས་པའི་མཚམས་སུ་རེག་པ།",
    "target": "རྩ འི་ འཁོར་ལོ་ དེ་ རྣམས་ ཀྱི་ རྩ་བ་ རོ་རྐྱང་ དབུ་ གསུམ་ ལས་ སྐྱེས་པ འི་ རྩེ་མོ་ རང་ ལུས་ རྡོ་རྗེ་ཕག་མོ་ གསལ་བ འི་ ཕྱི འི་ པགས་པ འི་ མཚམས་ སུ་ རེག་པ །"
  },
  {
    "source": "དབུ་མའི་མར་སྣའི་སུམ་མདོའི་ནང་དུ།",
    "target": "དབུ་མ འི་ མར་ སྣ འི་ སུམ་ མདོ འི་ ནང་ དུ །"
  },
  {
    "source": "གཏུམ་མོ་ཨ་ཤད་ཀྱི་རྣམ་པ་མེ་ཁབ་རྩེ་འདྲ་བ་རིང་ཐུང་ཚོན་གང་པ་ཁྱད་ཆོས་བཞི་དང་ལྡན་པ།",
    "target": "གཏུམ་མོ་ ཨ་ཤད་ ཀྱི་ རྣམ་པ་ མེ་ ཁབ་ རྩེ་ འདྲ་བ་ རིང་ཐུང་ ཚོན་ གང་པ་ ཁྱད་ཆོས་ བཞི་ དང་ ལྡན་པ །"
  },
  {
    "source": "དབུ་མའི་ཡ་སྣར་ཡི་གེ་དབུ་ཅན་གྱི་ཧྂ་དཀར་པོ་མགོ་ཐུར་བསྟན་གཅིག་བསམས་ལ།",
    "target": "དབུ་མ འི་ ཡ་ སྣ ར་ ཡི་གེ་ དབུ་ཅན་ གྱི་ ཧྂ་ དཀར་པོ་ མགོ་ ཐུ ར་ བསྟན་ གཅིག་ བསམས་ ལ །"
  },
  {
    "source": "རླུང་འབུད་སྐབས་གོང་ལྟར་གསལ་བཏབ།",
    "target": "རླུང་ འབུད་ སྐབས་ གོང་ ལྟ ར་ གསལ་ བཏབ །"
  },
  {
    "source": "རླུང་རྔུབས་ནས་གནོན་སྐབས་རླུང་རོ་རྐྱང་གི་ལམ་བརྒྱུད།",
    "target": "རླུང་ རྔུབས་ ནས་ གནོན་ སྐབ ས་ རླུང་ རོ་ རྐྱང་ གི་ ལམ་ བརྒྱུད །"
  },
  {
    "source": "མར་སྣ་སུམ་མདོའི་ཨ་ཤད་ཀྱི་མེ་ལ་ཕོག་པའི་རྐྱེན་གྱིས་མེ་འབར་བ་དབུ་མའི་ནང་བརྒྱུད་ཡར་སྣའི་ཧྂ་ཡིག་ལ་ཕོག་པས་ཧྂ་ལས་ཡེ་ཤེས་ཀྱི་བདུད་རྩི་དཀར་པོའི་རྒྱུན་བསམ་གྱིས་མི་ཁྱབ་པ་བབས།",
    "target": "མར་ སྣ་ སུམ་ མདོ འི་ ཨ་ཤད་ ཀྱི་ མེ་ ལ་ ཕོག་པ འི་ རྐྱེན་ གྱིས་ མེ་ འབར་བ་ དབུ་མ འི་ ནང་ བརྒྱུད་ ཡར་ སྣ འི་ ཧྂ་ ཡིག་ ལ་ ཕོག་པ ས་ ཧྂ་ ལས་ ཡེ་ཤེས་ ཀྱི་ བདུད་རྩི་ དཀར་པོ འི་ རྒྱུན་ བསམ་ གྱིས་ མི་ ཁྱབ་པ་ བབས །"
  },
  {
    "source": "མར་སྣའི་ཨ་ཤད་ཀྱི་མེ་ལ་ཕོག་པའི་རྐྱེན་གྱིས་མེ་ཚ་རུ་སོང་།",
    "target": "མར་ སྣ འི་ ཨ་ཤད་ ཀྱི་ མེ་ ལ་ ཕོག་པ འི་ རྐྱེན་ གྱིས་ མེ་ ཚ་ རུ་ སོང་ །"
  },
  {
    "source": "དེའི་རྐྱེན་གྱིས་བདུད་རྩི་ཆེར་བབས་པས་སྤྱི་བོ་བདེ་ཆེན་གྱི་འཁོར་ལོའི་རྩ་འདབ་རྣམས་བདུད་རྩིས་ཁེངས།",
    "target": "དེ འི་ རྐྱེན་ གྱིས་ བདུད་རྩི་ ཆེ ར་ བབས་པ ས་ སྤྱི་བོ་ བདེ་ཆེན་ གྱི་ འཁོར་ལོ འི་ རྩ་ འདབ་ རྣམས་ བདུད་རྩི ས་ ཁེང ས །"
  },
  {
    "source": "རོ་རྐྱང་དབུ་གསུམ་གྱི་ལམ་༼༡༣༠༽བརྒྱུད་མགྲིན་པའི་འཁོར་ལོའི་རྩ་འདབ་ཁེངས།",
    "target": "རོ་ རྐྱང་ དབུ་ གསུམ་ གྱི་ ལམ་ ༼ ༡༣༠ ༽ བརྒྱུད་ མགྲིན་པ འི་ འཁོར་ལོ འི་ རྩ་ འདབ་ ཁེང ས །"
  },
  {
    "source": "མེ་ཆེར་སོང་བས་བདུད་རྩི་འབབ་ཇེ་ཆེར་གྱུར་པས་སྙིང་ཁའི་འཁོར་ལོ་ཁེངས།",
    "target": "མེ་ ཆེ ར་ སོང་ བས་ བདུད་རྩི་ འབབ་ ཇེ་ ཆེ ར་ གྱུར་པ ས་ སྙིང་ཁ འི་ འཁོར་ལོ་ ཁེངས །"
  },
  {
    "source": "དེ་ནས་རིམ་བཞིན་ལྟེ་བའི་འཁོར་ལོ་ཁེངས།",
    "target": "དེ་ ནས་ རིམ་ བཞིན་ ལྟེ་བ འི་ འཁོར་ལོ་ ཁེངས །"
  },
  {
    "source": "རོ་རྐྱང་དབུ་གསུམ་གྱི་སྨད་ཆ་སོགས་ཀྱིས་མཚོན་མདོར་ན་རྩ་ནང་ཐམས་ཅད་བདུད་རྩིས་ཁེངས་ཤིང་སྐུ་ལུས་ཀྱི་ཕྱི་ཡང་མེ་འབར་བའི་དབུས་སུ་ཡོད་པར་བསམས་ལ་རླུང་བུམ་པ་ཅན་བཟུང་།",
    "target": "རོ་ རྐྱང་ དབུ་ གསུམ་ གྱི་ སྨད་ ཆ་ སོགས་ ཀྱིས་ མཚོན་ མདོ ར་ ན་ རྩ་ ནང་ ཐམས་ཅད་ བདུད་རྩི ས་ ཁེངས་ ཤིང་ སྐུ་ལུས་ ཀྱི་ ཕྱི་ ཡང་ མེ་ འབར་བ འི་ དབུས་ སུ་ ཡོད་པ ར་ བསམས་ ལ་ རླུང་ བུམ་པ་ཅན་ བཟུང་ །"
  },
  {
    "source": "ནུབ་བདུན་པ་མཆོག་གི་གཏུམ་མོ་ལ་བརྟེན་ནས་བདེ་སྟོང་ཟུང་འཇུག་གི་ཡེ་ཤེས་མངོན་དུ་བྱ་བ་ནི།",
    "target": "ནུབ་ བདུན་པ་ མཆོག་ གི་ གཏུམ་ མོ་ ལ་ བརྟེན་ ནས་ བདེ་སྟོང་ ཟུང་འཇུག་ གི་ ཡེ་ཤེས་ མངོན་ དུ་ བྱ་བ་ ནི །"
  },
  {
    "source": "རང་ཕག་མོར་གསལ་བའི་སྐུ་རྩ་འཁོར་ལོ་རོ་རྐྱང་སོགས་གོང་བཞིན་བསྐྱེད།",
    "target": "རང་ ཕག་ མོ ར་ གསལ་བ འི་ སྐུ་ རྩ་ འཁོར་ལོ་ རོ་རྐྱང་ སོགས་ གོང་ བཞིན་ བསྐྱེད །"
  },
  {
    "source": "དབུ་མའི་ཡ་སྣེར་ངོ་བོ་རང་གི་རྩ་བའི་བླ་མ་ཡིན་པ་ལ་རྣམ་པ་རྡོ་རྗེ་འཆང་ཡབ་ཡུམ་རྒྱན་མཚན་དཔེས་སྤྲས་པ་ཚོན་གང་པ་གཅིག་གསལ་བའི་སྟེང་གི་ཆར།",
    "target": "དབུ་མ འི་ ཡ་ སྣེ ར་ ངོ་བོ་ རང་ གི་ རྩ་བ འི་ བླ་མ་ ཡིན་པ་ ལ་ རྣམ་པ་ རྡོ་རྗེ་ འཆང་ ཡབ་ཡུམ་ རྒྱན་ མཚན་ དཔེ ས་ སྤྲས་པ་ ཚོན་ གང་པ་ གཅིག་ གསལ་བ འི་ སྟེང་ གི་ ཆར །"
  },
  {
    "source": "རྒྱལ་བ་རྡོ་རྗེ་འཆང་ཡབ་ཡུམ་ལ་བརྒྱུད་པའི་བླ་མ་རྣམས་ཀྱིས་བསྐོར་བ།",
    "target": "རྒྱལ་བ་ རྡོ་རྗེ་འཆང་ ཡབ་ཡུམ་ ལ་ བརྒྱུད་པ འི་ བླ་མ་ རྣམས་ ཀྱིས་ བསྐོར་བ །"
  },
  {
    "source": "མར་སྣར་ཉི་གདན་ལ་མེའི་རང་བཞིན་གྱི་ཚེ་དཔག་མེད་ཚོན་གང་པ་ལོངས་སྤྱོད་རྫོགས་སྐུའི་རྒྱན་དང་མཚན་དཔེས་སྤྲས་པ་འོད་ཀྱི་རང་བཞིན་ཅན་གསལ་བཏབ་ནས།",
    "target": "མར་ སྣར་ ཉི་གདན་ ལ་ མེ འི་ རང་བཞིན་ གྱི་ ཚེ་ དཔག་མེད་ ཚོན་ གང་པ་ ལོངས་སྤྱོད་ རྫོགས་ སྐུ འི་ རྒྱན་ དང་ མཚན་དཔེ ས་ སྤྲས་པ་ འོད་ ཀྱི་ རང་བཞིན་ ཅན་ གསལ་ བཏབ་ ནས །"
  },
  {
    "source": "དབུ་མའི་ཡར་སྣའི་བླ་མར་གསོལ་བ་རྩེ་གཅིག་གིས་བཏབ་པས།",
    "target": "དབུ་མ འི་ ཡར་ སྣ འི་ བླ་མ ར་ གསོལ་བ་ རྩེ་ གཅིག་ གིས་ བཏབ་པ ས །"
  },
  {
    "source": "སྐུ་ལས་འོད་ཟེར་འཕྲོས།",
    "target": "སྐུ་ ལས་ འོད་ཟེར་ འཕྲོས །"
  },
  {
    "source": "སྟེང་གི་བླ་མ་གཙོ་འཁོར་ལ་ཕོག།",
    "target": "སྟེང་ གི་ བླ་མ་ གཙོ་འཁོར་ ལ་ ཕོག །"
  },
  {
    "source": "དེ་རྣམས་ཀྱི་ཐུགས་རྒྱུད་བསྐུལ།",
    "target": "དེ་ རྣམས་ ཀྱི་ ཐུགས་ རྒྱུད་ བསྐུལ །"
  },
  {
    "source": "སྐུ་ལས་བདུད་རྩིའི་རྒྱུན་དཔག་མེད་བབས་པས་དབུ་མའི་ཡར་སྣའི་རྩ་བའི་བླ་མ་ཡབ་ཡུམ་ལ་ཐིམ།",
    "target": "སྐུ་ ལས་ བདུད་རྩི འི་ རྒྱུན་ དཔག་མེད་ བབས་པ ས་ དབུ་ མ འི་ ཡར་ སྣ འི་ རྩ་བ འི་ བླ་མ་ ཡབ་ཡུམ་ ལ་ ཐིམ །"
  },
  {
    "source": "སླར་ཡང་གསོལ་བ་ཡིད་ཀྱིས་རྩེ་གཅིག་ཏུ་བཏབ་པས་བླ་མ་ཡབ་ཡུམ་གྱི་སྐུ་ལས་བདུད་རྩིའི་རྒྱུན་དཀར་དམར་དཔག་ཏུ་མེད་པ་བབས།",
    "target": "སླ ར་ ཡང་ གསོལ་བ་ ཡིད་ ཀྱིས་ རྩེ་ གཅིག་ ཏུ་ བཏབ་པ ས་ བླ་མ་ ཡབ་ཡུམ་ གྱི་ སྐུ་ ལས་ བདུད་རྩི འི་ རྒྱུན་ དཀར་དམར་ དཔག་ ཏུ་ མེད་པ་ བབས །"
  },
  {
    "source": "དབུ་མའི་མར་སྣའི་ཚེ་དཔག་མེད་ལ་ཕོག་པའི་རྐྱེན་གྱིས་མེ་སྒྲ་བཅས་དབུ་མའི་ནང་དུ་དལ་གྱིས་འབར།",
    "target": "དབུ་མ འི་ མར་ སྣ འི་ ཚེ་ དཔག་མེད་ ལ་ ཕོག་པ འི་ རྐྱེན་ གྱིས་ མེ་ སྒྲ་ བཅས་ དབུ་མ འི་ ནང་ དུ་ དལ་ གྱིས་ འབར །"
  },
  {
    "source": "དབུ་མའི་ཡར་སྣའི་བླ་མའི་སྐུ་ལས་ཀྱང་བདུད་རྩི་དེ་ཆེར་བབས།",
    "target": "དབུ་མ འི་ ཡར་ སྣ འི་ བླ་མ འི་ སྐུ་ ལས་ ཀྱང་ བདུད་རྩི་ དེ་ ཆེ ར་ བབས །"
  },
  {
    "source": "དེས་མེ་ཡང་ཆེར་འབར།",
    "target": "དེ ས་ མེ་ ཡང་ ཆེ ར་ འབར །"
  },
  {
    "source": "དེས་བདུད་རྩི་ཡང་ཆེར་བབས་པས་སྤྱི་བོའི་འཁོར་ལོ་ཀུན་ཁེངས།",
    "target": "དེ ས་ བདུད་ རྩི་ ཡང་ ཆེ ར་ བབས་པ ས་ སྤྱི་བོ འི་ འཁོར་ལོ་ ཀུན་ ཁེངས །"
  },
  {
    "source": "སླར་ཡང་རོ་རྐྱང་གི་ལམ་བརྒྱུད་མགྲིན་པ་སོགས་འཁོར་ལོ་འོག་མ་ཀུན་ཁེངས།",
    "target": "སླ ར་ ཡང་ རོ་ རྐྱང་ གི་ ལམ་ བརྒྱུད་ མགྲིན་པ་ སོགས་ འཁོར་ལོ་ འོག་མ་ ཀུན་ ཁེང ས །"
  },
  {
    "source": "སླར་ཡང་འབར་འཛག་ཆེས་ཆེར་རྒྱས་པས་༼༡༣༡༽རྩ་ནང་ཀུན་དང་རོ་རྐྱང་དབུ་གསུམ་གྱི་སྨད་ཆ་ཡང་ཁེངས།",
    "target": "སླ ར་ ཡང་ འབར་ འཛག་ ཆེས་ཆེར་ རྒྱས་པ ས་ ༼ ༡༣༡ ༽ རྩ་ ནང་ ཀུན་ དང་ རོ་ རྐྱང་ དབུ་ གསུམ་ གྱི་ སྨད་ཆ་ ཡང་ ཁེངས །"
  },
  {
    "source": "དེ་ནས་ཀྱང་མེ་དང་བདུད་རྩི་ཇེ་ཆེར་བབས་པས་རྩ་རྣམས་ཇེ་ཆེར་ཇེ་ཆེར་སོང་།",
    "target": "དེ་ ནས་ ཀྱང་ མེ་ དང་ བདུད་རྩི་ ཇེ་ ཆེ ར་ བབས་པ ས་ རྩ་ རྣམས་ ཇེ་ ཆེ ར་ ཇེ་ ཆེ ར་ སོང་ །"
  },
  {
    "source": "མཐར་རང་གི་ལུས་རི་རབ་དང་མཚུངས་བའི་ནང་།",
    "target": "མཐ ར་ རང་ གི་ ལུས་ རི་རབ་ དང་ མཚུངས་བ འི་ ནང་ །"
  },
  {
    "source": "རོ་རྐྱང་དབུ་གསུམ་ཕྱི་ནང་མེ་འབར་བ་དང་བཅས་པའི་དབུས་བླ་མ་ཡུམ་སོགས་བཀྲ་ལམ་མེ་བར་དམིགས་པ་རྩེ་གཅིག་ཏུ་གཏད་དེ་རླུང་བུམ་པ་ཅན་འཛིན་ཅི་ནུས་སུ་འཛིན་ལ་དབྱིངས་རིག་བསྲེའོ།།",
    "target": "རོ་ རྐྱང་ དབུ་ གསུམ་ ཕྱི་ནང་ མེ་ འབར་བ་ དང་ བཅས་པ འི་ དབུས་ བླ་མ་ ཡུམ་ སོགས་ བཀྲ་ ལམ་མེ་ བ ར་ དམིགས་པ་ རྩེ་ གཅིག་ ཏུ་ གཏད་ དེ་ རླུང་ བུམ་པ་ཅན་ འཛིན་ ཅི་ ནུས་ སུ་ འཛིན་ ལ་ དབྱིངས་ རིག་ བསྲེ འོ ། །"
  },
  {
    "source": "གསུམ་པ་རྗེས་ནི།།",
    "target": "གསུམ་པ་ རྗེས་ ནི ། །"
  },
  {
    "source": "དེ་ལྟར་ནུབ་བདུན་དུ་འབད་པས།",
    "target": "དེ་ ལྟ ར་ ནུབ་ བདུན་ དུ་ འབད་པ ས །"
  },
  {
    "source": "རབ་ཀྱིས་ཆོས་འདི་ཞུ་བའི་འདུན་པ་ཡོད་པ་ཙམ་དང་།",
    "target": "རབ་ ཀྱིས་ ཆོས་ འདི་ ཞུ་བ འི་ འདུན་པ་ ཡོད་པ་ ཙམ་ དང་ །"
  },
  {
    "source": "འབྲིང་སྔོན་འགྲོའི་དུས་སུ།",
    "target": "འབྲིང་ སྔོན་འགྲོ འི་ དུས་ སུ །"
  },
  {
    "source": "ཐ་མའང་མི་དམིགས་ཀྱི་མགོ་ཚུགས་ནས་དྲོད་མི་སྐྱེ་བ་མི་སྲིད།",
    "target": "ཐ་མ འང་ མི་ དམིགས་ ཀྱི་ མགོ་ ཚུགས་ ནས་ དྲོད་ མི་ སྐྱེ་བ་ མི་ སྲིད །"
  },
  {
    "source": "གང་ལྟར་ཡང་ནུབ་བདུན་པའི་སྲོད་ལ་གཏུམ་མོའི་མེ་དབང་བསྐུར་ཞིང་རས་གཟན་སོགས་སྦྱིན།",
    "target": "གང་ ལྟ ར་ ཡང་ ནུབ་ བདུན་པ འི་ སྲོད་ ལ་ གཏུམ་མོ འི་ མེ་ དབང་ བསྐུར་ ཞིང་ རས་གཟན་ སོགས་ སྦྱིན །"
  },
  {
    "source": "ཐོ་རངས་ནས་རས་འབུད་ཕྱག་ལེན་ལྟར་བཏང་།",
    "target": "ཐོ་རངས་ ནས་ རས་ འབུད་ ཕྱག་ལེན་ ལྟ ར་ བཏང་ །"
  },
  {
    "source": "ཕྱིར་ཉིན་དཔོན་སློབ་ཐམས་ཅད་ཀྱིས་ཕག་མོའི་གཞུང་གང་རུང་བསྲངས་ནས།",
    "target": "ཕྱི ར་ ཉིན་ དཔོན་ སློབ་ ཐམས་ཅད་ ཀྱིས་ ཕག་མོ འི་ གཞུང་ གང་ རུང་ བསྲངས་ ནས །"
  },
  {
    "source": "དགའ་སྟོན་ཚོགས་ཀྱི་འཁོར་ལོ་བཅས་མཐའ་རྒྱས་སུ་ཕྱག་ལེན་མཛད་དོ།།",
    "target": "དགའ་སྟོན་ ཚོགས་ ཀྱི་ འཁོར་ལོ་ བཅས་ མཐའ་ རྒྱས་ སུ་ ཕྱག་ལེན་ མཛད་ དོ ། །"
  },
  {
    "source": "དེ་ནས་ཀྱང་མ་ཆགས་པར་ཉམས་སུ་བླངས་པས་དྲོད་ཀྱི་གཏུམ་མོ་ལ་བརྟེན་ནས་བདེ་བའི་གཏུམ་མོས་རྒྱུད་ཡོངས་སུ་གང་ཞིང་།",
    "target": "དེ་ ནས་ ཀྱང་ མ་ ཆགས་པ ར་ ཉམས་ སུ་ བླངས་པ ས་ དྲོད་ ཀྱི་ གཏུམ་མོ་ ལ་ བརྟེན་ ནས་ བདེ་བ འི་ གཏུམ་མོ ས་ རྒྱུད་ ཡོངས་ སུ་ གང་ ཞིང་ །"
  },
  {
    "source": "དེས་དྲངས་པའི་མི་རྟོག་པའི་གཏུམ་མོ་ཕྱག་རྒྱ་ཆེན་པོའི་ཡེ་ཤེས་མངོན་སུམ་དུ་རྟོགས་པར་འགྱུར་ལ།",
    "target": "དེ ས་ དྲངས་པ འི་ མི་ རྟོག་པ འི་ གཏུམ་མོ་ ཕྱག་རྒྱ་ ཆེན་པོ འི་ ཡེ་ཤེས་ མངོན་སུམ་ དུ་ རྟོགས་པ ར་ འགྱུར་ ལ །"
  },
  {
    "source": "གེགས་སེལ་དང་བོགས་འདོན་གྱི་སླད་དུ་རླུང་ཐར་པའི་སྒོ་འབྱེད་ཞལ་ལས་འབྱུང་བ་ལྟར་ཉམས་སུ་བླང་།",
    "target": "གེགས་ སེལ་ དང་ བོགས་ འདོན་ གྱི་ སླད་ དུ་ རླུང་ ཐར་པ འི་ སྒོ་ འབྱེད་ ཞལ་ ལས་ འབྱུང་བ་ ལྟ ར་ ཉམས་ སུ་ བླང་ །"
  },
  {
    "source": "རྒྱུན་གྱི་ཉམས་ལེན་སྐབས།",
    "target": "རྒྱུན་ གྱི་ ཉམས་ལེན་ སྐབས །"
  },
  {
    "source": "ཐུན་མོང་མ་ཡིན་པའི་སྔོན་འགྲོ་ནི་ངེས་པར་དགོས།",
    "target": "ཐུན་མོང་ མ་ ཡིན་པ འི་ སྔོན་ འགྲོ་ ནི་ ངེས་པ ར་ དགོས །"
  },
  {
    "source": "ཁྱད་པར་གྱི་སྔོན་འགྲོ་རས་མོས་སུ་ཉམས་སུ་བླང་བའམ།",
    "target": "ཁྱད་པ ར་ གྱི་ སྔོན་ འགྲོ་ རས་ མོས་ སུ་ ཉམས་ སུ་ བླང་བ འམ །"
  },
  {
    "source": "སྔོན་དུ་ལེགས་པར་འབྱོངས་ཟིན་པ་ཡིན་ན་དངོས་གཞིའི་མི་དམིགས་བཞི་ལ་གནད་དུ་བསྣུན།",
    "target": "སྔོན་ དུ་ ལེགས་པ ར་ འབྱོངས་ ཟིན་པ་ ཡིན་ ན་ དངོས་གཞི འི་ མི་ དམིགས་ བཞི་ ལ་ གནད་ དུ་ བསྣུན །"
  },
  {
    "source": "དེའང་ནུབ་རེར་རེས་མོས་སུ་བྱས་པས་ནུབ་བཞིའི་དམིགས་པ་ཚར་རེ་གཅིག་རྫོགས་པ་སྟེ།",
    "target": "དེ འང་ ནུབ་ རེ ར་ རེས་ མོས་ སུ་ བྱས་པ ས་ ནུབ་ བཞི འི་ དམིགས་པ་ ཚར་ རེ་ གཅིག་ རྫོགས་པ་ སྟེ །"
  },
  {
    "source": "དེ་ལྟ་བུའི་ཚུལ་གྱིས་བསྐྱར་ཏེ་ཉམས་སུ་བླང་ཞིང་།",
    "target": "དེ་ ལྟ་བུ འི་ ཚུལ་ གྱིས་ བསྐྱར་ ཏེ་ ཉམས་ སུ་ བླང་ ཞིང་ །"
  },
  {
    "source": "དམིགས་པ་སྔ་མ་སྔ་མ་ལ་གོམས་པ་བརྟན་པོར་གྱུར་ན།",
    "target": "དམིགས་པ་ སྔ་མ་སྔ་མ་ ལ་ གོམས་པ་ བརྟན་པོ ར་ གྱུར་ ན །"
  },
  {
    "source": "ཕྱི་མ་རྣམས་ལ་རིམ་གྱིས་གཙོ་བོར་བྱས་པས་ཀྱང་རུང་ངོ་།།",
    "target": "ཕྱི་མ་ རྣམས་ ལ་ རིམ་ གྱིས་ གཙོ་བོ ར་ བྱས་པ ས་ ཀྱང་ རུང་ ངོ་ ། །"
  },
  {
    "source": "ཞེས་རྣལ་འབྱོར་གྱི་དབང་ཕྱུག་ཆེན་པོ་༼༡༣༢༽རས་ཆེན་དཔལ་འབྱོར་བཟང་པོ་ནས་བརྒྱུད་པའི་བོ་དོང་ལུགས་ཀྱི་གཏུམ་མོ་ཞག་བདུན་མའི་དམིགས་ཁྲིད་བླ་མའི་ཞལ་ལུང་ལས་ཇི་ལྟར་བྱུང་བ་བཞིན་དག་པར་བྲིས་པའི་དགེ་བས་འགྲོ་ཀུན་གཉུག་མ་དོན་གྱི་ཙཎྜ་ལཱི་ཟུང་འཇུག་དྭངས་མ་གསུམ་ལྡན་གྱི་ཡེ་ཤེས་ཚེ་འདི་ཉིད་ལ་མངོན་སུམ་དུ་བྱེད་པའི་རྒྱུར་གྱུར་ཅིག",
    "target": "ཞེས་ རྣལ་འབྱོར་ གྱི་ དབང་ཕྱུག་ ཆེན་པོ་ ༼ ༡༣༢ ༽ རས་ཆེན་ དཔལ་འབྱོར་ བཟང་པོ་ ནས་ བརྒྱུད་པ འི་ བོ་ དོང་ ལུགས་ ཀྱི་ གཏུམ་ མོ་ ཞག་ བདུན་ མ འི་ དམིགས་ ཁྲིད་ བླ་མ འི་ ཞལ་ ལུང་ ལས་ ཇི་ ལྟ ར་ བྱུང་བ་ བཞིན་ དག་པ ར་ བྲིས་པ འི་ དགེ་བ ས་ འགྲོ་ ཀུན་ གཉུག་མ་ དོན་ གྱི་ ཙཎྜ་ལཱི་ ཟུང་འཇུག་ དྭངས་མ་ གསུམ་ ལྡན་ གྱི་ ཡེ་ཤེས་ ཚེ་ འདི་ ཉིད་ ལ་ མངོན་སུམ་ དུ་ བྱེད་པ འི་ རྒྱུ ར་ གྱུར་ ཅིག"
  },
  {
    "source": "།",
    "target": "།"
  },
  {
    "source": "སརྦ་དཱ་མངྒ་ལམ་བྷ་ཝ་ཏུ།",
    "target": "སརྦ་ དཱ་ མངྒ་ ལམ་ བྷ་ ཝ་ ཏུ །"
  }
]
