[
  {
    "source": "༄༅།།",
    "target": "༄༅ ། །"
  },
  {
    "source": "ཕྱག་རྒྱ་ཆེན་པོ་གངྒཱ་མའི་འགྲེལ་པ་བཞུགས་སོ།།",
    "target": "ཕྱག་རྒྱ་ ཆེན་པོ་ གངྒཱ་ མ འི་ འགྲེལ་པ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "དཔལ་རྡོ་རྗེ་མཁའ་འགྲོ་ལ་ཕྱག་འཚལ་ལོ།།",
    "target": "དཔལ་ རྡོ་རྗེ་མཁའ་འགྲོ་ ལ་ ཕྱག་ འཚལ་ ལོ ། །"
  },
  {
    "source": "སློབ་དཔོན་ཆེན་པོ་ཏེ་ལོ་པ་དེ་ཉིད་ཀྱིས་གསུངས་པའི་ཕྱག་རྒྱ་ཆེན་པོའི་མན་ངག་གངྒཱ་མ་འདི་ཉིད་ཀྱི་དོན་ཅུང་ཞིག་བདག་གིས་དབྱེ་ཞིང་བཤད་པར་བགྱིའོ།།",
    "target": "སློབ་དཔོན་ ཆེན་པོ་ ཏེ་ ལོ་པ་ དེ་ ཉིད་ ཀྱིས་ གསུངས་པ འི་ ཕྱག་རྒྱ་ ཆེན་པོ འི་ མན་ངག་ གངྒཱ་ མ་ འདི་ ཉིད་ ཀྱི་ དོན་ ཅུང་ཞིག་ བདག་ གིས་ དབྱེ་ ཞིང་ བཤད་པ ར་ བགྱི འོ ། །"
  },
  {
    "source": "དེ་ལ་དང་པོ་ནི་དོན་རྣམ་པ་གསུམ་གྱིས་སྟོན་ཏེ།",
    "target": "དེ་ ལ་ དང་པོ་ ནི་ དོན་ རྣམ་པ་ གསུམ་ གྱིས་ སྟོན་ ཏེ །"
  },
  {
    "source": "ཀླད་ཀྱི་དོན་དང་།",
    "target": "ཀླད་ ཀྱི་ དོན་ དང་ །"
  },
  {
    "source": "གཞུང་གི་དོན་དང་།",
    "target": "གཞུང་ གི་ དོན་ དང་ །"
  },
  {
    "source": "མཇུག་གི་དོན་ནོ།།",
    "target": "མཇུག་ གི་ དོན་ ནོ ། །"
  },
  {
    "source": "དང་པོ་ཀླད་ཀྱི་དོན་ནི་གཞུང་ན་གསལ་ལོ།།",
    "target": "དང་པོ་ ཀླད་ ཀྱི་ དོན་ ནི་ གཞུང་ ན་ གསལ་ ལོ ། །"
  },
  {
    "source": "གཉིས་པ་གཞུང་གི་དོན་ནི།",
    "target": "གཉིས་པ་ གཞུང་ གི་ དོན་ ནི །"
  },
  {
    "source": "ཕྱག་རྒྱ་ཆེན་པོ་བསྟན་དུ་མེད་ཀྱིས་ཀྱང་ཞེས་པ་ནས།",
    "target": "ཕྱག་རྒྱ་ ཆེན་པོ་ བསྟན་ དུ་ མེད་ ཀྱིས་ ཀྱང་ ཞེས་ པ་ ནས །"
  },
  {
    "source": "མ་བཅོས་གཉུག་མའི་ངང་དུ་གློད་ལ་ཞོག་ཅེས་པའི་བར་གྱིས།",
    "target": "མ་ བཅོས་ གཉུག་མ འི་ ངང་ དུ་ གློད་ ལ་ ཞོག་ ཅེས་ པ འི་ བར་ གྱིས །"
  },
  {
    "source": "ཕྱག་རྒྱ་ཆེན་པོ་སྤྲོས་པའི་མཐའ་ཐམས་ཅད་དང་བྲལ་བ་དེ་ཉིད་ཀྱི་ངོ་བོ་སྟོང་ཞིང་དངོས་པོ་གཟུང་བའི་ཡུལ་དུ་མ་གྲུབ་པའི་ཕྱིར་བསྟན་དུ་མེད་ཅིང་དཔེ་ནི་ནམ་མཁའ་ལྟ་བུ་ཡིན་ཏེ།",
    "target": "ཕྱག་རྒྱ་ ཆེན་པོ་ སྤྲོས་པ འི་ མཐའ་ ཐམས་ཅད་ དང་ བྲལ་བ་ དེ་ ཉིད་ ཀྱི་ ངོ་བོ་ སྟོང་ ཞིང་ དངོས་པོ་ གཟུང་བ འི་ ཡུལ་ དུ་ མ་ གྲུབ་པ འི་ ཕྱི ར་ བསྟན་ དུ་ མེད་ ཅིང་ དཔེ་ ནི་ ནམ་མཁའ་ ལྟ་བུ་ ཡིན་ ཏེ །"
  },
  {
    "source": "ནམ་མཁའ་ནི་ངོ་བོ་སྟོང་པ།",
    "target": "ནམ་མཁའ་ ནི་ ངོ་བོ་ སྟོང་པ །"
  },
  {
    "source": "རང་བཞིན་གསལ་བ།",
    "target": "རང་བཞིན་ གསལ་བ །"
  },
  {
    "source": "མཚན་ཉིད་འགག་པ་མེད་པ།",
    "target": "མཚན་ཉིད་ འགག་པ་ མེད་པ །"
  },
  {
    "source": "དབྱིངས་ཀུན་ལ་ཁྱབ་པ་སྟེ།",
    "target": "དབྱིངས་ ཀུན་ ལ་ ཁྱབ་པ་ སྟེ །"
  },
  {
    "source": "དེ་ཡང་བྲམ་ཟེ་ཆེན་པོའི་ཞལ་ནས་ཀྱང་།",
    "target": "དེ་ ཡང་ བྲམ་ཟེ་ ཆེན་པོ འི་ ཞལ་ ནས་ ཀྱང་ །"
  },
  {
    "source": "ཕྱག་རྒྱ་ཆེན་པོ་སྐད་པ་དེ།།",
    "target": "ཕྱག་རྒྱ་ ཆེན་པོ་ སྐད་པ་ དེ ། །"
  },
  {
    "source": "ནམ་མཁའི་རང་བཞིན་ལྟ་བ་འདྲ།།",
    "target": "ནམ་ མཁ འི་ རང་བཞིན་ ལྟ་བ་ འདྲ ། །"
  },
  {
    "source": "བསྒོམས་ཡང་ཕར་ལ་མི་བསྒོམ་ཞིང་།།",
    "target": "བསྒོམས་ ཡང་ ཕར་ ལ་ མི་ བསྒོམ་ ཞིང་ ། །"
  },
  {
    "source": "ཡེངས་ཀྱང་ཚུར་ལ་མི་ཡེངས་བར།།",
    "target": "ཡེངས་ ཀྱང་ ཚུ ར་ ལ་ མི་ ཡེངས་བ ར ། །"
  },
  {
    "source": "མ་བཅོས་གཉུག་མའི་ངང་ཉིད་དོ།།",
    "target": "མ་ བཅོས་ གཉུག་མ འི་ ངང་ ཉིད་ དོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "བཅིངས་པ་ཀློད་ན་གྲོལ་བར་ཐེ་ཚོམ་མེད་ཅེས་པ་ནས།",
    "target": "བཅིངས་པ་ ཀློད་ ན་ གྲོལ་བ ར་ ཐེ་ཚོམ་ མེད་ ཅེས་ པ་ ནས །"
  },
  {
    "source": "རྣམ་རྟོག་ཚོགས་འགག་བླ་མེད་བྱང་ཆུབ་ཐོབ་ཅེས་པའི་བར་གྱིས་ནི།",
    "target": "རྣམ་རྟོག་ ཚོགས་ འགག་ བླ་མེད་ བྱང་ཆུབ་ ཐོབ་ ཅེས་ པ འི་ བར་ གྱིས་ ནི །"
  },
  {
    "source": "དཔེར་ན་མི་ཉེས་པ་ཅན་སྡུག་བསྔལ་དེ་ལས་ཐར་བ་བཞིན་དུ།",
    "target": "དཔེ ར་ ན་ མི་ ཉེས་པ་ ཅན་ སྡུག་བསྔལ་ དེ་ ལས་ ཐར་བ་ བཞིན་ དུ །"
  },
  {
    "source": "གང་ཟག་ཐ་མལ་པ་ཞིག་གིས་ཕྱག་རྒྱ་ཆེན་པོའི་མཚན་ཉིད་གོ་བ་ཙམ་དུ་གྱུར་ན་ཡང་དགའ་བ་ཆེན་པོ་དང་ལྡན་ཏེ།",
    "target": "གང་ཟག་ ཐ་མལ་པ་ ཞིག་ གིས་ ཕྱག་རྒྱ་ ཆེན་པོ འི་ མཚན་ཉིད་ གོ་བ་ ཙམ་ དུ་ གྱུར་ ན་ ཡང་ དགའ་བ་ ཆེན་པོ་ དང་ ལྡན་ ཏེ །"
  },
  {
    "source": "དེ་བས་ཀྱང་སྤྲོས་པ་དང་བྲལ་བའི་མཚན་ཉིད་དགའ་བ་དང་མི་དགའ་བ་དང་།",
    "target": "དེ་ བས་ ཀྱང་ སྤྲོས་པ་ དང་ བྲལ་བ འི་ མཚན་ཉིད་ དགའ་བ་ དང་ མི་ དགའ་བ་ དང་ །"
  },
  {
    "source": "བདེ་བ་དང་སྡུག་བསྔལ་བ་ལ་སོགས་པ་གང་གིས་ཀྱང་མི་གནོད་པའི་དོན་དེ་ཉིད་ཤེས་ན།",
    "target": "བདེ་བ་ དང་ སྡུག་ བསྔལ་བ་ ལ་ སོགས་པ་ གང་ གིས་ ཀྱང་ མི་ གནོད་པ འི་ དོན་ དེ་ ཉིད་ ཤེས་ ན །"
  },
  {
    "source": "འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་རྩ་བ་རང་གི་སེམས་ཉིད་ཡིན་པར་གསུངས་ཏེ།",
    "target": "འཁོར་བ་ དང་ མྱ་ངན་ ལས་ འདས་པ འི་ ཆོས་ ཐམས་ཅད་ རྩ་བ་ རང་ གི་ སེམས་ཉིད་ ཡིན་པ ར་ གསུངས་ ཏེ །"
  },
  {
    "source": "ས་ར་ཧའི་ཞལ་ནས།",
    "target": "ས་ ར་ ཧ འི་ ཞལ་ ནས །"
  },
  {
    "source": "སེམས་ཉིད་གཅིག་པུ་ཀུན་གྱི་ས་བོན་ཏེ།།",
    "target": "སེམས་ཉིད་ གཅིག་པུ་ ཀུན་ གྱི་ ས་བོན་ ཏེ ། །"
  },
  {
    "source": "གང་ལ་སྲིད་དང་མྱ་ངན་འདས་འཕྲོ་ཞིང་།།",
    "target": "གང་ ལ་ སྲིད་ དང་ མྱ་ངན་ འདས་ འཕྲོ་ ཞིང་ ། །"
  },
  {
    "source": "འདོད་པའི་འབྲས་བུ་ཐམས་ཅད་སྟེར་མཛད་པ།།",
    "target": "འདོད་པ འི་ འབྲས་བུ་ ཐམས་ཅད་ སྟེར་ མཛད་པ ། །"
  },
  {
    "source": "ཡིད་བཞིན་ནོར་འདྲའི་སེམས་ལ་ཕྱག་འཚལ་ལོ།།",
    "target": "ཡིད་བཞིན་ ནོར་ འདྲ འི་ སེམས་ ལ་ ཕྱག་ འཚལ་ ལོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དཔེར་ན་ས་རླངས་སྤྲིན་ནི་ནམ་མཁའི་དབྱིངས་སུ་དེངས་ཞེས་པ་ནས།",
    "target": "དཔེ ར་ ན་ ས་རླངས་ སྤྲིན་ ནི་ ནམ་ མཁ འི་ དབྱིངས་ སུ་ དེངས་ ཞེས་ པ་ ནས །"
  },
  {
    "source": "རང་སེམས་མཐོང་བས་རྟོག་པའི་རྦ་རླབས་དྭངས་ཞེས་པའི་བར་གྱིས་ནི།",
    "target": "རང་ སེམས་ མཐོང་བ ས་ རྟོག་པ འི་ རྦ་རླབས་ དྭངས་ ཞེས་ པ འི་ བར་ གྱིས་ ནི །"
  },
  {
    "source": "རྣམ་པར་རྟོག་པ་གང་ནས་ཀྱང་མ་འོངས་པ།",
    "target": "རྣམ་པ ར་ རྟོག་པ་ གང་ ནས་ ཀྱང་ མ་ འོངས་པ །"
  },
  {
    "source": "གང་དུ་ཡང་མི་འགྲོ་བ་སྔ་ཕྱི་མེད་བ།",
    "target": "གང་ དུ་ ཡང་ མི་ འགྲོ་བ་ སྔ་ཕྱི་ མེད་བ །"
  },
  {
    "source": "དེ་ལྟ་བུའི་རིག་པ་དེ་ས་རླངས་ཀྱི་སྤྲིན་དང་འདྲ་བར་འབྱུང་བ་ཡིན།",
    "target": "དེ་ ལྟ་བུ འི་ རིག་པ་ དེ་ ས་རླངས་ ཀྱི་ སྤྲིན་ དང་ འདྲ་བ ར་ འབྱུང་བ་ ཡིན །"
  },
  {
    "source": "དེ་ཡང་ས་རླངས་ཀྱི་སྤྲིན་དེ་ཡང་།",
    "target": "དེ་ ཡང་ ས་རླངས་ ཀྱི་ སྤྲིན་ དེ་ ཡང་ །"
  },
  {
    "source": "དང་པོ་ཆར་པ་བབས་པ་ལས་བྱུང་ཡང་།",
    "target": "དང་པོ་ ཆར་པ་ བབས་པ་ ལས་ བྱུང་ ཡང་ །"
  },
  {
    "source": "ས་རླངས་མེད་པའི་སྔོན་དུ་ཆར་པ་མ་གྲུབ་ཅིང་གཅིག་དང་གཅིག་དུས་མཉམ་ཡིན་པའི་ཕྱིར་ན།",
    "target": "ས་རླངས་ མེད་པ འི་ སྔོན་ དུ་ ཆར་པ་ མ་ གྲུབ་ ཅིང་ གཅིག་ དང་ གཅིག་ དུས་ མཉམ་ ཡིན་པ འི་ ཕྱི ར་ ན །"
  },
  {
    "source": "དེ་བཞིན་དུ་རང་གི་སེམས་ལས་བྱུང་བའི་རྟོགས་པའི་ཚོགས་ཀྱང་།",
    "target": "དེ་ བཞིན་ དུ་ རང་ གི་ སེམས་ ལས་ བྱུང་བ འི་ རྟོགས་པ འི་ ཚོགས་ ཀྱང་ །"
  },
  {
    "source": "ཕྱག་རྒྱ་ཆེན་པོ་དང་དུས་མཉམ་དུ་བྱུང་བ་ཡིན་པར་ཤེས་པར་གྱིས།",
    "target": "ཕྱག་རྒྱ་ ཆེན་པོ་ དང་ དུས་ མཉམ་ དུ་ བྱུང་བ་ ཡིན་པ ར་ ཤེས་པ ར་ གྱིས །"
  },
  {
    "source": "དེ་ཡང་ཕྱག་རྒྱ་ཆེན་པོ་དེ་སེམས་ཅན་རྣམས་ཀྱིས་ངོ་མ་ཤེས་པས་འཁོར་བར་འཁྱམས་པ་ཡིན་ནོ།།",
    "target": "དེ་ ཡང་ ཕྱག་རྒྱ་ ཆེན་པོ་ དེ་ སེམས་ཅན་ རྣམས་ ཀྱིས་ ངོ་ མ་ ཤེས་པ ས་ འཁོར་བ ར་ འཁྱམས་པ་ ཡིན་ ནོ ། །"
  },
  {
    "source": "རང་གི་སེམས་ཉིད་དེ་ཉིད་མཐོང་ན་ནི།",
    "target": "རང་ གི་ སེམས་ཉིད་ དེ་ ཉིད་ མཐོང་ ན་ ནི །"
  },
  {
    "source": "རྟོག་པའི་རྦ་རླབས་ཐམས་ཅད་དྭངས་ནས་གཉིས་མེད་བདེ་བ་ཆེན་པོའི་གནས་སུ་རང་རིག་པའི་ཡེ་ཤེས་སེམས་ཉིད་ཕྱག་རྒྱ་ཆེན་པོ་རྟོགས་པའོ།།",
    "target": "རྟོག་པ འི་ རྦ་རླབས་ ཐམས་ཅད་ དྭངས་ ནས་ གཉིས་ མེད་ བདེ་བ་ ཆེན་པོ འི་ གནས་ སུ་ རང་ རིག་པ འི་ ཡེ་ཤེས་ སེམས་ཉིད་ ཕྱག་རྒྱ་ ཆེན་པོ་ རྟོགས་པ འོ ། །"
  },
  {
    "source": "དཔེར་ན་ནམ་མཁའི་རང་བཞིན་ཁ་དོག་དབྱིབས་ལས་འདས་ཞེས་པ་ནས།",
    "target": "དཔེ ར་ ན་ ནམ་ མཁ འི་ རང་བཞིན་ ཁ་དོག་ དབྱིབས་ ལས་ འདས་ ཞེས་ པ་ ནས །"
  },
  {
    "source": "དགེ་སྡིག་དཀར་ནག་ཆོས་ཀྱིས་གོས་མི་འགྱུར།།",
    "target": "དགེ་སྡིག་ དཀར་ནག་ ཆོས་ ཀྱིས་ གོས་ མི་ འགྱུར ། །"
  },
  {
    "source": "ཞེས་པའི་བར་གྱི་ནི།",
    "target": "ཞེས་ པ འི་ བར་ གྱི་ ནི །"
  },
  {
    "source": "ནམ་མཁའི་རང་བཞིན་ཞེས་མིང་དུ་བཏགས་པ་དཀར་བ་དང་།",
    "target": "ནམ་ མཁ འི་ རང་བཞིན་ ཞེས་ མིང་ དུ་ བཏགས་པ་ དཀར་བ་ དང་ །"
  },
  {
    "source": "ནག་པ་དང་།",
    "target": "ནག་པ་ དང་ །"
  },
  {
    "source": "སེར་བ་དང་།",
    "target": "སེར་བ་ དང་ །"
  },
  {
    "source": "ལྗང་བ་དང་།",
    "target": "ལྗང་བ་ དང་ །"
  },
  {
    "source": "གང་དུ་ཡང་མ་གྲུབ་པ་ཡིན།",
    "target": "གང་ དུ་ ཡང་ མ་ གྲུབ་པ་ ཡིན །"
  },
  {
    "source": "དེ་བཞིན་རང་གི་སེམས་ཀྱི་སྙིང་པོ་དེ་ཉིད་ཀྱང་སེམས་ཞེས་བརྗོད་ཀྱང་།",
    "target": "དེ་ བཞིན་ རང་ གི་ སེམས་ ཀྱི་ སྙིང་པོ་ དེ་ ཉིད་ ཀྱང་ སེམས་ ཞེས་ བརྗོད་ ཀྱང་ །"
  },
  {
    "source": "དངོས་པོ་ཟླུམ་པོ་དང་།",
    "target": "དངོས་པོ་ ཟླུམ་པོ་ དང་ །"
  },
  {
    "source": "འཇོང་མོ་དང་།",
    "target": "འཇོང་མོ་ དང་ །"
  },
  {
    "source": "གྲུ་བཞི་དང་སོག་ཀ་ལ་སོགས་པ་རྣམས་ཀྱི་རྣམ་པ་མ་གྲུབ་ཅིང་།",
    "target": "གྲུ་ བཞི་ དང་ སོག་ ཀ་ ལ་ སོགས་པ་ རྣམས་ ཀྱི་ རྣམ་པ་ མ་ གྲུབ་ ཅིང་ །"
  },
  {
    "source": "ཁ་དོག་ཀྱང་གོང་དང་མཚུངས་པ་དང་།",
    "target": "ཁ་དོག་ ཀྱང་ གོང་ དང་ མཚུངས་པ་ དང་ །"
  },
  {
    "source": "ཐམས་ཅད་མ་གྲུབ་པ་ཡིན་ཞིང་།",
    "target": "ཐམས་ཅད་ མ་ གྲུབ་པ་ ཡིན་ ཞིང་ །"
  },
  {
    "source": "ནམ་མཁའ་ལ་དབྱིབས་དང་དཀར་ནག་མ་གྲུབ་ཞེས་པ་ནི་གོང་དུ་བསྟན།",
    "target": "ནམ་མཁའ་ ལ་ དབྱིབས་ དང་ དཀར་ནག་ མ་ གྲུབ་ ཞེས་ པ་ ནི་ གོང་ དུ་ བསྟན །"
  },
  {
    "source": "དེ་བཞིན་དུ་རང་གི་སེམས་ཉིད་དེ་མཐོང་ན་དགེ་བ་དང་སྡིག་པ་གང་གིས་ཀྱང་གནོད་པ་མ་བསྐྱལ།",
    "target": "དེ་ བཞིན་ དུ་ རང་ གི་ སེམས་ཉིད་ དེ་ མཐོང་ ན་ དགེ་བ་ དང་ སྡིག་པ་ གང་ གིས་ ཀྱང་ གནོད་པ་ མ་ བསྐྱལ །"
  },
  {
    "source": "ཕན་མ་བཏགས་མི་འདོགས།",
    "target": "ཕན་ མ་ བཏགས་ མི་ འདོགས །"
  },
  {
    "source": "འདོགས་པར་མི་འགྱུར་བ་ཡིན།",
    "target": "འདོགས་པ ར་ མི་ འགྱུར་བ་ ཡིན །"
  },
  {
    "source": "དེ་ཡང་རང་གི་སེམས་མ་གཏོགས་པ།",
    "target": "དེ་ ཡང་ རང་ གི་ སེམས་ མ་ གཏོགས་པ །"
  },
  {
    "source": "སངས་རྒྱས་གཞན་ན་ཡོད་པར་མ་གསུངས།",
    "target": "སངས་རྒྱས་ གཞན་ ན་ ཡོད་པ ར་ མ་ གསུངས །"
  },
  {
    "source": "དེ་ཡང་མདོ་ལས།",
    "target": "དེ་ ཡང་ མདོ་ ལས །"
  },
  {
    "source": "སེམས་རྟོགས་ན་སངས་རྒྱས་ཡིན་པས་སངས་རྒྱས་གཞན་དུ་མི་བཙལ་བའི་འདུ་ཤེས་རབ་ཏུ་བསྒོམ་པར་བྱའོ།།",
    "target": "སེམས་ རྟོགས་ ན་ སངས་རྒྱས་ ཡིན་པ ས་ སངས་རྒྱས་ གཞན་ དུ་ མི་ བཙལ་བ འི་ འདུ་ཤེས་ རབ་ ཏུ་ བསྒོམ་པ ར་ བྱ འོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དཔེར་ན་གསལ་དྭངས་ཉི་མའི་སྙིང་པོ་དེ་ཞེས་པ་ནས།",
    "target": "དཔེ ར་ ན་ གསལ་ དྭངས་ ཉི་མ འི་ སྙིང་པོ་ དེ་ ཞེས་ པ་ ནས །"
  },
  {
    "source": "བསྐལ་པའི་འཁོར་བས་སྒྲིབ་པར་མི་ནུས་སོ་ཞེས་པའི་བར་གྱིས་ནི།",
    "target": "བསྐལ་པ འི་ འཁོར་བ ས་ སྒྲིབ་པ ར་ མི་ ནུས་ སོ་ ཞེས་ པ འི་ བར་ གྱིས་ ནི །"
  },
  {
    "source": "དཔེར་ན་ཉི་མ་དེ་ཉིད་གདོད་མ་ནས་གསལ་བའི་རང་བཞིན་ཅན་ཡིན་པས།",
    "target": "དཔེ ར་ ན་ ཉི་མ་ དེ་ ཉིད་ གདོད་ མ་ ནས་ གསལ་བ འི་ རང་བཞིན་ ཅན་ ཡིན་པ ས །"
  },
  {
    "source": "མུན་པ་ཤིན་ཏུ་གནག་པའི་རང་བཞིན་ཅན་དེ་ཉིད་བསྐལ་པའི་བར་དུ་བསགས་པར་གྱུར་ཀྱང་།",
    "target": "མུན་པ་ ཤིན་ ཏུ་ གནག་པ འི་ རང་བཞིན་ ཅན་ དེ་ ཉིད་ བསྐལ་པ འི་ བར་ དུ་ བསགས་པ ར་ གྱུར་ ཀྱང་ །"
  },
  {
    "source": "ཉི་མའི་འོད་གསལ་བ་སྐད་ཅིག་མ་ཉིད་ཀྱིས་མུན་པའི་ཚོགས་བཅོམ་ཞིང་གསལ་བར་གྱུར་པ་དེ་བཞིན་དུ་རང་གི་སེམས་ཀྱི་ངོ་བོ་འོད་གསལ་བ་དེ་ཉིད་སྐད་ཅིག་མ་ཉིད་ལ་རྟོགས་ན།",
    "target": "ཉི་མ འི་ འོད་གསལ་བ་ སྐད་ ཅིག་ མ་ ཉིད་ ཀྱིས་ མུན་པ འི་ ཚོགས་ བཅོམ་ ཞིང་ གསལ་བ ར་ གྱུར་པ་ དེ་ བཞིན་ དུ་ རང་ གི་ སེམས་ ཀྱི་ ངོ་བོ་ འོད་གསལ་བ་ དེ་ ཉིད་ སྐད་ ཅིག་ མ་ ཉིད་ ལ་ རྟོགས་ ན །"
  },
  {
    "source": "བསྐལ་པར་བསགས་པའི་སྡིག་པ་དང་སྒྲིབ་པ་མ་ལུས་པ་ཐམས་ཅད་སྐད་ཅིག་ཉིད་ལ་སེལ་བར་འགྱུར་ཞིང་།",
    "target": "བསྐལ་པ ར་ བསགས་པ འི་ སྡིག་པ་ དང་ སྒྲིབ་པ་ མ་ ལུས་པ་ ཐམས་ཅད་ སྐད་ ཅིག་ ཉིད་ ལ་ སེལ་བ ར་ འགྱུར་ ཞིང་ །"
  },
  {
    "source": "བྱང་སྟེ་དག་པར་འགྱུར་བའི་ཕྱིར་ན།",
    "target": "བྱང་ སྟེ་ དག་པ ར་ འགྱུར་བ འི་ ཕྱི ར་ ན །"
  },
  {
    "source": "འཁོར་བས་བསྒྲིབ་པར་མི་ནུས་ཞེས་བྱ་བའི་དོན་ནོ།།",
    "target": "འཁོར་བ ས་ བསྒྲིབ་པ ར་ མི་ ནུས་ ཞེས་ བྱ་བ འི་ དོན་ ནོ ། །"
  },
  {
    "source": "དཔེར་ན་ནམ་མཁའ་སྟོང་པར་ཐ་སྙད་རབ་བརྟགས་ཀྱང་།",
    "target": "དཔེ ར་ ན་ ནམ་མཁའ་ སྟོང་པ ར་ ཐ་སྙད་ རབ་ བརྟགས་ ཀྱང་ །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "བརྗོད་པས་འདི་འདྲར་གྲུབ་ཅེས་ཐ་སྙད་འགགས་གཞི་མེད་ཅེས་པའི་བར་གྱིས་ནི།",
    "target": "བརྗོད་པ ས་ འདི་ འདྲ ར་ གྲུབ་ ཅེས་ ཐ་སྙད་ འགགས་ གཞི་ མེད་ ཅེས་ པ འི་ བར་ གྱིས་ ནི །"
  },
  {
    "source": "ནམ་མཁའ་སྟོང་པ་ཞེས་བརྗོད་ཀྱང་།",
    "target": "ནམ་མཁའ་ སྟོང་པ་ ཞེས་ བརྗོད་ ཀྱང་ །"
  },
  {
    "source": "ནམ་མཁའ་ལ་དབྱིབས་གྲུ་བཞི་དང་།",
    "target": "ནམ་མཁའ་ ལ་ དབྱིབ ས་ གྲུ་བཞི་ དང་ །"
  },
  {
    "source": "ཟླུམ་པོ་དང་འཇོང་མོ་ལ་སོགས་པ་གང་དུའང་མ་གྲུབ་ཅིང་།",
    "target": "ཟླུམ་པོ་ དང་ འཇོང་མོ་ ལ་ སོགས་པ་ གང་ དུ འང་ མ་ གྲུབ་ ཅིང་ །"
  },
  {
    "source": "བརྗོད་དུ་མེད་པ་དང་མཚུངས་པར།",
    "target": "བརྗོད་ དུ་ མེད་པ་ དང་ མཚུངས་པ ར །"
  },
  {
    "source": "སེམས་ཀྱི་ངོ་བོ་ལ་ཡང་།",
    "target": "སེམས་ ཀྱི་ ངོ་བོ་ ལ་ ཡང་ །"
  },
  {
    "source": "མིང་ཙམ་དུ་སེམས་ཞེས་བརྗོད་ཀྱང་།",
    "target": "མིང་ ཙམ་ དུ་ སེམས་ ཞེས་ བརྗོད་ ཀྱང་ །"
  },
  {
    "source": "དབྱིབས་དང་ངོ་བོ་འདི་ལྟ་བུ་ཞེས་བརྗོད་དུ་མེད་པའི་ཕྱིར་རོ།།",
    "target": "དབྱིབས་ དང་ ངོ་བོ་ འདི་ ལྟ་བུ་ ཞེས་ བརྗོད་ དུ་ མེད་པ འི་ ཕྱི ར་ རོ ། །"
  },
  {
    "source": "དེ་ལྟར་སེམས་ཀྱི་རང་བཞིན་གདོད་ནས་ནམ་མཁའ་འདྲ་ཞེས་པ་ནས།",
    "target": "དེ་ ལྟ ར་ སེམས་ ཀྱི་ རང་བཞིན་ གདོད་ ནས་ ནམ་མཁའ་ འདྲ་ ཞེས་ པ་ ནས །"
  },
  {
    "source": "དེ་ཡི་ངང་ལ་བཏང་བཞག་མེད་པར་གློད་ལ་ཞོགཅེས་པའི་བར་གྱིས་ནི།",
    "target": "དེ་ ཡི་ ངང་ ལ་ བཏང་ བཞག་ མེད་པ ར་ གློད་ ལ་ ཞོག ཅེས་ པ འི་ བར་ གྱིས་ ནི །"
  },
  {
    "source": "རང་གི་སེམས་ཉིད་གོང་དུ་ཇི་ལྟར་བརྗོད་པ་དང་འདྲ་བར།",
    "target": "རང་ གི་ སེམས་ཉིད་ གོང་ དུ་ ཇི་ ལྟ ར་ བརྗོད་པ་ དང་ འདྲ་བ ར །"
  },
  {
    "source": "དབྱིབས་དང་ངོ་བོ་གང་ཡང་མ་གྲུབ་པ་དེ་ཉིད།",
    "target": "དབྱིབས་ དང་ ངོ་བོ་ གང་ ཡང་ མ་ གྲུབ་པ་ དེ་ ཉིད །"
  },
  {
    "source": "ཆོས་ཐམས་ཅད་ཀྱི་ངོ་བོ་ཡིན་པ་སྟེ།",
    "target": "ཆོས་ ཐམས་ཅད་ ཀྱི་ ངོ་བོ་ ཡིན་པ་ སྟེ །"
  },
  {
    "source": "དེ་རྟོགས་པར་བྱེད་པའི་ཐབས་ལ་རི་ཁྲོད་དགོན་པ་ལ་སོགས་པར་གཅིག་པུར་སྨྲ་བརྗོད་མེད་པའི་ངང་ལས།",
    "target": "དེ་ རྟོགས་པ ར་ བྱེད་པ འི་ ཐབས་ ལ་ རི་ཁྲོད་ དགོན་པ་ ལ་ སོགས་པ ར་ གཅིག་པུ ར་ སྨྲ་བརྗོད་ མེད་པ འི་ ངང་ ལས །"
  },
  {
    "source": "སྒྲ་ཐམས་ཅད་ཆོས་ཀྱི་དབྱིངས་བྲག་ཆ་ལྟ་བུའི་ངང་ལ་མཉམ་པར་བཞག་ཅིང་།",
    "target": "སྒྲ་ ཐམས་ཅད་ ཆོས་ ཀྱི་ དབྱིངས་ བྲག་ ཆ་ ལྟ་བུ འི་ ངང་ ལ་ མཉམ་པ ར་ བཞག་ ཅིང་ །"
  },
  {
    "source": "ཡིད་ལ་ཅི་ཡང་མི་བསམ་པ་དེ་ཉིད་དོན་གྱི་ངོ་བོ་ཉིད་ཡིན་ཏེ།",
    "target": "ཡིད་ ལ་ ཅི་ ཡང་ མི་ བསམ་པ་ དེ་ ཉིད་ དོན་ གྱི་ ངོ་བོ་ ཉིད་ ཡིན་ ཏེ །"
  },
  {
    "source": "བསམ་པའི་ཡུལ་ལས་འདས་པའི་ཆོས་ཐམས་ཅད་ཀྱི་ངོ་བོ་གོང་དུ་བརྗོད་པ་ལྟ་བུའི་དོན་དེ་ཉིད་མ་རྟོགས་ན།",
    "target": "བསམ་པ འི་ ཡུལ་ ལས་ འདས་པ འི་ ཆོས་ ཐམས་ཅད་ ཀྱི་ ངོ་བོ་ གོང་ དུ་ བརྗོད་པ་ ལྟ་བུ འི་ དོན་ དེ་ ཉིད་ མ་ རྟོགས་ ན །"
  },
  {
    "source": "སྨྱུག་མའི་དོང་བུ་ལྟ་བུ་སྙིང་པོ་མེད་པས་ཏེ།",
    "target": "སྨྱུག་མ འི་ དོང་ བུ་ ལྟ་བུ་ སྙིང་པོ་ མེད་པ ས་ ཏེ །"
  },
  {
    "source": "དེ་ཡང་སྙིང་པོ་མེད་ཅེས་བརྗོད་ཀྱང་དོན་གྱི་ངོ་བོ་ལ་ཡོད་པ་དང་མེད་པའི་ཐ་སྙད་མ་གྲུབ་པ་ཡིན་པའི་ཕྱིར་ན།",
    "target": "དེ་ ཡང་ སྙིང་པོ་ མེད་ ཅེས་ བརྗོད་ ཀྱང་ དོན་ གྱི་ ངོ་བོ་ ལ་ ཡོད་པ་ དང་ མེད་པ འི་ ཐ་སྙད་ མ་ གྲུབ་པ་ ཡིན་པ འི་ ཕྱི ར་ ན །"
  },
  {
    "source": "སྤྲོས་པའི་མཐའ་དང་བྲལ་བའི་ངང་ལ་འཇོག་པའོ།།",
    "target": "སྤྲོས་པ འི་ མཐའ་ དང་ བྲལ་བ འི་ ངང་ ལ་ འཇོག་པ འོ ། །"
  },
  {
    "source": "སེམས་ལ་གཏད་སོ་མེད་ན་ཕྱག་རྒྱ་ཆེན་པོ་ཡིན།།",
    "target": "སེམས་ ལ་ གཏད་སོ་ མེད་ ན་ ཕྱག་རྒྱ་ ཆེན་པོ་ ཡིན ། །"
  },
  {
    "source": "དེ་ལ་གོམས་ཤིང་འདྲི་ན་བླ་མེད་བྱང་ཆུབ་འཐོབ།།",
    "target": "དེ་ ལ་ གོམས་ ཤིང་ འདྲི་ ན་ བླ་མེད་ བྱང་ཆུབ་ འཐོབ ། །"
  },
  {
    "source": "ཅེས་བྱ་བའི་དོན་ནི།",
    "target": "ཅེས་ བྱ་བ འི་ དོན་ ནི །"
  },
  {
    "source": "སེམས་ཉིད་སྤྲོས་པའི་མཐའ་ཐམས་ཅད་དང་བྲལ་བ་དེ་ཉིད།",
    "target": "སེམས་ཉིད་ སྤྲོས་པ འི་ མཐའ་ ཐམས་ཅད་ དང་ བྲལ་བ་ དེ་ ཉིད །"
  },
  {
    "source": "འདུས་བྱས་ཀྱི་ཆོས་གང་ལ་ཆགས་ཀྱང་།",
    "target": "འདུས་བྱས་ ཀྱི་ ཆོས་ གང་ ལ་ ཆགས་ ཀྱང་ །"
  },
  {
    "source": "ཕྱག་རྒྱ་ཆེན་པོ་དེ་ཉིད་མི་རྟོགས་ཤིང་།།",
    "target": "ཕྱག་རྒྱ་ ཆེན་པོ་ དེ་ ཉིད་ མི་ རྟོགས་ ཤིང་ ། །"
  },
  {
    "source": "འཁྲུལ་པའི་རྒྱུ་ཡིན།",
    "target": "འཁྲུལ་པ འི་ རྒྱུ་ ཡིན །"
  },
  {
    "source": "འདུས་བྱས་དང་འདུས་མ་བྱས་ཀྱི་ཆོས་གང་ལ་ཡང་མ་ཆགས་ཤིང་།",
    "target": "འདུས་བྱས་ དང་ འདུས་ མ་ བྱས་ ཀྱི་ ཆོས་ གང་ ལ་ ཡང་ མ་ ཆགས་ ཤིང་ །"
  },
  {
    "source": "དོན་དེ་ཉིད་ཀློང་དུ་གྱུར་ན།",
    "target": "དོན་ དེ་ ཉིད་ ཀློང་ དུ་ གྱུར་ ན །"
  },
  {
    "source": "ཕྱག་རྒྱ་ཆེན་པོ་ཞེས་བྱ་བ་ཡིན་ཞིང་།",
    "target": "ཕྱག་རྒྱ་ ཆེན་པོ་ ཞེས་ བྱ་བ་ ཡིན་ ཞིང་ །"
  },
  {
    "source": "དེ་ཉིད་གོམས་ཤིང་འདྲིས་ན་བྱང་ཆུབ་ཐོབ་ཅེས་བྱ་བའི་དོན་ཡིན་ནོ།།",
    "target": "དེ་ ཉིད་ གོམས་ ཤིང་ འདྲིས་ ན་ བྱང་ཆུབ་ ཐོབ་ ཅེས་ བྱ་བ འི་ དོན་ ཡིན་ ནོ ། །"
  },
  {
    "source": "སྔགས་སུ་སྨ་དང་ཕ་རོལ་ཕྱིན་པ་དང་ཞེས་པ་ན།",
    "target": "སྔགས་ སུ་ སྨ་ དང་ ཕ་རོལ་ ཕྱིན་པ་ དང་ ཞེས་ པ་ ན །"
  },
  {
    "source": "ཞེ་འདོད་འབྱུང་བས་འོད་གསལ་མ་མཐོང་བསྒྲིབས།",
    "target": "ཞེ་ འདོད་ འབྱུང་བ ས་ འོད་གསལ་ མ་ མཐོང་ བསྒྲིབས །"
  },
  {
    "source": "ཞེས་པའི་བར་གྱིས་ནི།",
    "target": "ཞེས་ པ འི་ བར་ གྱིས་ ནི །"
  },
  {
    "source": "བཀའ་བསྟན་བཅོས་གསང་སྔགས་གསར་རྙིང་།",
    "target": "བཀའ་ བསྟན་བཅོས་ གསང་སྔགས་ གསར་ རྙིང་ །"
  },
  {
    "source": "ཐེག་པ་ཆེ་ཆུང་ལ་སོགས་པ་རྣམས་ཀྱི་དོན་དམ་པའི་དེ་ཉིད་ཁོང་དུ་མ་ཆུད་ཅིང་།",
    "target": "ཐེག་པ་ ཆེ་ཆུང་ ལ་ སོགས་པ་ རྣམས་ ཀྱི་ དོན་དམ་པ འི་ དེ་ ཉིད་ ཁོང་ དུ་ མ་ ཆུད་ ཅིང་ །"
  },
  {
    "source": "དེ་ཉིད་ལ་ཆགས་པ་ཡིས་འཁོར་བའི་རྒྱུ་མ་གཏོགས་པ་ཕྱག་རྒྱ་ཆེན་པོ་རྟོགས་པའི་གྲོགས་སུ་མི་འགྱུར་བ་ཡིན་ཏེ།",
    "target": "དེ་ ཉིད་ ལ་ ཆགས་པ་ ཡིས་ འཁོར་བ འི་ རྒྱུ་ མ་ གཏོགས་པ་ ཕྱག་རྒྱ་ ཆེན་པོ་ རྟོགས་པ འི་ གྲོགས་ སུ་ མི་ འགྱུར་བ་ ཡིན་ ཏེ །"
  },
  {
    "source": "དེ་ཡང་རྒྱུད་ཀྱི་རྒྱལ་པོ་ཆེན་པོ་གསང་བ་སྙིང་པོ་དེ་ཉིད་ལས།",
    "target": "དེ་ ཡང་ རྒྱུད་ ཀྱི་ རྒྱལ་པོ་ ཆེན་པོ་ གསང་བ་སྙིང་པོ་ དེ་ ཉིད་ ལས །"
  },
  {
    "source": "མ་རྟོགས་པ་དང་ལོགས་པར་རྟོག།",
    "target": "མ་རྟོགས་པ་ དང་ ལོགས་པ ར་ རྟོག །"
  },
  {
    "source": "དགོངས་པ་འདུལ་བ་གསང་བ་དང་།",
    "target": "དགོངས་པ་ འདུལ་བ་ གསང་བ་ དང་ །"
  },
  {
    "source": "ཕྱོགས་རྟོགས་ཡང་དག་ཉིད་མ་རྟོགས།།",
    "target": "ཕྱོགས་རྟོགས་ ཡང་དག་ ཉིད་ མ་ རྟོགས ། །"
  },
  {
    "source": "དོན་དམ་འདི་ལ་ཐེ་ཚོམ་ཟ།",
    "target": "དོན་དམ་ འདི་ ལ་ ཐེ་ཚོམ་ ཟ །"
  },
  {
    "source": "ཞེས་གསུངས་པའི་དོན་འདི་ལྟ་བུ་ལ་དགོངས་པ་ཡིན་ཏེ།",
    "target": "ཞེས་ གསུངས་པ འི་ དོན་ འདི་ ལྟ་བུ་ ལ་ དགོངས་པ་ ཡིན་ ཏེ །"
  },
  {
    "source": "དེ་ཡང་གྲུབ་མཐའ་སོ་སོ་ལ་ཞེན་ཅིང་མ་རྟོགས་པས་འཁྲུལ་ཞིང་།",
    "target": "དེ་ ཡང་ གྲུབ་མཐའ་ སོ་སོ་ ལ་ ཞེན་ ཅིང་ མ་ རྟོགས་པ ས་ འཁྲུལ་ ཞིང་ །"
  },
  {
    "source": "རིགས་དྲུག་གི་ས་བོན་མ་གཏོགས་པ་ཕྱག་རྒྱ་ཆེན་པོ་རྟོགས་པ་ལ་སྤུ་ཙམ་ཡང་མི་ཕན་པ་སྟེ།",
    "target": "རིགས་ དྲུག་ གི་ ས་བོན་ མ་ གཏོགས་པ་ ཕྱག་རྒྱ་ ཆེན་པོ་ རྟོགས་པ་ ལ་ སྤུ་ ཙམ་ ཡང་ མི་ ཕན་པ་ སྟེ །"
  },
  {
    "source": "དེའི་ཕྱིར་ན་སོ་སོ་རང་རང་གི་གྲུབ་མཐའ་ལ་ཆགས་པ་དང་ཞེན་པ་མ་བྱས་ན།",
    "target": "དེ འི་ ཕྱི ར་ ན་ སོ་སོ་ རང་ རང་ གི་ གྲུབ་མཐའ་ ལ་ ཆགས་པ་ དང་ ཞེན་པ་ མ་ བྱས་ ན །"
  },
  {
    "source": "ཕྱག་རྒྱ་ཆེན་པོ་རྟོགས་ཤིང་།",
    "target": "ཕྱག་རྒྱ་ ཆེན་པོ་ རྟོགས་ ཤིང་ །"
  },
  {
    "source": "ཆོས་ཐམས་ཅད་ཀྱི་དེ་ཁོ་ན་ཉིད་རྟོགས་ཤིང་ཁོང་དུ་ཆུད་པར་འགྱུར་རོ།།",
    "target": "ཆོས་ ཐམས་ཅད་ ཀྱི་ དེ་ཁོ་ན་ཉིད་ རྟོགས་ ཤིང་ ཁོང་ དུ་ ཆུད་པ ར་ འགྱུར་ རོ ། །"
  },
  {
    "source": "རྟོག་པའི་བསྲུང་སྡོམ་དམ་ཚིག་དོན་ལས་ཉམས།",
    "target": "རྟོག་པ འི་ བསྲུང་ སྡོམ་ དམ་ཚིག་ དོན་ ལས་ ཉམས །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "དམ་ཚིག་མི་འདའ་མུན་པའི་སྒྲོན་མེ་ཡིན།",
    "target": "དམ་ཚིག་ མི་ འདའ་ མུན་པ འི་ སྒྲོན་མེ་ ཡིན །"
  },
  {
    "source": "ཞེས་པའི་བར་གྱིས་ནི།",
    "target": "ཞེས་ པ འི་ བར་ གྱིས་ ནི །"
  },
  {
    "source": "གོང་དང་མཚུངས་པ་ལྟ་བུར་འཇིག་རྟེན་པའི་སྣང་ངོ་ལ་བསོད་ནམས་ཀྱི་ཚོགས་གསོག་པའི་རྟེན་འབའ་ཞིག་བསྒྲུབ་ཅིང་འདི་ཡིས་སངས་རྒྱ་བར་བྱེད་ཟེར་ཡང་།",
    "target": "གོང་ དང་ མཚུངས་པ་ ལྟ་བུ ར་ འཇིག་རྟེན་པ འི་ སྣང་ ངོ་ ལ་ བསོད་ནམས་ ཀྱི་ ཚོགས་ གསོག་པ འི་ རྟེན་ འབའ་ ཞིག་ བསྒྲུབ་ ཅིང་ འདི་ ཡིས་ སངས་ རྒྱ་བ ར་ བྱེད་ ཟེར་ ཡང་ །"
  },
  {
    "source": "སྙིང་པོའི་དོན་ཡིད་ལ་མ་བྱེད་པ།",
    "target": "སྙིང་པོ འི་ དོན་ ཡིད་ ལ་ མ་ བྱེད་པ །"
  },
  {
    "source": "དགེ་བས་ཕན་པ་སྤུ་ཙམ་མ་བྱས།",
    "target": "དགེ་བ ས་ ཕན་པ་ སྤུ་ ཙམ་ མ་ བྱས །"
  },
  {
    "source": "སྡིག་པས་གནོད་པ་སྤུ་ཙམ་ཡང་མ་བསྐྱལ་ཞིང་།",
    "target": "སྡིག་པ ས་ གནོད་པ་ སྤུ་ ཙམ་ ཡང་ མ་ བསྐྱལ་ ཞིང་ །"
  },
  {
    "source": "ཞེན་པ་དང་འདོད་པ་ཀུན་དང་བྲལ་བའི་འོད་གསལ་བ་དེ་ཉིད་ཁོང་དུ་ཆུད་ཅིང་རྟོགས་ན་ནི།",
    "target": "ཞེན་པ་ དང་ འདོད་པ་ ཀུན་ དང་ བྲལ་བ འི་ འོད་གསལ་བ་ དེ་ ཉིད་ ཁོང་ དུ་ ཆུད་ ཅིང་ རྟོགས་ ན་ ནི །"
  },
  {
    "source": "འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་མཉམ་པ་ཉིད་དུ་མ་རོ་གཅིག་པར་འགྱུར་ཞིང་རང་གི་ཡིད་ལ་བྱུང་བའི་རྟོགས་པའི་ཚོགས་ཐམས་ཅད་ནི།",
    "target": "འཁོར་བ་ དང་ མྱ་ངན་ ལས་ འདས་པ འི་ ཆོས་ ཐམས་ཅད་ མཉམ་པ་ ཉིད་ དུ་ མ་ རོ་ གཅིག་པ ར་ འགྱུར་ ཞིང་ རང་ གི་ ཡིད་ ལ་ བྱུང་བ འི་ རྟོགས་པ འི་ ཚོགས་ ཐམས་ཅད་ ནི །"
  },
  {
    "source": "མཉམ་པ་ཉིད་ཆོས་ཀྱི་སྐུའི་གྲོགས་སུ་འགྱུར་བ་མ་གཏོགས་པ་གནོད་པར་མི་འགྱུར་བ་ཡིན་ཏེ།",
    "target": "མཉམ་པ་ཉིད་ ཆོས་ ཀྱི་ སྐུ འི་ གྲོགས་ སུ་ འགྱུར་བ་ མ་ གཏོགས་པ་ གནོད་པ ར་ མི་ འགྱུར་བ་ ཡིན་ ཏེ །"
  },
  {
    "source": "དེ་ཡང་རང་གི་སེམས་ལ་རྣམ་པར་རྟོག་པ་གང་བྱུང་ཡང་།",
    "target": "དེ་ ཡང་ རང་ གི་ སེམས་ ལ་ རྣམ་པ ར་ རྟོག་པ་ གང་ བྱུང་ ཡང་ །"
  },
  {
    "source": "དཔེར་ན་མཚོ་ཆེན་པོ་རླུང་གིས་བསྐྱོད་ན་པ་ཏྲ་དག་འབྱུང་ཞིང་ཡལ་བའི་དཔེ་དང་མཚུངས་པ་བཞིན་དུ།",
    "target": "དཔེ ར་ ན་ མཚོ་ ཆེན་པོ་ རླུང་ གིས་ བསྐྱོད་ ན་པ་ ཏྲ་ དག་ འབྱུང་ ཞིང་ ཡལ་བ འི་ དཔེ་ དང་ མཚུངས་པ་ བཞིན་ དུ །"
  },
  {
    "source": "སེམས་ཀྱི་རྣམ་པར་རྟོག་པ་ཡང་གཅིག་གི་རྟིང་ལ་གཅིག་འབྱུང་ཞིང་།",
    "target": "སེམས་ ཀྱི་ རྣམ་པ ར་ རྟོག་པ་ ཡང་ གཅིག་ གི་ རྟིང་ ལ་ གཅིག་ འབྱུང་ ཞིང་ །"
  },
  {
    "source": "ཕྱི་མ་སྐྱེ་ཞིང་སྔ་མ་འགག་ཀྱང་།",
    "target": "ཕྱི་མ་ སྐྱེ་ ཞིང་ སྔ་མ་ འགག་ ཀྱང་ །"
  },
  {
    "source": "རྩ་བ་རང་གི་སེམས་མ་གཏོགས་པ།",
    "target": "རྩ་བ་ རང་ གི་ སེམས་ མ་ གཏོགས་པ །"
  },
  {
    "source": "གཞན་གང་ཡང་མ་ཡིན་པའི་ཕྱིར་ན།",
    "target": "གཞན་ གང་ ཡང་ མ་ ཡིན་པ འི་ ཕྱི ར་ ན །"
  },
  {
    "source": "དེ་ཉིད་ཀྱི་ངང་ལས་མ་གཡོས་པ་མི་དམིགས་པར་མཉམ་པར་བཞག་ཅིང་།",
    "target": "དེ་ ཉིད་ ཀྱི་ ངང་ ལས་ མ་ གཡོས་པ་ མི་ དམིགས་པ ར་ མཉམ་པ ར་ བཞག་ ཅིང་ །"
  },
  {
    "source": "དོན་དེ་ཉིད་ལས་མ་འདས་ན།",
    "target": "དོན་ དེ་ ཉིད་ ལས་ མ་ འདས་ ན །"
  },
  {
    "source": "ཆོས་ཐམས་ཅད་ཀྱི་སྒྲོན་མེ་དོན་དམ་པ་ཉིད་ཁོང་དུ་ཆུད་པར་འགྱུར་ཞིང་།",
    "target": "ཆོས་ ཐམས་ཅད་ ཀྱི་ སྒྲོན་མེ་ དོན་ དམ་པ་ ཉིད་ ཁོང་ དུ་ ཆུད་པ ར་ འགྱུར་ ཞིང་ །"
  },
  {
    "source": "དཔེར་ན་མུན་པ་ལ་སྒྲོན་མེ་བཏེགས་པ་བཞིན་དུ་འགྱུར་རོ།།",
    "target": "དཔེ ར་ ན་ མུན་པ་ ལ་ སྒྲོན་མེ་ བཏེགས་པ་ བཞིན་ དུ་ འགྱུར་ རོ ། །"
  },
  {
    "source": "ཞེ་འདོད་ཀུན་བྲལ་མཐའ་ལ་མི་གནས་ན།",
    "target": "ཞེ་ འདོད་ ཀུན་ བྲལ་ མཐའ་ ལ་ མི་ གནས་ ན །"
  },
  {
    "source": "སྡེ་སྣོད་ཆོས་རྣམས་མ་ལུས་མཐོང་བར་འགྱུར།",
    "target": "སྡེ་སྣོད་ ཆོས་ རྣམས་ མ་ ལུས་ མཐོང་བ ར་ འགྱུར །"
  },
  {
    "source": "ཞེས་པའི་དོན་ནི་ཞེན་པ་ཞེས་བྱ་བ་ནི།",
    "target": "ཞེས་ པ འི་ དོན་ ནི་ ཞེན་པ་ ཞེས་ བྱ་བ་ ནི །"
  },
  {
    "source": "འཁོར་བ་དང་མྱ་ངན་ལས་འདས་པ་དང་།",
    "target": "འཁོར་བ་ དང་ མྱ་ངན་ ལས་ འདས་པ་ དང་ །"
  },
  {
    "source": "ལྷ་དང་བླ་མ་ལ་སོགས་པ་གང་ལ་ཡང་ཆགས་པ་དང་ཞེན་པའི་སེམས་ཀུན་དང་བྲལ་ཞིང་མཐའ་རྣམ་པ་གཉིས་ལ་མ་གནས་ན།",
    "target": "ལྷ་ དང་ བླ་མ་ ལ་ སོགས་པ་ གང་ ལ་ ཡང་ ཆགས་པ་ དང་ ཞེན་པ འི་ སེམས་ ཀུན་ དང་ བྲལ་ ཞིང་ མཐའ་ རྣམ་པ་ གཉིས་ ལ་ མ་ གནས་ ན །"
  },
  {
    "source": "སྡེ་སྣོད་ཀྱི་ཆོས་མ་ལུས་པ་མཐོང་བར་འགྱུར་རོ།།",
    "target": "སྡེ་སྣོད་ ཀྱི་ ཆོས་ མ་ ལུས་པ་ མཐོང་བ ར་ འགྱུར་ རོ ། །"
  },
  {
    "source": "དོན་འདིར་གཞོལ་ན་འཁོར་བའི་བརྩོན་ལས་ཐར།།",
    "target": "དོན་ འདི ར་ གཞོལ་ ན་ འཁོར་བ འི་ བརྩོན་ ལས་ ཐར ། །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "བྱིན་རླབས་སྙིང་ལ་ཞུགས་ན་རང་སེམས་གྲོལ་བར་འགྱུར།།",
    "target": "བྱིན་རླབས་ སྙིང་ ལ་ ཞུགས་ ན་ རང་ སེམས་ གྲོལ་བ ར་ འགྱུར ། །"
  },
  {
    "source": "ཞེས་པའི་བར་གྱི་ནི་སེམས་ཀྱི་གནས་ལུགས་ཕྱག་རྒྱ་ཆེན་པོའི་དོན་དེ་ཉིད་ལ་མོས་ཤིང་ཉམས་སུ་བླངས་ན་འཁོར་བའི་སྡུག་བསྔལ་གྱི་རྒྱ་མཚོ་ལས་ཐར་ཞིང་།",
    "target": "ཞེས་ པ འི་ བར་ གྱི་ ནི་ སེམས་ ཀྱི་ གནས་ལུགས་ ཕྱག་རྒྱ་ ཆེན་པོ འི་ དོན་ དེ་ ཉིད་ ལ་ མོས་ ཤིང་ ཉམས་ སུ་ བླངས་ ན་ འཁོར་བ འི་ སྡུག་བསྔལ་ གྱི་ རྒྱ་མཚོ་ ལས་ ཐར་ ཞིང་ །"
  },
  {
    "source": "སྡིག་སྒྲིབ་ཞེས་བྱ་བ་ཐམས་ཅད་ཀྱང་སྲེག་པར་བྱེད་པས་ན་བསྟན་བའི་སྒྲོན་མེ་ཞེས་བྱ་བར་ཡང་བཤད་པ་ཡིན་ཞིང་།",
    "target": "སྡིག་སྒྲིབ་ ཞེས་ བྱ་བ་ ཐམས་ཅད་ ཀྱང་ སྲེག་པ ར་ བྱེད་པ ས་ ན་ བསྟན་བ འི་ སྒྲོན་མེ་ ཞེས་ བྱ་བ ར་ ཡང་ བཤད་པ་ ཡིན་ ཞིང་ །"
  },
  {
    "source": "ཕྱག་རྒྱ་ཆེན་པོའི་དོན་དེ་ཉིད་ལ་མི་མོས་པའི་བླུན་པོ་རྣམས་ནི།",
    "target": "ཕྱག་རྒྱ་ ཆེན་པོ འི་ དོན་ དེ་ ཉིད་ ལ་ མི་ མོས་པ འི་ བླུན་པོ་ རྣམས་ ནི །"
  },
  {
    "source": "འཁོར་བའི་ཆུ་བོ་ཆེན་པོ་ལས་རྟག་ཏུ་མི་ཐར་ཞིང་ངན་སོང་གི་གནས་ན་སྡུག་བསྔལ་བསམ་གྱིས་མི་ཁྱབ་བ་ཉམས་སུ་མྱོང་བར་འགྱུར་ཞིང་།",
    "target": "འཁོར་བ འི་ ཆུ་བོ་ ཆེན་པོ་ ལས་ རྟག་ ཏུ་ མི་ ཐར་ ཞིང་ ངན་སོང་ གི་ གནས་ ན་ སྡུག་བསྔལ་ བསམ་ གྱིས་ མི་ ཁྱབ་བ་ ཉམས་ སུ་ མྱོང་བ ར་ འགྱུར་ ཞིང་ །"
  },
  {
    "source": "སྙིང་རྗེ་བའི་གནས་དང་ལྡན་པ་ཡིན་པས་ན།",
    "target": "སྙིང་རྗེ་བ འི་ གནས་ དང་ ལྡན་པ་ ཡིན་པ ས་ ན །"
  },
  {
    "source": "འགྲོ་བ་ཐམས་ཅད་ཀྱིས་དེ་དག་ལས་ཐོན་པར་བྱ་བའི་ཆེད་དུ།",
    "target": "འགྲོ་བ་ ཐམས་ཅད་ ཀྱིས་ དེ་ དག་ ལས་ ཐོན་པ ར་ བྱ་བ འི་ ཆེད་ དུ །"
  },
  {
    "source": "མི་ལུས་ཐོབ་པའི་དུས་སུ།",
    "target": "མི་ལུས་ ཐོབ་པ འི་ དུས་ སུ །"
  },
  {
    "source": "བླ་མ་མཁས་པ་བྱིན་རླབས་དང་ལྡན་པ་ལ་བསྙེན་ཞིང་།",
    "target": "བླ་མ་ མཁས་པ་ བྱིན་རླབས་ དང་ ལྡན་པ་ ལ་ བསྙེན་ ཞིང་ །"
  },
  {
    "source": "དེ་ཉིད་ཀྱི་བྱིན་རླབས་རང་ཉིད་ལ་ཞུགས་ན་ཕྱག་རྒྱ་ཆེན་པོའི་དོན་དེ་ཉིད་རྟོགས་པར་འགྱུར་ཞེས་བྱ་བའི་དོན་ནོ།།",
    "target": "དེ་ ཉིད་ ཀྱི་ བྱིན་རླབས་ རང་ ཉིད་ ལ་ ཞུགས་ ན་ ཕྱག་རྒྱ་ ཆེན་པོ འི་ དོན་ དེ་ ཉིད་ རྟོགས་པ ར་ འགྱུར་ ཞེས་ བྱ་བ འི་ དོན་ ནོ ། །"
  },
  {
    "source": "ཀྱེ་ཧོ་འཁོར་བའི་ཆོས་འདི་དོན་མེད་སྡུག་བསྔལ་རྒྱུ།།",
    "target": "ཀྱེ་ཧོ་ འཁོར་བ འི་ ཆོས་ འདི་ དོན་མེད་ སྡུག་བསྔལ་ རྒྱུ ། །"
  },
  {
    "source": "བྱས་པའི་ཆོས་ལ་སྙིང་པོ་མེད་པས་དོན་ལྡན་སྙིང་པོ་ལྟོས།",
    "target": "བྱས་པ འི་ ཆོས་ ལ་ སྙིང་པོ་ མེད་པ ས་ དོན་ལྡན་ སྙིང་པོ་ ལྟོས །"
  },
  {
    "source": "ཅེས་པ་ནས།",
    "target": "ཅེས་ པ་ ནས །"
  },
  {
    "source": "རེ་དོགས་མེད་ན་འབྲས་བུ་མངོན་དུ་གྱུར་ཞེས་པའི་བར་གྱིས་འཁོར་བའི་ཆོས་ཅན་ཞེས་བྱ་བ་ནི།",
    "target": "རེ་དོགས་ མེད་ ན་ འབྲས་བུ་ མངོན་ དུ་ གྱུར་ ཞེས་ པ འི་ བར་ གྱིས་ འཁོར་བ འི་ ཆོས་ཅན་ ཞེས་ བྱ་བ་ ནི །"
  },
  {
    "source": "བསོད་ནམས་ཀྱི་ཚོགས་ལ་བརྟེན་པའི་འདུས་བྱས་ཀྱི་དགེ་བའི་རྩ་བ་རྣམས་ལ་ཟེར་བ་ཡིན་ཏེ།",
    "target": "བསོད་ནམས་ ཀྱི་ ཚོགས་ ལ་ བརྟེན་པ འི་ འདུས་བྱས་ ཀྱི་ དགེ་བ འི་ རྩ་བ་ རྣམས་ ལ་ ཟེར་བ་ ཡིན་ ཏེ །"
  },
  {
    "source": "དེ་ཉིད་ཀྱིས་ཕྱག་རྒྱ་ཆེན་པོའི་དོན་གསལ་བ་སྟོང་པའི་མཚན་ཉིད་ཅན་དེ་ཉིད་མི་རྟོགས་པ་ཡིན་པས་ན།",
    "target": "དེ་ ཉིད་ ཀྱིས་ ཕྱག་རྒྱ་ ཆེན་པོ འི་ དོན་ གསལ་བ་ སྟོང་པ འི་ མཚན་ཉིད་ཅན་ དེ་ ཉིད་ མི་ རྟོགས་པ་ ཡིན་པ ས་ ན །"
  },
  {
    "source": "དོན་དང་ལྡན་པའི་སྙིང་པོ་དེ་ཉིད་ལ་ལྟོས།",
    "target": "དོན་ དང་ ལྡན་པ འི་ སྙིང་པོ་ དེ་ ཉིད་ ལ་ ལྟོས །"
  },
  {
    "source": "ཞེས་བྱ་བའི་དོན་ཏོ།",
    "target": "ཞེས་ བྱ་བ འི་ དོན་ ཏོ །"
  },
  {
    "source": "དེ་ལྟ་བུའི་དོན་དེ་ཉིད་ཉམས་སུ་མྱོང་བ་ནི་གཟུང་བ་དང་འཛིན་པའི་ཡུལ་ཀུན་ལས་འདས་པ་དེ་ཉིད་རྟོགས་ན་ནི་ལྟ་བའི་རྒྱལ་པོ་ཡིན་ཞིང་།",
    "target": "དེ་ ལྟ་བུ འི་ དོན་ དེ་ ཉིད་ ཉམས་ སུ་ མྱོང་བ་ ནི་ གཟུང་བ་ དང་ འཛིན་པ འི་ ཡུལ་ ཀུན་ ལས་ འདས་པ་ དེ་ ཉིད་ རྟོགས་ ན་ ནི་ ལྟ་བ འི་ རྒྱལ་པོ་ ཡིན་ ཞིང་ །"
  },
  {
    "source": "དེ་མ་ཡེངས་པར་སྤྱོད་པ་གང་གིས་ཀྱང་མི་གནོད་ཅིང་།",
    "target": "དེ་ མ་ ཡེངས་པ ར་ སྤྱོད་པ་ གང་ གིས་ ཀྱང་ མི་ གནོད་ ཅིང་ །"
  },
  {
    "source": "དོན་དེ་ཉིད་བསྒོམས་ན་བསྒོམ་པའི་རྒྱལ་པོ་ཆེན་པོ་ཡིན་ཞིང་།",
    "target": "དོན་ དེ་ ཉིད་ བསྒོམས་ ན་ བསྒོམ་པ འི་ རྒྱལ་པོ་ ཆེན་པོ་ ཡིན་ ཞིང་ །"
  },
  {
    "source": "དེ་གཉིས་ཀའི་བྱ་བ་དང་རྩོལ་སྒྲུབ་ལས་འདས་པ་དེ་ཉིད་ནི་སྤྱོད་པའི་རྒྱལ་པོ་ཆེན་པོ་ཡིན་ཞིང་།",
    "target": "དེ་ གཉིས་ ཀ འི་ བྱ་བ་ དང་ རྩོལ་ སྒྲུབ་ ལས་ འདས་པ་ དེ་ ཉིད་ ནི་ སྤྱོད་པ འི་ རྒྱལ་པོ་ ཆེན་པོ་ ཡིན་ ཞིང་ །"
  },
  {
    "source": "དེ་རྣམས་ཐམས་ཅད་ལ་རེ་དོགས་མེད་པ་དེ་ནི་འབྲས་བུ་མངོན་དུ་གྱུར་པའོ།།",
    "target": "དེ་ རྣམས་ ཐམས་ཅད་ ལ་ རེ་དོགས་ མེད་པ་ དེ་ ནི་ འབྲས་བུ་ མངོན་ དུ་ གྱུར་པ འོ ། །"
  },
  {
    "source": "དམིགས་པའི་ཡུལ་འདས་སེམས་ཀྱི་རང་བཞིན་གསལ།",
    "target": "དམིགས་པ འི་ ཡུལ་ འདས་ སེམས་ ཀྱི་ རང་བཞིན་ གསལ །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "བསྒོམ་པའི་ཡུལ་མེད་གོམས་ན་བླ་མེད་བྱང་ཆུབ་འཐོབ།",
    "target": "བསྒོམ་པ འི་ ཡུལ་ མེད་ གོམས་ ན་ བླ་མེད་ བྱང་ཆུབ་ འཐོབ །"
  },
  {
    "source": "ཅེས་པའི་བར་གྱིས་ནི།",
    "target": "ཅེས་ པ འི་ བར་ གྱིས་ ནི །"
  },
  {
    "source": "དམིགས་པའི་ཡུལ་ཞེས་བྱ་བ་ནི།",
    "target": "དམིགས་པ འི་ ཡུལ་ ཞེས་ བྱ་བ་ ནི །"
  },
  {
    "source": "ལྷ་བསྒོམ་པ་དང་སྔགས་བགྲང་པ་ལ་སོགས་པ་དམིགས་པའི་ཡུལ་དེ་དག་ཐམས་ཅད་ལས་འདས་ན།",
    "target": "ལྷ་ བསྒོམ་པ་ དང་ སྔགས་ བགྲང་པ་ ལ་ སོགས་པ་ དམིགས་པ འི་ ཡུལ་ དེ་ དག་ ཐམས་ཅད་ ལས་ འདས་ ན །"
  },
  {
    "source": "སེམས་ཀྱི་རང་བཞིན་དམིགས་པ་མེད་པ་དེ་ཉིད་དོན་གསལ་བས་བགྲོད་པའི་ལམ་ཐེག་པ་ཆུང་ངུ་ལ་སོགས་པ་ཐམས་ཅད་མེད་པར་སངས་རྒྱས་པ་ཞེས་བྱ་བའི་ལམ་ཟིན་ཅིང་བསྒོམ་དུ་མེད་པས་ཡུལ་མེད་པ་དེ་ཉིད་གོམས་ན་བླ་ན་མེད་པའི་བྱང་ཆུབ་ཅེས་བྱ་བ་ཐོབ་པར་འགྱུར་རོ།།",
    "target": "སེམས་ ཀྱི་ རང་བཞིན་ དམིགས་པ་ མེད་པ་ དེ་ ཉིད་ དོན་ གསལ་བ ས་ བགྲོད་པ འི་ ལམ་ ཐེག་པ་ ཆུང་ངུ་ ལ་ སོགས་པ་ ཐམས་ཅད་ མེད་པ ར་ སངས་ རྒྱས་པ་ ཞེས་ བྱ་བ འི་ ལམ་ ཟིན་ ཅིང་ བསྒོམ་ དུ་ མེད་པ ས་ ཡུལ་ མེད་པ་ དེ་ ཉིད་ གོམས་ ན་ བླ་ ན་ མེད་པ འི་ བྱང་ཆུབ་ ཅེས་ བྱ་བ་ ཐོབ་པ ར་ འགྱུར་ རོ ། །"
  },
  {
    "source": "ཀྱེ་མ་འཇིག་རྟེན་ཆོས་ལ་ལེགས་རྟོག་དང་ཞེས་པ་ནས།",
    "target": "ཀྱེ་མ་ འཇིག་རྟེན་ ཆོས་ ལ་ ལེགས་ རྟོག་ དང་ ཞེས་ པ་ ནས །"
  },
  {
    "source": "དེ་བཞིན་སེམས་ཀྱི་རྩ་བ་བཅད་ན་འཁོར་བའི་ལོ་འདབ་སྐམ།",
    "target": "དེ་ བཞིན་ སེམས་ ཀྱི་ རྩ་བ་ བཅད་ ན་ འཁོར་བ འི་ ལོ་འདབ་ སྐམ །"
  },
  {
    "source": "ཅེས་པའི་བར་གྱིས།",
    "target": "ཅེས་ པ འི་ བར་ གྱིས །"
  },
  {
    "source": "འཇིག་རྟེན་ཞེས་བྱ་བ་ནི་བསམ་གྱིས་མི་ཁྱབ་ན་ཡང་།",
    "target": "འཇིག་རྟེན་ ཞེས་ བྱ་བ་ ནི་ བསམ་ གྱིས་ མི་ ཁྱབ་ ན་ ཡང་ །"
  },
  {
    "source": "འདི་ནི་འཁོར་བའི་འཇིག་རྟེན་བྱ་བ་ལ་འཇུག་པ་ཡིན་ཏེ།",
    "target": "འདི་ ནི་ འཁོར་བ འི་ འཇིག་རྟེན་ བྱ་བ་ ལ་ འཇུག་པ་ ཡིན་ ཏེ །"
  },
  {
    "source": "དེ་ཡང་འཇིག་རྟེན་པའི་ཆོས་འདི་རྣམས་ཐམས་ཅད་བརྟག་མི་ཐུབ་པ་ཡིན་ཏེ།",
    "target": "དེ་ ཡང་ འཇིག་རྟེན་པ འི་ ཆོས་ འདི་ རྣམས་ ཐམས་ཅད་ བརྟག་ མི་ ཐུབ་པ་ ཡིན་ ཏེ །"
  },
  {
    "source": "སྒྱུ་མའི་དཔེ་བརྒྱད་དང་འདྲ་བ་ལྟ་བུར་སྣང་ཡང་།",
    "target": "སྒྱུ་མ འི་ དཔེ་ བརྒྱད་ དང་ འདྲ་བ་ ལྟ་བུ ར་ སྣང་ ཡང་ །"
  },
  {
    "source": "རྨི་ལམ་ལ་སོགས་པ་སྒྱུ་མའི་དཔེ་རྣམས་ཀྱང་དོན་ངོ་བོ་ཆོས་ཀྱི་དབྱིངས་ལ་ཡོད་པ་མ་ཡིན་པས།",
    "target": "རྨི་ལམ་ ལ་ སོགས་པ་ སྒྱུ་མ འི་ དཔེ་ རྣམས་ ཀྱང་ དོན་ ངོ་བོ་ ཆོས་ ཀྱི་ དབྱིངས་ ལ་ ཡོད་པ་ མ་ ཡིན་པ ས །"
  },
  {
    "source": "དེའི་ཕྱིར་ན།",
    "target": "དེ འི་ ཕྱི ར་ ན །"
  },
  {
    "source": "འཁོར་བའི་ཆོས་ཐམས་ཅད་ལ་སྐྱོ་བ་ཆེན་པོ་བསྐྱེད་ལ།",
    "target": "འཁོར་བ འི་ ཆོས་ ཐམས་ཅད་ ལ་ སྐྱོ་བ་ ཆེན་པོ་ བསྐྱེད་ ལ །"
  },
  {
    "source": "འཇིག་རྟེན་གྱི་བྱ་བ་ཐམས་ཅད་དང་།",
    "target": "འཇིག་རྟེན་ གྱི་ བྱ་བ་ ཐམས་ཅད་ དང་ །"
  },
  {
    "source": "འཁོར་དང་ཡུལ་དང་།",
    "target": "འཁོར་ དང་ ཡུལ་ དང་ །"
  },
  {
    "source": "ཆགས་པ་དང་སྡང་བ་ལ་སོགས་པའི་སེམས་སྤངས་ལ་གཅིག་པུར་ནགས་ཀྱི་འདབ་ལ་སོགས་པ་དང་།",
    "target": "ཆགས་པ་ དང་ སྡང་བ་ ལ་ སོགས་པ འི་ སེམས་ སྤངས་ ལ་ གཅིག་པུ ར་ ནགས་ ཀྱི་ འདབ་ ལ་ སོགས་པ་ དང་ །"
  },
  {
    "source": "རི་ཁྲོད་དགོན་པ་ཤིན་ཏུ་དབེན་ཞིང་ཉམས་དགའ་བར་དེ་ལྟ་བུར་བསྒོམ་ཞིང་།",
    "target": "རི་ཁྲོད་ དགོན་པ་ ཤིན་ ཏུ་ དབེན་ ཞིང་ ཉམས་ དགའ་བ ར་ དེ་ ལྟ་བུ ར་ བསྒོམ་ ཞིང་ །"
  },
  {
    "source": "བསྒོམ་དུ་མེད་པའི་ངང་ལས་མ་གཡོས་པར་བྱས་ན་འཁོར་བ་དང་མྱ་ངན་ལས་འདས་པའི་རྟོག་པ་དང་།",
    "target": "བསྒོམ་ དུ་ མེད་པ འི་ ངང་ ལས་ མ་ གཡོས་པ ར་ བྱས་ ན་ འཁོར་བ་ དང་ མྱ་ངན་ ལས་ འདས་པ འི་ རྟོག་པ་ དང་ །"
  },
  {
    "source": "གཟུང་བ་དང་འཛིན་པའི་ཡུལ་ཐམས་ཅད་སྤངས་ནས།",
    "target": "གཟུང་བ་ དང་ འཛིན་པ འི་ ཡུལ་ ཐམས་ཅད་ སྤངས་ ནས །"
  },
  {
    "source": "ཕྱག་རྒྱ་ཆེན་པོའི་དོན་ངོ་བོ་ཉིད་ཆོས་ཀྱི་དབྱིངས་ཐོབ་པར་འགྱུར་བ་ཡིན་ཏེ།",
    "target": "ཕྱག་རྒྱ་ ཆེན་པོ འི་ དོན་ ངོ་བོ་ ཉིད་ ཆོས་ ཀྱི་ དབྱིངས་ ཐོབ་པ ར་ འགྱུར་བ་ ཡིན་ ཏེ །"
  },
  {
    "source": "དེ་ཡང་དཔེར་ན་ལྗོན་ཤིང་སྡོང་པོ་ཡལ་ག་དང་།",
    "target": "དེ་ ཡང་ དཔེ ར་ ན་ ལྗོན་ཤིང་ སྡོང་པོ་ ཡལ་ག་ དང་ །"
  },
  {
    "source": "ལོ་མ་དང་།",
    "target": "ལོ་མ་ དང་ །"
  },
  {
    "source": "འདབ་མ་དང་།",
    "target": "འདབ་མ་ དང་ །"
  },
  {
    "source": "མེ་ཏོག་དང་།",
    "target": "མེ་ཏོག་ དང་ །"
  },
  {
    "source": "འབྲས་བུ་ལྡན་པ་ཆེན་པོ་གཅིག་གི་རྩ་བ་བཅད་པར་འགྱུར་ན།",
    "target": "འབྲས་བུ་ ལྡན་པ་ ཆེན་པོ་ གཅིག་ གི་ རྩ་བ་ བཅད་པ ར་ འགྱུར་ ན །"
  },
  {
    "source": "ཡལ་ག་ཁྲི་དང་འབུམ་ལ་སོགས་པ་སྐམ་པར་འགྱུར་བ་ཡིན་པས་ན།",
    "target": "ཡལ་ག་ ཁྲི་ དང་ འབུམ་ ལ་ སོགས་པ་ སྐམ་པ ར་ འགྱུར་བ་ ཡིན་པ ས་ ན །"
  },
  {
    "source": "དཔེ་དེ་བཞིན་དུ་སེམས་ཀྱི་རྩ་བ་བཅད་ན།",
    "target": "དཔེ་ དེ་ བཞིན་ དུ་ སེམས་ ཀྱི་ རྩ་བ་ བཅད་ ན །"
  },
  {
    "source": "འཁོར་བ་དང་མྱ་ངན་ལས་འདས་པ་དང་རྣམ་པར་རྟོག་པའི་ཚོགས་རྣམས་ཀྱི་ལོ་འདབ་སྐམ་པར་འགྱུར་རོ།།",
    "target": "འཁོར་བ་ དང་ མྱ་ངན་ ལས་ འདས་པ་ དང་ རྣམ་པ ར་ རྟོག་པ འི་ ཚོགས་ རྣམས་ ཀྱི་ ལོ་འདབ་ སྐམ་པ ར་ འགྱུར་ རོ ། །"
  },
  {
    "source": "དཔེར་ན་བསྐལ་པ་སྟོང་དུ་བསགས་པའི་མུན་པ་ཡང་།",
    "target": "དཔེ ར་ ན་ བསྐལ་པ་ སྟོང་ དུ་ བསགས་པ འི་ མུན་པ་ ཡང་ །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "བསྐལ་པར་བསགས་པའི་སྡིག་སྒྲིབ་ཐམས་ཅད་སེལ།",
    "target": "བསྐལ་པ ར་ བསགས་པ འི་ སྡིག་སྒྲིབ་ ཐམས་ཅད་ སེལ །"
  },
  {
    "source": "ཞེས་པའི་བར་ལ།",
    "target": "ཞེས་ པ འི་ བར་ ལ །"
  },
  {
    "source": "དཔེ་ནི་མུན་པ་ཤིན་ཏུ་གནག་པའི་མཚན་ཉིད་ཅན་དེ་ཉིད།",
    "target": "དཔེ་ ནི་ མུན་པ་ ཤིན་ ཏུ་ གནག་པ འི་ མཚན་ཉིད་ཅན་ དེ་ ཉིད །"
  },
  {
    "source": "བསྐལ་པ་སྟོང་དུ་བསགས་པར་གྱུར་ནའང་སྒྲོན་མེ་གཅིག་གིས་མུན་པའི་ཚོགས་ཐམས་ཅད་བསལ་བ་བཞིན་དུ།",
    "target": "བསྐལ་པ་ སྟོང་ དུ་ བསགས་པ ར་ གྱུར་ ན འང་ སྒྲོན་མེ་ གཅིག་ གིས་ མུན་པ འི་ ཚོགས་ ཐམས་ཅད་ བསལ་བ་ བཞིན་ དུ །"
  },
  {
    "source": "ཚེ་འཁོར་བ་ཐོག་མ་མེད་པ་ནས་ཐ་མ་ད་ལྟ་ལ་ཐུག་གི་བར་དུ།",
    "target": "ཚེ་ འཁོར་བ་ ཐོག་མ་ མེད་པ་ ནས་ ཐ་མ་ ད་ ལྟ་ ལ་ ཐུག་ གི་ བར་ དུ །"
  },
  {
    "source": "སྡིག་པ་བསམ་གྱིས་མི་ཁྱབ་པ་བྱས་ཀྱང་།",
    "target": "སྡིག་པ་ བསམ་ གྱིས་ མི་ ཁྱབ་པ་ བྱས་ ཀྱང་ །"
  },
  {
    "source": "རང་གི་སེམས་ལ་ཤར་བའི་འོད་གསལ་ཕྱག་རྒྱ་ཆེན་པོ་སྐད་ཅིག་གིས།",
    "target": "རང་ གི་ སེམས་ ལ་ ཤར་བ འི་ འོད་གསལ་ ཕྱག་རྒྱ་ ཆེན་པོ་ སྐད་ ཅིག་ གིས །"
  },
  {
    "source": "བསྐལ་པར་བསགས་པའི་སྡིག་པ་དང་སྒྲིབ་པའི་ཚོགས་ཐམས་ཅད་སེལ་བའོ།།",
    "target": "བསྐལ་པ ར་ བསགས་པ འི་ སྡིག་པ་ དང་ སྒྲིབ་པ འི་ ཚོགས་ ཐམས་ཅད་ སེལ་བ འོ ། །"
  },
  {
    "source": "ཀྱེ་ཧོ་བློ་ཡི་ཆོས་ཀྱིས་བློ་འདས་དོན་མི་མཐོང་།",
    "target": "ཀྱེ་ཧོ་ བློ་ ཡི་ ཆོས་ ཀྱིས་ བློ་ འདས་དོན་ མི་ མཐོང་ །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "རེ་མེད་རང་གྲོལ་འབྲས་བུའི་མཆོག་ཡིན་ནོ།།",
    "target": "རེ་ མེད་ རང་གྲོལ་ འབྲས་བུ འི་ མཆོག་ ཡིན་ ནོ ། །"
  },
  {
    "source": "ཞེས་པའི་བར་གྱིས།",
    "target": "ཞེས་ པ འི་ བར་ གྱིས །"
  },
  {
    "source": "བློ་ཡི་ཆོས་ཞེས་བྱ་བ་ནི།",
    "target": "བློ་ ཡི་ ཆོས་ ཞེས་ བྱ་བ་ ནི །"
  },
  {
    "source": "ཐེག་པ་ཆུང་ངུའི་ཆོས་རྣམས་ལ་ཟེར་བ་ཡིན་ཏེ།",
    "target": "ཐེག་པ་ ཆུང་ ངུ འི་ ཆོས་ རྣམས་ ལ་ ཟེར་བ་ ཡིན་ ཏེ །"
  },
  {
    "source": "དེ་ཡང་བྱས་པའི་ཆོས་ཡིན་པས་ན།",
    "target": "དེ་ ཡང་ བྱས་པ འི་ ཆོས་ ཡིན་པ ས་ ན །"
  },
  {
    "source": "བྱར་མེད་པའི་དོན་ཕྱག་རྒྱ་ཆེན་པོ་དེ་ཉིད་མི་རྟོགས་པས་ན།",
    "target": "བྱར་མེད་པ འི་ དོན་ ཕྱག་ རྒྱ་ཆེན་པོ་ དེ་ ཉིད་ མི་ རྟོགས་པ ས་ ན །"
  },
  {
    "source": "བློ་ལས་འདས་པ་བྱ་རུ་མེད་པ་དེ་ཉིད་ཐོབ་པར་འདོད་ན།",
    "target": "བློ་ ལས་ འདས་པ་ བྱ་ རུ་ མེད་པ་ དེ་ ཉིད་ ཐོབ་པ ར་ འདོད་ ན །"
  },
  {
    "source": "རང་གི་སེམས་ཉིད་ཀྱི་ངང་ལས་མ་གཡོས་ན།",
    "target": "རང་ གི་ སེམས་ཉིད་ ཀྱི་ ངང་ ལས་ མ་ གཡོས་ ན །"
  },
  {
    "source": "རྟོག་པའི་ཚོགས་ཐམས་ཅད་འགགས་ནས།",
    "target": "རྟོག་པ འི་ ཚོགས་ ཐམས་ཅད་ འགགས་ ནས །"
  },
  {
    "source": "བླ་ན་མེད་པ་ཐམས་ཅད་ཆོས་ཀྱི་ཕྱག་རྒྱར་རྟོགས་ཤིང་།",
    "target": "བླ་ ན་ མེད་པ་ ཐམས་ཅད་ ཆོས་ ཀྱི་ ཕྱག་རྒྱ ར་ རྟོགས་ ཤིང་ །"
  },
  {
    "source": "ཀུན་གྱི་གཞི་སེམས་ཉིད་སྐྱེ་བ་མེད་པ་ཀློང་དུ་འགྱུར་ཞིང་རང་གི་སྣང་བ་ལས་བྱུང་བའི་བློའི་ཆོས་ཐམས་ཅད་ཕྱག་རྒྱ་ཆེན་པོར་རྟོགས་པ་ཡིན་ཏེ།",
    "target": "ཀུན་ གྱི་ གཞི་ སེམས་ཉིད་ སྐྱེ་བ་ མེད་པ་ ཀློང་ དུ་ འགྱུར་ ཞིང་ རང་ གི་ སྣང་བ་ ལས་ བྱུང་བ འི་ བློ འི་ ཆོས་ ཐམས་ཅད་ ཕྱག་རྒྱ་ ཆེན་པོ ར་ རྟོགས་པ་ ཡིན་ ཏེ །"
  },
  {
    "source": "མུ་མཐའ་མེད་པ་དེ་ཉིད་ཉམས་སུ་མྱོང་ན་ལྟ་བའི་རྒྱལ་པོ་ཡིན་ཏེ།",
    "target": "མུ་མཐའ་ མེད་པ་ དེ་ ཉིད་ ཉམས་ སུ་ མྱོང་ ན་ ལྟ་བ འི་ རྒྱལ་པོ་ ཡིན་ ཏེ །"
  },
  {
    "source": "མུ་མེད་ཅིང་མ་ཡེངས་པ་ནི་བསྒོམ་པའི་རྒྱ་པོ་ཡིན་ནོ།།",
    "target": "མུ་མེད་ ཅིང་ མ་ ཡེངས་པ་ ནི་ བསྒོམ་པ འི་ རྒྱ་པོ་ ཡིན་ ནོ ། །"
  },
  {
    "source": "མཐའ་དང་བྲལ་ཞིང་དགག་སྒྲུབ་མེད་པ་ནི་སྤྱོད་པའི་རྒྱལ་པོ་ཆེན་པོ་ཡིན་ནོ།།",
    "target": "མཐའ་ དང་ བྲལ་ ཞིང་ དགག་ སྒྲུབ་ མེད་པ་ ནི་ སྤྱོད་པ འི་ རྒྱལ་པོ་ ཆེན་པོ་ ཡིན་ ནོ ། །"
  },
  {
    "source": "རེ་བ་དོགས་པ་མེད་པར་ཐམས་ཅད་ཀློང་དུ་གྱུར་པ་ནི་འབྲས་བུའི་མཆོག་ཡིན་ནོ།།",
    "target": "རེ་བ་ དོགས་པ་ མེད་པ ར་ ཐམས་ཅད་ ཀློང་ དུ་ གྱུར་པ་ ནི་ འབྲས་བུ འི་ མཆོག་ ཡིན་ ནོ ། །"
  },
  {
    "source": "ཡང་།",
    "target": "ཡང་ །"
  },
  {
    "source": "ལས་ནི་དང་པོ་གཅོང་རོང་ཆུ་དང་འདྲ།",
    "target": "ལས་ ནི་ དང་པོ་ གཅོང་རོང་ ཆུ་ དང་ འདྲ །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "རིག་པ་ངང་ལ་མི་གནས་བར་དུ་གཅུན་ཞེས་པའི་བར་ནི།",
    "target": "རིག་པ་ ངང་ ལ་ མི་ གནས་ བར་ དུ་ གཅུན་ ཞེས་ པ འི་ བར་ ནི །"
  },
  {
    "source": "ལས་དང་པོ་པ་ནི།",
    "target": "ལས་ དང་པོ་ པ་ ནི །"
  },
  {
    "source": "ཐེག་པ་ཆུང་ངུ་ནས་རིམ་གྱིས་འཛེགས་དགོས་ཤིང་།",
    "target": "ཐེག་པ་ ཆུང་ངུ་ ནས་ རིམ་ གྱིས་ འཛེགས་ དགོས་ ཤིང་ །"
  },
  {
    "source": "ལས་དང་པོ་གཅོང་རོང་གི་ཆུ་དང་འདྲ་ཞིང་།",
    "target": "ལས་ དང་པོ་ གཅོང་ རོང་ གི་ ཆུ་ དང་ འདྲ་ ཞིང་ །"
  },
  {
    "source": "ཚོགས་བསགས་པས་དགེ་བར་ལྟ་ཞིང་།",
    "target": "ཚོགས་ བསགས་པ ས་ དགེ་བ ར་ ལྟ་ ཞིང་ །"
  },
  {
    "source": "གནོད་པ་དང་ལོག་པའི་སེམས་སྐྱེས་ན་སྡིག་པར་ལྟ་བ་སྟེ།",
    "target": "གནོད་པ་ དང་ ལོག་པ འི་ སེམས་ སྐྱེས་ ན་ སྡིག་པ ར་ ལྟ་བ་ སྟེ །"
  },
  {
    "source": "དེ་རྣམས་ཀྱི་འཛིན་པ་གྲོལ་ནས་གསང་སྔགས་ཀྱི་ལམ་ལ་ཞུགས་པའི་དུས་སུ།",
    "target": "དེ་ རྣམས་ ཀྱི་ འཛིན་པ་ གྲོལ་ ནས་ གསང་སྔགས་ ཀྱི་ ལམ་ ལ་ ཞུགས་པ འི་ དུས་ སུ །"
  },
  {
    "source": "དཔེར་ན་ཆུ་བོ་ཆེན་པོ་གངྒཱ་ལ་སོགས་པ་དང་།",
    "target": "དཔེ ར་ ན་ ཆུ་བོ་ ཆེན་པོ་ གངྒཱ་ ལ་ སོགས་པ་ དང་ །"
  },
  {
    "source": "ཆུ་བོ་ཆེན་པོ་རྣམས་དལ་ཞིང་གཡོ་བ་བཞིན་དུ་ཚེགས་ཆུང་ངུས་དགེ་བ་དང་སྡིག་པ་གང་གིས་ཀྱང་ཕན་མ་བཏགས་གནོད་པ་མི་བསྐྱེལ་བའོ།།",
    "target": "ཆུ་བོ་ ཆེན་པོ་ རྣམས་ དལ་ ཞིང་ གཡོ་བ་ བཞིན་ དུ་ ཚེགས་ ཆུང་ངུ ས་ དགེ་བ་ དང་ སྡིག་པ་ གང་ གིས་ ཀྱང་ ཕན་ མ་ བཏགས་ གནོད་པ་ མི་ བསྐྱེལ་བ འོ ། །"
  },
  {
    "source": "དེ་ནས་དེ་ལྟ་བུ་ཀུན་མི་དམིགས་བའི་ཀློང་དུ་གྱུར་བ་ནི།",
    "target": "དེ་ ནས་ དེ་ ལྟ་བུ་ ཀུན་ མི་ དམིགས་བ འི་ ཀློང་ དུ་ གྱུར་བ་ ནི །"
  },
  {
    "source": "ཆུ་ཐམས་ཅད་འདྲེས་པའི་རྒྱ་མཚོ་དང་འདྲ་བའོ།།",
    "target": "ཆུ་ ཐམས་ཅད་ འདྲེས་པ འི་ རྒྱ་མཚོ་ དང་ འདྲ་བ འོ ། །"
  },
  {
    "source": "བློ་དམན་པའི་སྐྱེས་བུ་འགའ་ཞིག་གིས་དེ་ལྟ་བུའི་དོན་མ་རྟོགས་ཀྱང་།",
    "target": "བློ་དམན་པ འི་ སྐྱེས་བུ་ འགའ་ ཞིག་ གིས་ དེ་ ལྟ་བུ འི་ དོན་ མ་ རྟོགས་ ཀྱང་ །"
  },
  {
    "source": "རླུང་གི་གནད་བཟུང་ཞིང་བསྒོམ་པའི་ཐབས་དུ་མ་ཡིས།",
    "target": "རླུང་ གི་ གནད་ བཟུང་ ཞིང་ བསྒོམ་པ འི་ ཐབས་ དུ་མ་ ཡིས །"
  },
  {
    "source": "ཕྱག་རྒྱ་ཆེན་པོའི་དོན་མ་རྟོགས་ཀྱི་བར་དུ།",
    "target": "ཕྱག་རྒྱ་ ཆེན་པོ འི་ དོན་ མ་ རྟོགས་ ཀྱི་ བར་ དུ །"
  },
  {
    "source": "རིག་པ་གནད་དུ་གཅུན་ཞིང་རྟོགས་བའི་དུས་སུ་ཕྱག་རྒྱ་བཞི་ལ་གནས་ཤིང་ཉམས་སུ་ལེན་དགོས་པའོ།།",
    "target": "རིག་པ་ གནད་ དུ་ གཅུན་ ཞིང་ རྟོགས་བ འི་ དུས་ སུ་ ཕྱག་རྒྱ་ བཞི་ ལ་ གནས་ ཤིང་ ཉམས་ སུ་ ལེན་ དགོས་པ འོ ། །"
  },
  {
    "source": "ལས་ཀྱི་ཕྱག་རྒྱ་བསྟེན་ན་བདེ་སྟོང་ཡེ་ཤེས་འཆར།",
    "target": "ལས་ ཀྱི་ ཕྱག་རྒྱ་ བསྟེན་ ན་ བདེ་སྟོང་ ཡེ་ཤེས་ འཆར །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "དེ་ལ་ཆགས་ཞེན་མེད་ན་བདེ་སྟོང་ཡེ་ཤེས་འཆར་ཞེས་པའི་བར་ལ།",
    "target": "དེ་ ལ་ ཆགས་ ཞེན་ མེད་ ན་ བདེ་སྟོང་ ཡེ་ཤེས་ འཆར་ ཞེས་ པ འི་ བར་ ལ །"
  },
  {
    "source": "མན་ངག་འདི་གྲོལ་ལམ་གྱི་དབང་དུ་བྱས་ནས་འདིར་ཞིབ་ཏུ་མ་སྨོས་སོ།།",
    "target": "མན་ངག་ འདི་ གྲོལ་ ལམ་ གྱི་ དབང་ དུ་ བྱས་ ནས་ འདི ར་ ཞིབ་ ཏུ་ མ་ སྨོས་ སོ ། །"
  },
  {
    "source": "ཚེ་རིང་སྐྲ་དཀར་མེད་ཅེས་པ་ནས།",
    "target": "ཚེ་རིང་ སྐྲ་ དཀར་ མེད་ ཅེས་ པ་ ནས །"
  },
  {
    "source": "ཐུན་མོང་དངོས་གྲུབ་མྱུར་ཐོབ་མཆོག་ལ་གཞོལ་བར་འགྱུར།",
    "target": "ཐུན་མོང་དངོས་གྲུབ་ མྱུར་ ཐོབ་ མཆོག་ ལ་ གཞོལ་བ ར་ འགྱུར །"
  },
  {
    "source": "ཞེས་པའི་བར་ནི་ཡོན་ཏན་ནོ།།",
    "target": "ཞེས་ པ འི་ བར་ ནི་ ཡོན་ཏན་ ནོ ། །"
  },
  {
    "source": "འགྲོ་བ་སྐལ་ལྡན་སྙིང་ལ་གནས་པར་ཤོག།",
    "target": "འགྲོ་བ་ སྐལ་ལྡན་ སྙིང་ ལ་ གནས་པ ར་ ཤོག །"
  },
  {
    "source": "ཅེས་པ་ནི་སྨོན་ལམ་མོ།།",
    "target": "ཅེས་ པ་ ནི་ སྨོན་ལམ་ མོ ། །"
  },
  {
    "source": "རྫོགས་སོ་ཅེས་པ་ཡན་ཆད་ནི་མཇུག་གི་དོན་ཡིན།",
    "target": "རྫོགས་ སོ་ ཅེས་ པ་ ཡན་ཆད་ ནི་ མཇུག་ གི་ དོན་ ཡིན །"
  },
  {
    "source": "ཕྱག་རྒྱ་ཆེན་པོ་གངྒཱ་མའི་དོན་ཅུང་ཞིག་གསལ་བར་ཕྱེ་བ་རྫོགས་སོ།།",
    "target": "ཕྱག་རྒྱ་ ཆེན་པོ་ གངྒཱ་ མ འི་ དོན་ ཅུང་ ཞིག་ གསལ་བ ར་ ཕྱེ་བ་ རྫོགས་ སོ ། །"
  },
  {
    "source": "ལུག་ལོ་ཟླ་བ་བརྒྱད་པ་ལ་མཚུར་ཕུའི་བཀྲ་ཤིས་གསལ་མར་རང་བྱུང་རྡོ་རྗེས་མཛད་པའོ།།",
    "target": "ལུག་ལོ་ ཟླ་བ་ བརྒྱད་པ་ ལ་ མཚུར་ ཕུ འི་ བཀྲ་ཤིས་ གསལ་ མ ར་ རང་བྱུང་ རྡོ་རྗེ ས་ མཛད་པ འོ ། །"
  },
  {
    "source": "བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག།",
    "target": "བཀྲ་ཤིས་ དཔལ་འབར་ འཛམ་གླིང་ རྒྱན་ དུ་ ཤོག །"
  },
  {
    "source": "ཤུབྷམ་སྟུ་སརྦ་ཛ་ག་ཏཱཾ།།",
    "target": "ཤུབྷམ་ སྟུ་ སརྦ་ ཛ་ ག་ ཏཱཾ ། །"
  },
  {
    "source": "།།",
    "target": "། །"
  }
]
