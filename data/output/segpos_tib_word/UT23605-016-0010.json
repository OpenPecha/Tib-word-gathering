[
  {
    "source": "༼༢༤༩༽༄༅།།",
    "target": "༼ ༢༤༩ ༽ ༄༅ ། །"
  },
  {
    "source": "བཅོམ་ལྡན་འདས་ཕྱག་ན་རྡོ་རྗེའི་རྗེས་གནང་བྱིན་རླབས་ཀྱི་འབྱུང་གནས་",
    "target": "བཅོམ་ལྡན་འདས་ ཕྱག་ ན་ རྡོ་རྗེ འི་ རྗེས་ གནང་ བྱིན་རླབས་ ཀྱི་ འབྱུང་གནས་"
  },
  {
    "source": "བཞུགས་སོ།།",
    "target": "བཞུགས་ སོ ། །"
  },
  {
    "source": "༼༢༥༠༽༄༅།།",
    "target": "༼ ༢༥༠ ༽ ༄༅ ། །"
  },
  {
    "source": "སྲིད་གསུམ་ཉོན་མོངས་བུད་ཤིང་ཀུན་འཇོམས་པ།།",
    "target": "སྲིད་ གསུམ་ ཉོན་མོངས་ བུད་ཤིང་ ཀུན་ འཇོམས་པ ། །"
  },
  {
    "source": "རང་བྱུང་ཡེ་ཤེས་མེ་དཔུང་ཆེར་འབར་བའི།།",
    "target": "རང་བྱུང་ཡེ་ཤེས་ མེ་དཔུང་ ཆེ ར་ འབར་བ འི ། །"
  },
  {
    "source": "དབུས་ན་བཞུགས་པའི་བཅོམ་ལྡན་རྡོ་རྗེ་འཛིན།།",
    "target": "དབུས་ ན་ བཞུགས་པ འི་ བཅོམ་ལྡན་ རྡོ་རྗེ་འཛིན ། །"
  },
  {
    "source": "གཏུམ་པོ་ཁྲོས་པའི་སྐུ་ལ་ཕྱག་འཚལ་ལོ།།",
    "target": "གཏུམ་པོ་ ཁྲོས་པ འི་ སྐུ་ ལ་ ཕྱག་ འཚལ་ ལོ ། །"
  },
  {
    "source": "དེ་ཡི་རྗེས་སུ་གནང་བའི་རིམ་པ་ནི།།",
    "target": "དེ་ ཡི་ རྗེས་ སུ་ གནང་བ འི་ རིམ་པ་ ནི ། །"
  },
  {
    "source": "བླ་མའི་ཞལ་ནས་ཇི་ལྟར་གསུངས་པའི་ཚུལ།།",
    "target": "བླ་མ འི་ ཞལ་ ནས་ ཇི་ ལྟ ར་ གསུངས་པ འི་ ཚུལ ། །"
  },
  {
    "source": "མ་ནོར་བདག་གིས་ཡི་གེར་བཀོད་པ་ལ།།",
    "target": "མ་ ནོར་བདག་ གིས་ ཡི་གེ ར་ བཀོད་པ་ ལ ། །"
  },
  {
    "source": "བླ་མ་མཁའ་འགྲོས་བྱིན་གྱིས་བརླབ་ཏུ་གསོལ།།",
    "target": "བླ་མ་ མཁའ་འགྲོ ས་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "འདིར་བཅོམ་ལྡན་འདས་རྡོ་རྗེ་གཏུམ་པོའི་རྗེས་གནང་ལ་དོན་གསུམ།",
    "target": "འདི ར་ བཅོམ་ལྡན་འདས་ རྡོ་རྗེ་ གཏུམ་པོ འི་ རྗེས་གནང་ ལ་ དོན་ གསུམ །"
  },
  {
    "source": "སྔོན་འགྲོ།",
    "target": "སྔོན་ འགྲོ །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་གསུམ་མོ།།",
    "target": "རྗེས་ གསུམ་ མོ ། །"
  },
  {
    "source": "དང་པོ་སྔོན་འགྲོ་ལ་གཉིས་ཏེ།",
    "target": "དང་པོ་ སྔོན་ འགྲོ་ ལ་ གཉིས་ ཏེ །"
  },
  {
    "source": "བཀོད་པ་བཤམས་པ།",
    "target": "བཀོད་པ་ བཤམས་པ །"
  },
  {
    "source": "མངོན་རྟོགས་བསྒོམས་ནས་བདག་འཇུག་བླངས་པའོ།།",
    "target": "མངོན་རྟོགས་ བསྒོམས་ ནས་ བདག་ འཇུག་ བླངས་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "མཎྜལ་སྔོན་པོ་པད་འདབ་བཅུ་པ་འདབ་མ་རྣམས་སྣ་ཚོགས་པདྨའི་དབུས་སུ།",
    "target": "མཎྜལ་ སྔོན་པོ་ པད་འདབ་ བཅུ་པ་ འདབ་མ་ རྣམས་ སྣ་ཚོགས་ པདྨ འི་ དབུས་ སུ །"
  },
  {
    "source": "འཁོར་ལོ་སྔོན་པོ་རྩིབས་བཅུ་པའི་ལྟེ་བ་དང་རྩིབས་རྣམས་ལ་སྔོན་པོ་བཅུ་བྲི།",
    "target": "འཁོར་ལོ་ སྔོན་པོ་ རྩིབས་ བཅུ་པ འི་ ལྟེ་བ་ དང་ རྩིབས་ རྣམས་ ལ་ སྔོན་པོ་ བཅུ་ བྲི །"
  },
  {
    "source": "མཐའ་མཆོད་གཏོར་གྱིས་བསྐོར།",
    "target": "མཐའ་ མཆོད་ གཏོར་ གྱིས་ བསྐོར །"
  },
  {
    "source": "ཁ་རྒྱན་མགུལ་ཆིངས་དང་བཅས་པའི་ལས་བུམ་ཀྱང་བཤམས།",
    "target": "ཁ་རྒྱན་ མགུལ་ཆིངས་ དང་ བཅས་པ འི་ ལས་ བུམ་ ཀྱང་ བཤམས །"
  },
  {
    "source": "གཉིས་པ་ལ་དོན་བདུན་ཏེ།",
    "target": "གཉིས་པ་ ལ་ དོན་ བདུན་ ཏེ །"
  },
  {
    "source": "དང་པོ་སྐྱབས་འགྲོ་སེམས་བསྐྱེད།",
    "target": "དང་པོ་ སྐྱབས་ འགྲོ་ སེམས་ བསྐྱེད །"
  },
  {
    "source": "གཉིས་པ་ཡི་གེ་བརྒྱ་པའི་བསྒོམ་བཟླས།",
    "target": "གཉིས་པ་ ཡི་གེ་ བརྒྱ་པ འི་ བསྒོམ་ བཟླས །"
  },
  {
    "source": "གསུམ་པ་ཡན་ལག་བདུན་པའི་སྒོ་ནས་ཚོགས་བསགས་པ།",
    "target": "གསུམ་པ་ ཡན་ལག་བདུན་པ འི་ སྒོ་ ནས་ ཚོགས་ བསགས་པ །"
  },
  {
    "source": "བཞི་པ་ཚད་མེད་པ་བཞི་སྒོམས་པ་རྣམས་སྤྱི་དང་འདྲའོ།།",
    "target": "བཞི་པ་ ཚད་ མེད་པ་ བཞི་ སྒོམས་ པ་ རྣམས་ སྤྱི་ དང་ འདྲ འོ ། །"
  },
  {
    "source": "ལྔ་པ་སྲུང་བའི་འཁོར་ལོ་བསྒོམ་པ་ནི།",
    "target": "ལྔ་པ་ སྲུང་བ འི་ འཁོར་ལོ་ བསྒོམ་པ་ ནི །"
  },
  {
    "source": "སྭ་བྷཱ་ཝས་སྟོང་པར་སྦྱང་།",
    "target": "སྭ་ བྷཱ་ཝ ས་སྟོང་པ ར་ སྦྱང་ །"
  },
  {
    "source": "སྟོང་པའི་ངང་ལས་ཧཱུྃ་ལས་སྣ་ཚོགས་རྡོ་རྗེ་ཤར་དཀར།",
    "target": "སྟོང་པ འི་ ངང་ ལས་ ཧཱུྃ་ ལས་ སྣ་ཚོགས་ རྡོ་རྗེ་ ཤར་ དཀར །"
  },
  {
    "source": "ལྷོ་སེར།",
    "target": "ལྷོ་ སེ ར །"
  },
  {
    "source": "ནུབ་དམར།",
    "target": "ནུབ་ དམར །"
  },
  {
    "source": "བྱང་ལྗང་།",
    "target": "བྱང་ ལྗང་ །"
  },
  {
    "source": "ལྟེ་བ་མཐིང་ཀའི་དབུས་སུ་ཧཱུྃ་མཐིང་ནག་ལས་འོད་འཕྲོས།",
    "target": "ལྟེ་བ་ མཐིང་ ཀ འི་ དབུས་ སུ་ ཧཱུྃ་ མཐིང་ ནག་ ལ ས་ འོད་ འཕྲོས །"
  },
  {
    "source": "འོག་རྡོ་རྗེའི་ས་གཞི།",
    "target": "འོག་ རྡོ་རྗེ འི་ ས་གཞི །"
  },
  {
    "source": "ཕྱོགས་མཚམས་རྡོ་རྗེའི་རྭ་བ་དང་འདྲ་བ།",
    "target": "ཕྱོགས་མཚམས་ རྡོ་རྗེ འི་ རྭ་བ་ དང་ འདྲ་བ །"
  },
  {
    "source": "སྟེང་རྡོ་རྗེའི་གུར་དང་བླ་རེ།",
    "target": "སྟེང་ རྡོ་རྗེ འི་ གུར་ དང་ བླ་རེ །"
  },
  {
    "source": "ཕྱི་རོལ་ཐམས་ཅད་ཡེ་ཤེས་ཀྱི་མེ་འབར་ཏུ་འབར་བར་སྒོམ་པ་ནི་སྲུང་འཁོར་རོ།།",
    "target": "ཕྱི་རོལ་ ཐམས་ཅད་ ཡེ་ཤེས་ ཀྱི་ མེ་ འབར་ ཏུ་ འབར་བ ར་ སྒོམ་པ་ ནི་ སྲུང་འཁོར་ རོ ། །"
  },
  {
    "source": "དྲུག་པ་བསྐྱེད་རིམ་ལ་གཉིས་ཏེ།",
    "target": "དྲུག་པ་ བསྐྱེད་རིམ་ ལ་ གཉིས་ ཏེ །"
  },
  {
    "source": "བདག་བསྐྱེད་མདུན་བསྐྱེད་དོ།།",
    "target": "བདག་ བསྐྱེད་ མདུན་ བསྐྱེད་ དོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྟོང་པའི་ངང་ལས་པཾ་ལས་སྣ་ཚོགས་པདྨ།",
    "target": "སྟོང་པ འི་ ངང་ ལས་ པཾ་ ལས་ སྣ་ཚོགས་ པདྨ །"
  },
  {
    "source": "རཾ་ལས་ཉི་མའི་དཀྱིལ་འཁོར་གྱི་སྟེང་དུ།།",
    "target": "རཾ་ ལས་ ཉི་མ འི་ དཀྱིལ་འཁོར་ གྱི་ སྟེང་ དུ ། །"
  },
  {
    "source": "ཧཱུྃ་ཡིག་མཐིང་ཁ་བཅུ་༼༢༥༡༽གཅིག་ལས་འོད་ཟེར་དཔག་ཏུ་མེད་པ་འཕྲོས།",
    "target": "ཧཱུྃ་ ཡིག་ མཐིང་ ཁ་ བཅུ་ ༼ ༢༥༡ ༽ གཅིག་ ལས་ འོད་ཟེར་ དཔག་ ཏུ་ མེད་པ་ འཕྲོས །"
  },
  {
    "source": "གདོན་བགེགས་གདུག་པ་ཅན་ཐམས་ཅད་ཚར་བཅད།",
    "target": "གདོན་ བགེགས་ གདུག་པ་ཅན་ ཐམས་ཅད་ ཚར་ བཅད །"
  },
  {
    "source": "བསྟན་པ་ལ་བཀོད།",
    "target": "བསྟན་པ་ ལ་ བཀོད །"
  },
  {
    "source": "འོད་ཟེར་ཚུར་འདུས་ཡོངས་སུ་གྱུར་པ་ལས།",
    "target": "འོད་ཟེར་ ཚུ ར་ འདུས་ ཡོངས་ སུ་ གྱུར་པ་ ལས །"
  },
  {
    "source": "རང་ཉིད་རྡོ་རྗེ་གཏུམ་པོ་སྐུ་མདོག་མཐིང་ཁ་དམར་བའི་མདངས་ཆགས་པ།",
    "target": "རང་ ཉིད་ རྡོ་རྗེ་ གཏུམ་པོ་ སྐུ་མདོག་ མཐིང་ ཁ་ དམར་བ འི་ མདངས་ ཆགས་པ །"
  },
  {
    "source": "ཞལ་གཅིག་ཕྱག་གཉིས་ཞབས་གཡས་བསྐུམ་གཡོན་བརྐྱང་གི་སྟབས་ཀྱིས་བཞུགས་པ།",
    "target": "ཞལ་ གཅིག་ ཕྱག་ གཉིས་ ཞབས་ གཡས་ བསྐུམ་ གཡོན་ བརྐྱང་ གི་ སྟབས་ ཀྱིས་ བཞུགས་པ །"
  },
  {
    "source": "སྟག་ལྤགས་རློན་པའི་ཤམ་ཐབས་ཅན།",
    "target": "སྟག་ ལྤགས་ རློན་པ འི་ ཤམ་ཐབས་ ཅན །"
  },
  {
    "source": "བྲང་དང་གསུས་ཁྱིམ་ཆེ་བ།",
    "target": "བྲང་ དང་ གསུས་ཁྱིམ་ ཆེ་བ །"
  },
  {
    "source": "ཡན་ལག་དང་ཉིང་ལག་རག་པ།",
    "target": "ཡན་ལག་ དང་ ཉིང་ལག་ རག་པ །"
  },
  {
    "source": "ཕྱག་གཡས་པས་གསེར་གྱི་རྡོ་རྗེ་རྩེ་དགུ་པ་ནམ་མཁར་འཕྱར་ཞིང་སྡིགས་མཛུབ་ཀྱི་རྩེ་ནས་ཁྱུང་གི་ཕོ་ཉ་འགྱེད་པ།",
    "target": "ཕྱག་ གཡས་པ ས་ གསེར་ གྱི་ རྡོ་རྗེ་ རྩེ་ དགུ་པ་ ནམ་ མཁ ར་ འཕྱར་ ཞིང་ སྡིགས་མཛུབ་ ཀྱི་ རྩེ་ ནས་ ཁྱུང་ གི་ ཕོ་ཉ་ འགྱེད་པ །"
  },
  {
    "source": "གཡོན་པ་སྡིགས་མཛུབ་དང་བཅས་པས་དངུལ་དཀར་གྱི་དྲིལ་བུ་ཐུགས་ཀར་འཛིན་པ།",
    "target": "གཡོན་པ་ སྡིགས་མཛུབ་ དང་ བཅས་པ ས་ དངུལ་ དཀར་ གྱི་ དྲིལ་བུ་ ཐུགས་ཀ ར་ འཛིན་པ །"
  },
  {
    "source": "སྡིགས་མཛུབ་ཀྱི་རྩེ་ལ་མེ་འབར་བ།",
    "target": "སྡིགས་མཛུབ་ ཀྱི་ རྩེ་ ལ་ མེ་ འབར་བ །"
  },
  {
    "source": "ཞལ་གདངས་པ།",
    "target": "ཞལ་གདངས་པ །"
  },
  {
    "source": "རྣོ་ཞིང་དཀར་བའི་མཆེ་བ་བཞི་གཙིགས་པ།",
    "target": "རྣོ་ ཞིང་ དཀར་བ འི་ མཆེ་བ་ བཞི་ གཙིགས་པ །"
  },
  {
    "source": "ལྗགས་རྐན་ལ་འདྲིལ་བ།",
    "target": "ལྗགས་ རྐན་ ལ་ འདྲིལ་བ །"
  },
  {
    "source": "ཁྲོ་གཉེར་བསྡུས་པ།",
    "target": "ཁྲོ་གཉེར་ བསྡུས་པ །"
  },
  {
    "source": "སྤྱན་གསུམ་དམར་ཞིང་གཡོ་བ་ལ་བསྐལ་པའི་མེ་འབར་བ།",
    "target": "སྤྱན་ གསུམ་ དམར་ ཞིང་ གཡོ་བ་ ལ་ བསྐལ་པ འི་ མེ་ འབར་བ །"
  },
  {
    "source": "དབུ་སྐྲ་དམར་སེར་གྱེན་དུ་བརྫེས་ཤིང་ལྷག་མ་མཐུར་དུ་འཕྱང་བ།",
    "target": "དབུ་ སྐྲ་ དམར་སེར་ གྱེན་ དུ་ བརྫེ ས་ ཤིང་ ལྷག་མ་ མཐུར་ དུ་ འཕྱང་བ །"
  },
  {
    "source": "ནོར་རྒྱས་དང་དུང་སྐྱོང་སེར་པོས་དབུ་ལ་བརྒྱན་པ།",
    "target": "ནོར་རྒྱས་ དང་ དུང་ སྐྱོང་ སེར་པོ ས་ དབུ་ ལ་ བརྒྱན་པ །"
  },
  {
    "source": "དགའ་བོ་དང་ཉེ་དགའ་བ་དམར་པོས་སྙན་ཆ་བྱས་པ།",
    "target": "དགའ་བོ་ དང་ ཉེ་དགའ་བ་ དམར་པོ ས་ སྙན་ ཆ་ བྱས་པ །"
  },
  {
    "source": "པདྨ་དང་ཆུ་ལྷ་དཀར་པོས་ཕྱག་གདུབ་དང་ཞབས་གདུབ་བྱས་པ།",
    "target": "པདྨ་ དང་ ཆུ་ལྷ་ དཀར་པོ ས་ ཕྱག་ གདུབ་ དང་ ཞབས་གདུབ་ བྱས་པ །"
  },
  {
    "source": "འདབ་བཟང་དང་ལེགས་ལྡན་ནག་པོས་སྐུ་རགས་དང་སེ་རལ་ཁས་བརྒྱན་པ།",
    "target": "འདབ་བཟང་ དང་ ལེགས་ ལྡན་ ནག་པོ ས་ སྐུ་རགས་ དང་ སེ་རལ་ཁ ས་ བརྒྱན་པ །"
  },
  {
    "source": "དར་སྔོན་པོ་སྟོད་གཡོགས་ཅན།",
    "target": "དར་ སྔོན་པོ་ སྟོད་གཡོགས་ ཅན །"
  },
  {
    "source": "འོད་འཕྲོ་བའི་རིན་པོ་ཆེ་སྣ་ལྔས་བརྒྱན་པ།",
    "target": "འོད་ འཕྲོ་བ འི་ རིན་པོ་ཆེ་ སྣ་ ལྔ ས་ བརྒྱན་པ །"
  },
  {
    "source": "དར་གྱི་ཅོད་པན་དང་།",
    "target": "དར་ གྱི་ ཅོད་པན་ དང་ །"
  },
  {
    "source": "ཡེ་ཤེས་ཀྱི་མེ་འབར་བའི་དབུས་ན་བཞུགས་པ།",
    "target": "ཡེ་ཤེས་ ཀྱི་ མེ་ འབར་བ འི་ དབུས་ ན་ བཞུགས་པ །"
  },
  {
    "source": "ཁྲོ་བོ་བཅུ་པོ་ཡང་རང་ལྟ་བུའི་ཆ་ལུགས་ཀྱི་ཞལ་ནང་དུ་གཟིགས་པར་བསྒོམ་ལ།",
    "target": "ཁྲོ་བོ་ བཅུ་པོ་ ཡང་ རང་ ལྟ་བུ འི་ ཆ་ལུགས་ ཀྱི་ ཞལ་ ནང་ དུ་ གཟིགས་པ ར་ བསྒོམ་ ལ །"
  },
  {
    "source": "དེ་དག་རྣམས་༼༢༥༢༽ཀྱི་སྤྱི་བོར་ཨོཾ་དཀར་པོ།",
    "target": "དེ་ དག་ རྣམས་ ༼ ༢༥༢ ༽ ཀྱི་ སྤྱི་བོ ར་ ཨོཾ་ དཀར་པོ །"
  },
  {
    "source": "མགྲིན་པར་ཨཱཿདམར་པོ།",
    "target": "མགྲིན་པ ར་ ཨཱཿདམར་ པོ །"
  },
  {
    "source": "སྙིང་ཁར་ཧཱུྃ་མཐིང་ཁ་ལས་འོད་འཕྲོས།",
    "target": "སྙིང་ཁ ར་ ཧཱུྃ་ མཐིང་ ཁ་ལ ས་ འོད་ འཕྲོས །"
  },
  {
    "source": "ལྕང་ལོ་ཅན་ནས་རང་ལྟ་བུའི་ཡེ་ཤེས་སེམས་དཔའ་སྤྱན་དྲངས་ཛཿཧཱུྃ་བཾ་ཧོཿདབྱེར་མེད་དུ་བསྟིམ།",
    "target": "ལྕང་ལོ་ཅན་ ནས་ རང་ ལྟ་བུ འི་ ཡེ་ཤེས་ སེམས་དཔའ་ སྤྱན་ དྲངས་ ཛཿ ཧཱུྃ་ བཾ་ ཧོཿ དབྱེར་ མེད་ དུ་ བསྟིམ །"
  },
  {
    "source": "སླར་རིགས་ལྔ་སྤྱན་དྲངས་ལ་དབང་བསྐུར་བས་སྒྲིབ་པ་དག།",
    "target": "སླ ར་ རིགས་ ལྔ་ སྤྱན་ དྲངས་ ལ་ དབང་ བསྐུར་བ ས་ སྒྲིབ་པ་ དག །"
  },
  {
    "source": "བདུད་རྩི་ཡར་ལུད་པ་ལས་མི་བསྐྱོད་པ་ལ་སོགས་རིགས་ལྔས་དབུ་བརྒྱན་པར་བསྒོམ་པ་ནི་བདག་བསྐྱེད་དོ།།",
    "target": "བདུད་རྩི་ ཡར་ ལུད་པ་ ལས་ མི་ བསྐྱོད་པ་ ལ་ སོགས་ རིགས་ ལྔས་ དབུ་ བརྒྱན་པ ར་ བསྒོམ་པ་ ནི་ བདག་ བསྐྱེད་ དོ ། །"
  },
  {
    "source": "གཉིས་པ་མདུན་བསྐྱེད་ནི།",
    "target": "གཉིས་པ་ མདུན་ བསྐྱེད་ ནི །"
  },
  {
    "source": "བདག་བསྐྱེད་ཇི་ལྟ་བ་བཞིན་དུ་མདུན་གྱི་མཎྜལ་གྱི་སྟེང་དུ་ཡང་ཕྱག་ན་རྡོ་རྗེ་ལ་ཁྲོ་བོ་བཅས་བསྐོར་བ་བསྐྱེད་ལ།",
    "target": "བདག་ བསྐྱེད་ ཇི་ ལྟ་བ་ བཞིན་ དུ་ མདུན་ གྱི་ མཎྜལ་ གྱི་ སྟེང་ དུ་ ཡང་ ཕྱག་ ན་ རྡོ་རྗེ་ ལ་ ཁྲོ་བོ་ བཅས་ བསྐོར་བ་ བསྐྱེད་ ལ །"
  },
  {
    "source": "ཡེ་ཤེས་པ་བསྟིམ།",
    "target": "ཡེ་ཤེས་པ་ བསྟིམ །"
  },
  {
    "source": "དབང་བསྐུར་རྒྱས་གདབ་བོ།།",
    "target": "དབང་བསྐུར་ རྒྱས་ གདབ་ བོ ། །"
  },
  {
    "source": "ལས་བུམ་གྱི་ནང་དུ་བདུད་རྩི་འཁྱིལ་བ་གཞུང་བཞིན་བསྐྱེད་ལ།",
    "target": "ལས་ བུམ་ གྱི་ ནང་ དུ་ བདུད་རྩི་ འཁྱིལ་བ་ གཞུང་ བཞིན་ བསྐྱེད་ ལ །"
  },
  {
    "source": "དབང་བསྐུར་རྒྱས་གདབ་ལ་སོགས་སྤྱི་དང་མཐུན།",
    "target": "དབང་བསྐུར་ རྒྱས་ གདབ་ ལ་ སོགས་ སྤྱི་ དང་ མཐུན །"
  },
  {
    "source": "དེ་ནས་རང་གི་སྙིང་ཁར་པད་ཉིའི་སྟེང་དུ།",
    "target": "དེ་ ནས་ རང་ གི་ སྙིང་ ཁར་ པད་ ཉི འི་ སྟེང་ དུ །"
  },
  {
    "source": "རྡོ་རྗེ་སྔོན་པོ་ཧཱུྃ་གིས་མཚན་པ་ལས།",
    "target": "རྡོ་རྗེ་ སྔོན་པོ་ ཧཱུྃ་ གིས་ མཚན་པ་ ལས །"
  },
  {
    "source": "བཛྲ་པཱ་ཎི་ཧཱུྃ།",
    "target": "བཛྲ་པཱ་ཎི་ ཧཱུྃ །"
  },
  {
    "source": "ཞེས་པའམ་ཡང་ན།",
    "target": "ཞེས་ པ འམ་ ཡང་ ན །"
  },
  {
    "source": "ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊ།",
    "target": "ཨོཾ་ བཛྲ་ ཙཎྜ་ མ་ ཧཱ་ རོ་ཥ་ཎ་ ཧཱུྃ་ ཕཊ །"
  },
  {
    "source": "ཅེས་པའི་སྔགས་ཕྲེང་གིས་བསྐོར་བ་ལས་འོད་འཕྲོས།",
    "target": "ཅེས་ པ འི་ སྔགས་ ཕྲེང་ གིས་ བསྐོར་བ་ ལས་ འོད་འཕྲོ ས །"
  },
  {
    "source": "ཕྱི་སྣོད་ལ་ཕོག་ལྕང་ལོ་ཅན་གྱི་ཞིང་ཁམས་སུ་སྦྱངས།",
    "target": "ཕྱི་ སྣོད་ ལ་ ཕོག་ ལྕང་ལོ་ཅན་ གྱི་ ཞིང་ཁམས་ སུ་ སྦྱངས །"
  },
  {
    "source": "ནང་བཅུད་ལ་ཕོག་རྡོ་རྗེ་གཏུམ་པོའི་གོ་འཕང་ལ་བཀོད།",
    "target": "ནང་ བཅུད་ ལ་ ཕོག་ རྡོ་རྗེ་ གཏུམ་པོ འི་ གོ་འཕང་ ལ་ བཀོད །"
  },
  {
    "source": "ཚུར་འདུས་ནད་གདོན་སྡིག་སྒྲིབ་ཐམས་ཅད་བསྲེག་པར་བསམ།",
    "target": "ཚུ ར་ འདུས་ནད་ གདོན་ སྡིག་སྒྲིབ་ ཐམས་ཅད་ བསྲེག་པ ར་ བསམ །"
  },
  {
    "source": "སྔགས་ཕྲེང་རང་གི་ཞལ་ནས་མདུན་བསྐྱེད་བུམ་བསྐྱེད་ཀྱི་ཞལ་དུ་ཞུགས།",
    "target": "སྔགས་ ཕྲེང་ རང་ གི་ ཞལ་ ནས་ མདུན་ བསྐྱེད་ བུམ་བསྐྱེད་ ཀྱི་ ཞལ་ དུ་ ཞུགས །"
  },
  {
    "source": "ཐུགས་ཀར་འཁོར་ཞིང་ཐུགས་བརྒྱུད་བསྐུལ་ནས་སྔགས་སྒྲ་སྒྲོགས་ཤིང་སྐུའི་ཆ་ཐམས་ཅད་ལས་བདུད་རྩིའི་རྒྱུན་བབས་པས་བུམ་པ་གང་བར་བསམ་ལ་བསྙེན་པ་བསྐྱལ་ལོ།།",
    "target": "ཐུགས་ཀ ར་ འཁོར་ ཞིང་ ཐུགས་ བརྒྱུད་ བསྐུལ་ ནས་ སྔགས་ སྒྲ་ སྒྲོགས་ ཤིང་ སྐུ འི་ ཆ་ ཐམས་ཅད་ ལས་ བདུད་རྩི འི་ རྒྱུན་ བབས་པ ས་ བུམ་པ་ གང་བ ར་ བསམ་ ལ་ བསྙེན་པ་ བསྐྱལ་ ལོ ། །"
  },
  {
    "source": "སླར་དེ་དག་པ་མཆོད་ཅིང་བསྟོད་ནས།",
    "target": "སླ ར་ དེ་ དག་པ་ མཆོད་ ཅིང་ བསྟོད་ ནས །"
  },
  {
    "source": "གཏོར་མ་ཕུལ་ལ་འདོད་དོན་དུ་གསོལ་བ་བཏབ་བོ།།",
    "target": "གཏོར་མ་ ཕུལ་ ལ་ འདོད་དོན་ དུ་ གསོལ་བ་ བཏབ་ བོ ། །"
  },
  {
    "source": "བདུན་པ་བདག་འཇུག་ལེན་པ་ནི།",
    "target": "བདུན་པ་ བདག་ འཇུག་ ལེན་པ་ ནི །"
  },
  {
    "source": "འོག་ནས་འབྱུང་བའི་རིམ་པས་རང་ཏིང་ངེ་འཛིན་གྱིས་བདག་འཇུག་བླང་ངོ་།།",
    "target": "འོག་ ནས་ འབྱུང་བ འི་ རིམ་པ ས་ རང་ ཏིང་ངེ་འཛིན་ གྱིས་ བདག་ འཇུག་ བླང་ ངོ་ ། །"
  },
  {
    "source": "གཉིས་པ་དངོས་གཞི་ལ་གཉིས་ཏེ།",
    "target": "གཉིས་པ་ དངོས་གཞི་ ལ་ གཉིས་ ཏེ །"
  },
  {
    "source": "རྗེས་གནང་གི་སྔོན་འགྲོ་དང་།",
    "target": "རྗེས་གནང་ གི་ སྔོན་ འགྲོ་ དང་ །"
  },
  {
    "source": "དངོས་གཞི་རྗེས་སུ་གནང་བའོ།།",
    "target": "དངོས་གཞི་ རྗེས་ སུ་ གནང་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "༼༢༥༣༽སློབ་མ་རྣམས་ལས་བུམ་གྱི་ཆུས་ཁྲུས་བྱས་ལ།",
    "target": "༼ ༢༥༣ ༽ སློབ་མ་ རྣམས་ ལས་ བུམ་ གྱི་ ཆུ ས་ ཁྲུས་ བྱས་ ལ །"
  },
  {
    "source": "གྲལ་ལ་འཁོད་དེ།",
    "target": "གྲལ་ ལ་ འཁོད་ དེ །"
  },
  {
    "source": "བགེགས་གཏོར་བཏང་ཞིང་བགེགས་བསྐྲད་སྲུང་འཁོར་བསྒོམ་པའི།",
    "target": "བགེགས་ གཏོར་ བཏང་ ཞིང་ བགེགས་ བསྐྲད་ སྲུང་འཁོར་ བསྒོམ་པ འི །"
  },
  {
    "source": "དེ་ནས་བླ་མ་ལ་རྗེས་གནང་ཞུ་བའི་ཡོན་དུ་མཎྜལ་ཕུལ་ནས།",
    "target": "དེ་ ནས་ བླ་མ་ ལ་ རྗེས་གནང་ ཞུ་བ འི་ ཡོན་ དུ་ མཎྜལ་ ཕུལ་ ནས །"
  },
  {
    "source": "བླ་མ་སྐྱབས་འགྲོའི་སྡོམ་པ་བྱིན་པ་ནི།",
    "target": "བླ་མ་ སྐྱབས་འགྲོ འི་ སྡོམ་པ་ བྱིན་པ་ ནི །"
  },
  {
    "source": "བླ་མ་ཕྱག་ན་རྡོ་རྗེ་དང་།།",
    "target": "བླ་མ་ ཕྱག་ ན་ རྡོ་རྗེ་ དང་ ། །"
  },
  {
    "source": "རྒྱལ་བ་སྲས་བཅས་དགོངས་སུ་གསོལ།།",
    "target": "རྒྱལ་བ་ སྲས་ བཅས་ དགོངས་ སུ་ གསོལ ། །"
  },
  {
    "source": "བྱང་ཆུབ་སྙིང་པོར་མཆིས་ཀྱི་བར།།",
    "target": "བྱང་ཆུབ་སྙིང་པོ ར་ མཆིས་ ཀྱི་ བར ། །"
  },
  {
    "source": "སངས་རྒྱས་རྣམས་ལ་སྐྱབས་སུ་མཆི།།",
    "target": "སངས་རྒྱས་ རྣམས་ ལ་ སྐྱབས་ སུ་ མཆི ། །"
  },
  {
    "source": "ཆོས་དང་བྱང་ཆུབ་སེམས་དཔའ་ཡི།།",
    "target": "ཆོས་ དང་ བྱང་ཆུབ་སེམས་དཔའ་ ཡི ། །"
  },
  {
    "source": "ཚོགས་ལའང་དེ་བཞིན་སྐྱབས་སུ་མཆི།།",
    "target": "ཚོགས་ ལ འང་ དེ་ བཞིན་ སྐྱབས་ སུ་ མཆི ། །"
  },
  {
    "source": "ཞེས་ལན་གསུམ་གྱིས་སྐྱབས་འགྲོའི་སྡོམ་པ་བྱིན།",
    "target": "ཞེས་ ལན་ གསུམ་ གྱིས་ སྐྱབས་འགྲོ འི་ སྡོམ་པ་ བྱིན །"
  },
  {
    "source": "དེ་ནས་སེམས་བསྐྱེད་ཀྱི་སྡོམ་པ་བཟུང་བ་ནི།",
    "target": "དེ་ ནས་ སེམས་བསྐྱེད་ ཀྱི་ སྡོམ་པ་ བཟུང་བ་ ནི །"
  },
  {
    "source": "ཇི་ལྟར་སྔོན་གྱི་བདེ་གཤེགས་ཀྱིས།།",
    "target": "ཇི་ ལྟ ར་ སྔོན་ གྱི་ བདེ་གཤེགས་ ཀྱིས ། །"
  },
  {
    "source": "བྱང་ཆུབ་ཐུགས་ནི་བསྐྱེད་པ་དང་།",
    "target": "བྱང་ཆུབ་ ཐུགས་ ནི་ བསྐྱེད་པ་ དང་ །"
  },
  {
    "source": "བྱང་ཆུབ་སེམས་དཔའི་བསླབ་པ་ལ།",
    "target": "བྱང་ཆུབ་སེམས་ དཔ འི་ བསླབ་པ་ ལ །"
  },
  {
    "source": "དེ་དག་རིམ་བཞིན་གནས་པ་ལྟར།།",
    "target": "དེ་ དག་ རིམ་ བཞིན་ གནས་པ་ ལྟ ར ། །"
  },
  {
    "source": "དེ་བཞིན་འགྲོ་ལ་ཕན་དོན་དུ།།",
    "target": "དེ་ བཞིན་ འགྲོ་ ལ་ ཕན་དོན་ དུ ། །"
  },
  {
    "source": "བྱང་ཆུབ་སེམས་ནི་བསྐྱེད་བགྱི་ཞིང་།།",
    "target": "བྱང་ཆུབ་སེམས་ ནི་ བསྐྱེད་ བགྱི་ ཞིང་ ། །"
  },
  {
    "source": "དེ་བཞིན་དུ་ནི་བསླབ་པ་ལའང་།།",
    "target": "དེ་ བཞིན་ དུ་ ནི་ བསླབ་པ་ ལ འང་ ། །"
  },
  {
    "source": "རིམ་པ་བཞིན་དུ་བསླབ་པར་བགྱི།།",
    "target": "རིམ་པ་ བཞིན་ དུ་ བསླབ་པ ར་ བགྱི ། །"
  },
  {
    "source": "མ་བསྒྲལ་བ་རྣམས་བསྒྲལ་བ་དང་།།",
    "target": "མ་ བསྒྲལ་བ་ རྣམས་ བསྒྲལ་བ་ དང་ ། །"
  },
  {
    "source": "མ་གྲོལ་བ་རྣམས་དགྲོལ་བ་དང་།།",
    "target": "མ་ གྲོལ་བ་ རྣམས་ དགྲོལ་བ་ དང་ ། །"
  },
  {
    "source": "དབུགས་མ་ཕྱིན་རྣམས་དབྱུགས་དབྱུང་ཞིང་།།",
    "target": "དབུགས་ མ་ ཕྱིན་ རྣམས་ དབྱུགས་ དབྱུང་ ཞིང་ ། །"
  },
  {
    "source": "སེམས་ཅན་མྱ་ངན་འདས་ལ་དགོད།།",
    "target": "སེམས་ཅན་ མྱ་ངན་ འདས་ ལ་ དགོད ། །"
  },
  {
    "source": "ཅེས་ལན་གསུམ་བརྗོད།",
    "target": "ཅེས་ ལན་ གསུམ་ བརྗོད །"
  },
  {
    "source": "དེ་ནས་ཡན་ལག་བདུན་པས་ཚོགས་བསགས་པ་ནི།",
    "target": "དེ་ ནས་ ཡན་ལག་བདུན་པ ས་ ཚོགས་ བསགས་པ་ ནི །"
  },
  {
    "source": "དཀོན་མཆོག་གསུམ་གྱི་ཇོ་བོ་ཉིད།།",
    "target": "དཀོན་མཆོག་ གསུམ་ གྱི་ ཇོ་བོ་ ཉིད ། །"
  },
  {
    "source": "བླ་མ་ཕྱག་རྡོར་ལ་ཕྱག་འཚལ།།",
    "target": "བླ་མ་ ཕྱག་རྡོར་ ལ་ ཕྱག་ འཚལ ། །"
  },
  {
    "source": "ཕྱི་ནང་གསང་བའི་མཆོད་པས་མཆོད།།",
    "target": "ཕྱི་ནང་ གསང་བ འི་ མཆོད་པ ས་ མཆོད ། །"
  },
  {
    "source": "སྡིག་པ་ཐམས་ཅད་སོ་སོར་བཤགས།།",
    "target": "སྡིག་པ་ ཐམས་ཅད་ སོ་སོ ར་ བཤགས ། །"
  },
  {
    "source": "འགྲོ་བའི་དགེ་ལ་རྗེས་ཡི་རང་།།",
    "target": "འགྲོ་བ འི་ དགེ་ ལ་ རྗེས་ ཡི་ རང་ ། །"
  },
  {
    "source": "ཆོས་ཀྱི་འཁོར་ལོ་བསྐོར་བར་བསྐུལ།།",
    "target": "ཆོས་ ཀྱི་ འཁོར་ལོ་ བསྐོར་བ ར་ བསྐུལ ། །"
  },
  {
    "source": "མྱ་ངན་མི་འདའ་བཞུགས་སུ་གསོལ།།",
    "target": "མྱ་ངན་ མི་ འདའ་ བཞུགས་ སུ་ གསོལ ། །"
  },
  {
    "source": "དགེ་བས་འགྲོ་ཀུན་སངས་རྒྱས་ཤོག།",
    "target": "དགེ་བ ས་ འགྲོ་ ཀུན་ སངས་རྒྱས་ ཤོག །"
  },
  {
    "source": "ཅེས་ལན་གསུམ་བརྗོད།",
    "target": "ཅེས་ ལན་ གསུམ་ བརྗོད །"
  },
  {
    "source": "དེ་དག་གིས་སྔོན་འགྲོ་རྣམས་སོང་ནས།",
    "target": "དེ་ དག་ གིས་ སྔོན་ འགྲོ་ རྣམས་ སོང་ ནས །"
  },
  {
    "source": "༼༢༥༤༽གཉིས་པ་དངོས་གཞི་ལ་ལྔ་སྟེ།",
    "target": "༼ ༢༥༤ ༽ གཉིས་པ་ དངོས་གཞི་ ལ་ ལྔ་ སྟེ །"
  },
  {
    "source": "སྐུ་གསུང་ཐུགས་ཡོན་ཏན་ཕྲིན་ལས་རྗེས་གནང་དང་ལྔ་ལས།",
    "target": "སྐུ་གསུང་ཐུགས་ ཡོན་ཏན་ ཕྲིན་ལས་ རྗེས་གནང་ དང་ ལྔ་ ལས །"
  },
  {
    "source": "དང་པོ་སྐུའི་རྗེས་གནང་ཞུ་བའི་ཡོན་དུ་མཎྜལ་གླིང་བཞི་རི་རབ་དང་བཅས་པ་ཕུལ་ལ།",
    "target": "དང་པོ་ སྐུ འི་ རྗེས་ གནང་ ཞུ་བ འི་ ཡོན་ དུ་ མཎྜལ་ གླིང་ བཞི་ རི་རབ་ དང་ བཅས་པ་ ཕུལ་ ལ །"
  },
  {
    "source": "གསོལ་བ་གདབ་པ་ནི།",
    "target": "གསོལ་བ་ གདབ་པ་ ནི །"
  },
  {
    "source": "ཀྱཻ།",
    "target": "ཀྱཻ །"
  },
  {
    "source": "སྟོན་པ་ཐུགས་རྗེའི་མངའ་བདག་རྡོ་རྗེ་འཛིན།།",
    "target": "སྟོན་པ་ ཐུགས་རྗེ འི་ མངའ་བདག་ རྡོ་རྗེ་འཛིན ། །"
  },
  {
    "source": "བདག་ཅག་འཁོར་བས་འཇིགས་ཤིང་ཐུགས་རྗེས་བཟུང་དུ་གསོལ།།",
    "target": "བདག་ཅག་ འཁོར་བ ས་ འཇིགས་ ཤིང་ ཐུགས་རྗེ ས་ བཟུང་ དུ་ གསོལ ། །"
  },
  {
    "source": "མུན་པར་གྱུར་པའི་འགྲོ་བའི་གྲོང་ཁྱེར་ན།།",
    "target": "མུན་པ ར་ གྱུར་པ འི་ འགྲོ་བ འི་ གྲོང་ཁྱེར་ ན ། །"
  },
  {
    "source": "འཇིགས་ཤིང་ཡ་ང་ཁྱེད་ལ་གསོལ་བ་འདེབས།།",
    "target": "འཇིགས་ ཤིང་ ཡ་ ང་ ཁྱེད་ ལ་ གསོལ་བ་ འདེབས ། །"
  },
  {
    "source": "བདེ་བ་ཆེན་པོ་མྱ་ངན་འདས་པའི་གྲོང་།།",
    "target": "བདེ་བ་ ཆེན་པོ་ མྱ་ངན་ འདས་པ འི་ གྲོང་ ། །"
  },
  {
    "source": "ཞབས་ཀྱི་རྡུལ་ལ་རེག་ཅིང་རྗེས་གནང་སྩལ་དུ་གསོལ།།",
    "target": "ཞབས་ ཀྱི་ རྡུལ་ ལ་ རེག་ ཅིང་ རྗེས་གནང་ སྩལ་ དུ་ གསོལ ། །"
  },
  {
    "source": "ཞེས་ལན་གསུམ་གྱིས་གསོལ་བ་བཏབ།",
    "target": "ཞེས་ ལན་ གསུམ་ གྱིས་ གསོལ་བ་ བཏབ །"
  },
  {
    "source": "དེ་ནས་སློབ་དཔོན་གྱིས་གནང་བ་བྱིན་པ་ནི།",
    "target": "དེ་ ནས་ སློབ་དཔོན་ གྱིས་ གནང་བ་ བྱིན་པ་ ནི །"
  },
  {
    "source": "བདག་གི་ཐུགས་རྗེའི་ཉི་མ་ཡི།།",
    "target": "བདག་ གི་ ཐུགས་རྗེ འི་ ཉི་མ་ ཡི ། །"
  },
  {
    "source": "འོད་ཀྱི་མ་རིག་མུན་པ་སེལ།།",
    "target": "འོད་ ཀྱི་ མ་ རིག་ མུན་པ་ སེལ ། །"
  },
  {
    "source": "ཁྱོད་ཀྱི་ལུས་ངག་ཡིད་གསུམ་ལ།།",
    "target": "ཁྱོད་ ཀྱི་ ལུས་ངག་ ཡིད་ གསུམ་ ལ ། །"
  },
  {
    "source": "སྐུ་གསུང་ཐུགས་ཀྱིས་བྱིན་གྱིས་བརླབ།།",
    "target": "སྐུ་གསུང་ཐུགས་ ཀྱིས་ བྱིན་ གྱིས་ བརླབ ། །"
  },
  {
    "source": "ཅེས་བརྗོད།",
    "target": "ཅེས་ བརྗོད །"
  },
  {
    "source": "དེ་ནས་སློབ་མ་རྣམས་ཨ་མྲྀ་ཏས་བསང་།",
    "target": "དེ་ ནས་ སློབ་མ་ རྣམས་ ཨ་ མྲྀ་ ཏ ས་ བསང་ །"
  },
  {
    "source": "སྭ་བྷཱ་ཝས་སྦྱང་།",
    "target": "སྭ་ བྷཱ་ཝ ས་ སྦྱང་ །"
  },
  {
    "source": "ཕྱག་རྡོར་མངོན་རྟོགས་ནས་བྱུང་བ་ལྟར་བསྐྱེད་པ།",
    "target": "ཕྱག་རྡོར་ མངོན་རྟོགས་ ནས་ བྱུང་བ་ ལྟ ར་ བསྐྱེད་པ །"
  },
  {
    "source": "བླ་མ་དང་དཀྱིལ་འཁོར་གྱི་གཙོ་བོ་ཐ་མི་དད་པའི་ཐུགས་ཀའི་ས་བོན་ལས་འོད་ཟེར་འཕྲོས།",
    "target": "བླ་མ་ དང་ དཀྱིལ་འཁོར་ གྱི་ གཙོ་བོ་ ཐ་ མི་ དད་པ འི་ ཐུགས་ཀ འི་ ས་བོན་ ལས་ འོད་ཟེར་ འཕྲོས །"
  },
  {
    "source": "ཕྱོགས་བཅུའི་རྒྱལ་བ་སྲས་དང་བཅས་ཐམས་ཅད་ལ་ཕོག་པས།",
    "target": "ཕྱོགས་ བཅུ འི་ རྒྱལ་བ་ སྲས་ དང་ བཅས་ ཐམས་ཅད་ ལ་ ཕོག་པ ས །"
  },
  {
    "source": "ཐམས་ཅད་ཕྱག་ན་རྡོ་རྗེ་རྣམ་པ།",
    "target": "ཐམས་ཅད་ ཕྱག་ ན་ རྡོ་རྗེ་ རྣམ་པ །"
  },
  {
    "source": "སྐུ་ཆུང་ལ་ཡན་ལག་རག་པ།",
    "target": "སྐུ་ ཆུང་ ལ་ ཡན་ལག་ རག་པ །"
  },
  {
    "source": "ཕྱག་མཚན་རྡོ་རྗེ་དྲིལ་བུ་དང་བཅས་པ་གསལ་བ་དཔག་ཏུ་མེད་པ་བྱུང་།",
    "target": "ཕྱག་མཚན་ རྡོ་རྗེ་ དྲིལ་ བུ་ དང་ བཅས་པ་ གསལ་བ་ དཔག་ ཏུ་ མེད་པ་ བྱུང་ །"
  },
  {
    "source": "བླ་མའི་སྐུ་ལས་ཀྱང་ཕྱག་ན་རྡོ་རྗེའི་སྐུ་དཔག་ཏུ་མེད་པ་ཆད་ནས་བྱུང་བས།",
    "target": "བླ་མ འི་ སྐུ་ ལས་ ཀྱང་ ཕྱག་ ན་ རྡོ་རྗེ འི་ སྐུ་ དཔག་ ཏུ་ མེད་པ་ ཆད་ ནས་ བྱུང་བ ས །"
  },
  {
    "source": "སློབ་མའི་ལུས་ལ་མཚོ་ལ་ཁ་བ་བབས་པ་ལྟར་སིབ་སིབ་ཐིམ་པར་བསྒོམ་ལ།",
    "target": "སློབ་མ འི་ ལུས་ ལ་ མཚོ་ ལ་ཁ་བ་ བབས་པ་ ལྟ ར་ སིབ་སིབ་ ཐིམ་པ ར་ བསྒོམ་ ལ །"
  },
  {
    "source": "སྤོས་ཀྱི་བདུག།",
    "target": "སྤོས་ ཀྱི་ བདུག །"
  },
  {
    "source": "རོལ་མོ་དཀྲོལ།",
    "target": "རོལ་མོ་ དཀྲོལ །"
  },
  {
    "source": "སློབ་དཔོན་གྱིས་སློབ་མའི་སྤྱི་བོར་སྐུ་བཞག་པའམ་ཡང་ན་མེ་ཏོག་འཐོར་ལ།",
    "target": "སློབ་དཔོན་ གྱིས་ སློབ་མ འི་ སྤྱི་བོ ར་ སྐུ་ བཞག་ པ འམ་ ཡང་ ན་ མེ་ཏོག་ འཐོར་ ལ །"
  },
  {
    "source": "བཅོམ་ལྡན་རིགས་སྔགས་འདི་ལ་སྩལ་ལགས་ཀྱིས།།",
    "target": "བཅོམ་ལྡན་ རིགས་ སྔགས་ འདི་ ལ་ སྩལ་ ལགས་ ཀྱིས ། །"
  },
  {
    "source": "༼༢༥༥༽འདི་ལ་འགོ་བར་མཛད་དུ་གསོལ།",
    "target": "༼ ༢༥༥ ༽ འདི་ ལ་ འགོ་བ ར་ མཛད་ དུ་ གསོལ །"
  },
  {
    "source": "ཨོཾ་བཛྲ་པཱ་ཎི་ཛཿཧཱུྃ་བཾ་ཧོཿཞེས་བརྗོད།",
    "target": "ཨོཾ་ བཛྲ་ པཱ་ཎི་ ཛཿ ཧཱུྃ་ བཾ་ ཧོཿ ཞེས་ བརྗོད །"
  },
  {
    "source": "དེ་ལྟར་སྐུའི་རྗེས་གནང་ཐོབ་པའི་ཕན་ཡོན་ལ་གནས་སྐབས་དང་མཐར་ཐུག་གཉིས་ལས།",
    "target": "དེ་ ལྟ ར་ སྐུ འི་ རྗེས་ གནང་ ཐོབ་པ འི་ ཕན་ཡོན་ ལ་ གནས་སྐབས་ དང་ མཐ ར་ ཐུག་ གཉིས་ ལས །"
  },
  {
    "source": "གནས་སྐབས་སུ་ལུས་ཀྱི་གནད་གདོན་སྡིག་སྒྲིབ་བར་ཆད་ཞི་བ་དང་།",
    "target": "གནས་སྐབས་ སུ་ ལུས་ ཀྱི་ གནད་ གདོན་ སྡིག་ སྒྲིབ་བ ར་ ཆད་ ཞི་བ་ དང་ །"
  },
  {
    "source": "མཐར་ཐུག་ཏུ་མཐུ་སྟོབས་དང་ལྡན་པ་ཕྱག་ན་རྡོ་རྗེའི་སྐུ་ཐོབ་པར་འགྱུར།",
    "target": "མཐ ར་ ཐུག་ ཏུ་ མཐུ་སྟོབས་ དང་ ལྡན་པ་ ཕྱག་ ན་ རྡོ་རྗེ འི་ སྐུ་ ཐོབ་པ ར་ འགྱུར །"
  },
  {
    "source": "ཞེས་བརྗོད།",
    "target": "ཞེས་ བརྗོད །"
  },
  {
    "source": "གཉིས་པ་གསུང་གི་རྗེས་གནང་ཞུ་བའི་ཡོན་དུ་མཎྜལ་ཕུལ་ནས་གསོལ་བ་གོང་ལྟར་བཏབ་ལ།",
    "target": "གཉིས་པ་ གསུང་ གི་ རྗེས་གནང་ ཞུ་བ འི་ ཡོན་ དུ་ མཎྜལ་ ཕུལ་ ནས་ གསོལ་བ་ གོང་ ལྟ ར་ བཏབ་ ལ །"
  },
  {
    "source": "དེ་ནས་དཔོན་སློབ་གཉིས་ཀ་ཕྱག་རྡོར་དུ་བསྐྱེད་པའི་སྙིང་ཁར་པད་ཉིའི་སྟེར་དུ་ཧཱུྃ་ཡིག་གི་མཐའ་མར་སྔགས་ཀྱིས་བསྐོར་བ་ལས།",
    "target": "དེ་ ནས་ དཔོན་སློབ་ གཉིས་ ཀ་ ཕྱག་རྡོར་ དུ་ བསྐྱེད་པ འི་ སྙིང་ཁ ར་ པད་ ཉི འི་ སྟེར་ དུ་ ཧཱུྃ་ ཡིག་ གི་ མཐའ་ མར་ སྔགས་ ཀྱིས་ བསྐོར་བ་ ལས །"
  },
  {
    "source": "སྔགས་ཕྲེང་བཻཌཱུརྻ་ཞུན་མའི་ཕྲེང་བ་ལྟ་བུ་ཞལ་ནས་ཐོན།",
    "target": "སྔགས་ ཕྲེང་ བཻཌཱུརྻ་ ཞུན་མ འི་ ཕྲེང་བ་ ལྟ་བུ་ ཞལ་ ནས་ ཐོན །"
  },
  {
    "source": "སློབ་མའི་ཞལ་དུ་བཞུགས།",
    "target": "སློབ་མ འི་ ཞལ་ དུ་ བཞུགས །"
  },
  {
    "source": "ཐུགས་ཁར་འཁོར་བར་བསམ་ལ།",
    "target": "ཐུགས་ ཁ ར་ འཁོར་བ ར་ བསམ་ ལ །"
  },
  {
    "source": "ཨོཾ་བཛྲ་པཱ་ཎི་ཧཱུྃ་ཕཊ་སྭཱ་ཧཱ།",
    "target": "ཨོཾ་ བཛྲ་ པཱ་ཎི་ ཧཱུྃ་ ཕཊ་ སྭཱ་ཧཱ །"
  },
  {
    "source": "ཨོཾ་བཛྲ་ཙནྡན་མ་ཧཱ་རོ་ཥ་ཎ་ཧཱུྃ་ཕཊ།",
    "target": "ཨོཾ་ བཛྲ་ ཙནྡན་ མ་ ཧཱ་ རོ་ཥ་ཎ་ ཧཱུྃ་ ཕཊ །"
  },
  {
    "source": "ཅེས་སྔགས་ཕྲེང་ཉི་ཤུ་རྩ་གཅིག་གི་བར་དུ་ཕྲེང་བ་ལ་བཟུང་ལ་རྗེས་ཟློས་བྱེད་དུ་གཞུག་གོ།",
    "target": "ཅེས་ སྔགས་ ཕྲེང་ ཉི་ཤུ་ རྩ་ གཅིག་ གི་ བར་ དུ་ ཕྲེང་བ་ ལ་ བཟུང་ ལ་ རྗེས་ ཟློས་ བྱེད་ དུ་ གཞུག་ གོ །"
  },
  {
    "source": "དེ་ནས་ཕྲེང་བ་སློབ་མའི་མགྲིན་པར་རེག་སྟེ།",
    "target": "དེ་ ནས་ ཕྲེང་བ་ སློབ་མ འི་ མགྲིན་པ ར་ རེག་ སྟེ །"
  },
  {
    "source": "བཅོམ་ལྡན་རིགས་སྔགས་འདི་ལ་སྩལ་ལགས་ཀྱི།།",
    "target": "བཅོམ་ལྡན་ རིགས་ སྔགས་ འདི་ ལ་ སྩལ་ ལགས་ ཀྱི ། །"
  },
  {
    "source": "འདི་ལ་འགོ་བར་མཛད་དུ་གསོལ།།",
    "target": "འདི་ ལ་ འགོ་བ ར་ མཛད་ དུ་ གསོལ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "སློབ་མས་ཀྱང་དེའི་འདོན་པ་བསྒྱུར་ལ་བརྗོད་དུ་གཞུག།",
    "target": "སློབ་མ ས་ ཀྱང་ དེ འི་ འདོན་པ་ བསྒྱུར་ ལ་ བརྗོད་ དུ་ གཞུག །"
  },
  {
    "source": "འདི་ལ་གནས་སྐབས་དང་མཐར་ཐུག་གི་ཕན་ཡོན་གཉིས་ལས།",
    "target": "འདི་ ལ་ གནས་སྐབས་ དང་ མཐ ར་ ཐུག་ གི་ ཕན་ཡོན་ གཉིས་ ལས །"
  },
  {
    "source": "གནས་སྐབས་སུ་སྔགས་ཀྱི་ནུས་པ་ཆེ་ཞིང་།",
    "target": "གནས་སྐབས་ སུ་ སྔགས་ ཀྱི་ ནུས་པ་ ཆེ་ ཞིང་ །"
  },
  {
    "source": "འཆད་རྩོད་རྩོམ་གསུམ་ལ་མཁས་པ་དང་།",
    "target": "འཆད་ རྩོད་ རྩོམ་ གསུམ་ ལ་ མཁས་པ་ དང་ །"
  },
  {
    "source": "མཐར་ཐུག་ཏུ་ངག་བདེན་པའི་ཚིག་འགྲུབ་ཅིང་།",
    "target": "མཐ ར་ ཐུག་ ཏུ་ ངག་ བདེན་པ འི་ ཚིག་ འགྲུབ་ ཅིང་ །"
  },
  {
    "source": "སངས་རྒྱས་ཀྱི་གསུང་དབྱངས་ཡན་ལག་དྲུག་བཅུའི་དབྱངས་དང་ལྡན་པར་འགྱུར་རོ།།",
    "target": "སངས་རྒྱས་ ཀྱི་ གསུང་ དབྱངས་ ཡན་ལག་ དྲུག་ བཅུ འི་ དབྱངས་ དང་ ལྡན་པ ར་ འགྱུར་ རོ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "གསུམ་པ་ཐུགས་ཀྱི་རྗེས་གནང་ཞུ་བའི་ཡོན་དུ་མཎྜལ་ཕུལ་ནས་གསོལ་བ་གོང་བཞིན་བཏབ་ལ།",
    "target": "གསུམ་པ་ ཐུགས་ ཀྱི་ རྗེས་གནང་ ཞུ་བ འི་ ཡོན་ དུ་ མཎྜལ་ ཕུལ་ ནས་ གསོལ་བ་ གོང་ བཞིན་ བཏབ་ ལ །"
  },
  {
    "source": "སློབ་མས་ལུས་གནད་རྣམ་སྣང་གི་ཆོས་བདུན་ལྡན་དུ་བྱས་ལ།",
    "target": "སློབ་མ ས་ ལུས་ གནད་ རྣམ་སྣང་ གི་ ཆོས་ བདུན་ ལྡན་ དུ་ བྱས་ ལ །"
  },
  {
    "source": "མདུན་གྱི་༼༢༥༦༽ནམ་མཁའ་ཧཱུྃ་སྔོན་པོ་ཞིག་བསམ།",
    "target": "མདུན་ གྱི་ ༼ ༢༥༦ ༽ ནམ་མཁའ་ ཧཱུྃ་ སྔོན་པོ་ ཞིག་ བསམ །"
  },
  {
    "source": "དེ་ནས་རང་གི་ལུས་འཇའ་ལུས་སུ་ཡལ་ནས།",
    "target": "དེ་ ནས་ རང་ གི་ ལུས་ འཇའ་ ལུས་ སུ་ ཡལ་ ནས །"
  },
  {
    "source": "མདུན་གྱི་ནམ་མཁར་ཧཱུྃ་ཡིག་ལ་ཐིམ་པ་ལ་རིག་པ་གཏད་ཅིང་།",
    "target": "མདུན་ གྱི་ ནམ་ མཁ ར་ ཧཱུྃ་ ཡིག་ ལ་ ཐིམ་པ་ ལ་ རིག་པ་ གཏད་ ཅིང་ །"
  },
  {
    "source": "ཧཱུྃ་དེ་ཉིད་ཀྱང་ནམ་མཁའ་ལ་འཇའ་ཡལ་བ་ལྟར་སོང་བར་བསམ་ཞིང་།",
    "target": "ཧཱུྃ་ དེ་ ཉིད་ ཀྱང་ ནམ་མཁའ་ ལ་ འཇའ་ ཡལ་བ་ ལྟ ར་ སོང་ བར་ བསམ་ ཞིང་ །"
  },
  {
    "source": "སེམས་དམིགས་མེད་ཀྱི་ངང་ལ་མཉམ་པར་བཞག་གོ།",
    "target": "སེམས་ དམིགས་ མེད་ ཀྱི་ ངང་ ལ་ མཉམ་པ ར་ བཞག་ གོ །"
  },
  {
    "source": "འདིའི་ཕན་ཡོན་ལ་གནས་སྐབས་དང་མཐར་ཐུག་གཉིས་ལས།",
    "target": "འདི འི་ ཕན་ཡོན་ ལ་ གནས་སྐབས་ དང་ མཐ ར་ ཐུག་ གཉིས་ ལས །"
  },
  {
    "source": "གནས་སྐབས་སུ་ཏིང་ངེ་འཛིན་ཁྱད་པར་ཅན་རྒྱུད་ལ་སྐྱེ་བ་དང་།",
    "target": "གནས་སྐབས་ སུ་ ཏིང་ངེ་འཛིན་ ཁྱད་པར་ཅན་ རྒྱུད་ ལ་ སྐྱེ་བ་ དང་ །"
  },
  {
    "source": "མཐར་ཐུག་ཏུ་སངས་རྒྱས་ཀྱི་ཐུགས་འོད་གསལ་ཆོས་སྐུའི་གནས་ལུགས་མངོན་དུ་བྱེད་པར་འགྱུར་རོ།།",
    "target": "མཐ ར་ ཐུག་ ཏུ་ སངས་རྒྱས་ ཀྱི་ ཐུགས་ འོད་གསལ་ ཆོས་སྐུ འི་ གནས་ལུགས་ མངོན་ དུ་ བྱེད་པ ར་ འགྱུར་ རོ ། །"
  },
  {
    "source": "བཞི་པ་ཡོན་ཏན་གྱི་རྗེས་གནང་ཞུ་བའི་ཡོན་དུ་མཎྜལ་ཕུལ་གསོལ་བ་གོང་བཞིན་བཏབ་ལ།",
    "target": "བཞི་པ་ ཡོན་ཏན་ གྱི་ རྗེས་གནང་ ཞུ་བ འི་ ཡོན་ དུ་ མཎྜལ་ ཕུལ་ གསོལ་བ་ གོང་ བཞིན་ བཏབ་ ལ །"
  },
  {
    "source": "སློབ་མ་ཕྱག་རྡོར་དུ་བསྐྱེད་དུ་གཞུག་ལ་སློབ་དཔོན་གྱིས་སློབ་མ་ལ་ལག་པ་གཡས་སུ་རྡོ་རྗེ་གཏད།",
    "target": "སློབ་མ་ ཕྱག་རྡོར་ དུ་ བསྐྱེད་ དུ་ གཞུག་ ལ་ སློབ་དཔོན་ གྱིས་ སློབ་མ་ ལ་ ལག་པ་ གཡས་ སུ་ རྡོ་རྗེ་ གཏད །"
  },
  {
    "source": "གཡོན་དུ་དྲིལ་བུ་གཏད་ལ།",
    "target": "གཡོན་ དུ་ དྲིལ་བུ་ གཏད་ ལ །"
  },
  {
    "source": "འདི་ནི་ཕྱག་ན་རྡོ་རྗེའི་ཕྱག་མཚན་རྡོ་རྗེ་དང་དྲིལ་བུ་སྟེ།",
    "target": "འདི་ ནི་ ཕྱག་ ན་ རྡོ་རྗེ འི་ ཕྱག་མཚན་ རྡོ་རྗེ་ དང་ དྲིལ་བུ་ སྟེ །"
  },
  {
    "source": "ཁྱོད་ཀྱིས་རྟག་ཏུ་འཆང་ན།",
    "target": "ཁྱོད་ ཀྱིས་ རྟག་ ཏུ་ འཆང་ ན །"
  },
  {
    "source": "ཐབས་ཤེས་རབ་ཟུང་དུ་འཇུག་པའི་སངས་རྒྱས་ཀྱི་ཡོན་ཏན་མཐའ་དག་ཐོབ་པར་འགྱུར་རོ།།",
    "target": "ཐབས་ཤེས་ རབ་ ཟུང་ དུ་ འཇུག་པ འི་ སངས་རྒྱས་ ཀྱི་ ཡོན་ཏན་ མཐའ་ དག་ ཐོབ་པ ར་ འགྱུར་ རོ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "འདིའི་ཕན་ཡོན་ལ་གནས་སྐབས་དང་མཐར་ཐུག་གཉིས་ལས།",
    "target": "འདི འི་ ཕན་ཡོན་ ལ་ གནས་སྐབས་ དང་ མཐ ར་ ཐུག་ གཉིས་ ལས །"
  },
  {
    "source": "གནས་སྐབས་སུ་ལམ་གྱི་ཡོན་ཏན་མཐའ་དག་འགྲུབ་པ་དང་།",
    "target": "གནས་སྐབས་ སུ་ ལམ་ གྱི་ ཡོན་ཏན་ མཐའ་དག་ འགྲུབ་པ་ དང་ །"
  },
  {
    "source": "མཐར་ཐུག་ཏུ་སངས་རྒྱས་ཀྱི་ཡོན་ཏན་མཐའ་དག་འགྲུབ་པར་འགྱུར་རོ།།",
    "target": "མཐ ར་ ཐུག་ ཏུ་ སངས་རྒྱས་ ཀྱི་ ཡོན་ཏན་ མཐའ་དག་ འགྲུབ་པ ར་ འགྱུར་ རོ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "ལྔ་པ་ཕྲིན་ལས་རྗེས་གནང་ཞུ་བའི་ཡོན་དུ་མཎྜལ་དང་གསོལ་བ་གོང་ལྟར་རོ།།",
    "target": "ལྔ་པ་ ཕྲིན་ལས་ རྗེས་གནང་ ཞུ་བ འི་ ཡོན་ དུ་ མཎྜལ་ དང་ གསོལ་བ་ གོང་ ལྟ ར་ རོ ། །"
  },
  {
    "source": "དེ་ནས་སློབ་མ་ཕྱག་རྡོར་དུ་བསྐྱེད་པའི་སྐུ་ལུས་ལ།",
    "target": "དེ་ ནས་ སློབ་མ་ ཕྱག་རྡོར་ དུ་ བསྐྱེད་པ འི་ སྐུ་ལུས་ ལ །"
  },
  {
    "source": "ཀླུ་ཆེན་བརྒྱད་ཀྱིས་བརྒྱན་པར་བསམ་ལ་སྦྲུལ་རྒྱན་བྱིན།",
    "target": "ཀླུ་ ཆེན་ བརྒྱད་ ཀྱིས་ བརྒྱན་པ ར་ བསམ་ ལ་ སྦྲུལ་ རྒྱན་ བྱིན །"
  },
  {
    "source": "སྐུ་སྟོད་ལ་དར་སྔོན་པོའི་སྟོད་གཡོགས་དང་།",
    "target": "སྐུ་ སྟོད་ ལ་ དར་ སྔོན་པོ འི་ སྟོད་གཡོགས་ དང་ །"
  },
  {
    "source": "སྐུ་སྨད་ལ་སྟག་གི་པགས་པའི་ཤམ་ཐབས་དཀྲིས་པར་བསམ་ལ།",
    "target": "སྐུ་ སྨད་ ལ་ སྟག་ གི་ པགས་པ འི་ ཤམ་ཐབས་ དཀྲིས་པ ར་ བསམ་ ལ །"
  },
  {
    "source": "སྟོད་དུ་དར་སྔོན་པོ་གཡོགས།",
    "target": "སྟོད་ དུ་ དར་ སྔོན་པོ་ གཡོགས །"
  },
  {
    "source": "སྨད་དུ་སྟག་ཤམ་དཀྲིའོ།།",
    "target": "སྨད་ དུ་ སྟག་ ཤམ་ དཀྲི འོ ། །"
  },
  {
    "source": "དེ་ནས་དཔོན་༼༢༥༧༽སློབ་གཉིས་ཀའི་གནས་ལྔར་རིགས་ལྔའི་ཁྱུང་ལྔ་བསྒོམ་ལ།",
    "target": "དེ་ ནས་ དཔོན་ ༼ ༢༥༧ ༽ སློབ་ གཉིས་ ཀ འི་ གནས་ ལྔ ར་ རིགས་ ལྔ འི་ ཁྱུང་ ལྔ་ བསྒོམ་ ལ །"
  },
  {
    "source": "བླ་མའི་གནས་ལྔའི་ཁྱུང་རིགས་ལྔ་ལས་ཁྱུང་རིགས་ལྔ་ཆད་ནས།",
    "target": "བླ་མ འི་ གནས་ ལྔ འི་ ཁྱུང་ རིགས་ ལྔ་ ལས་ ཁྱུང་ རིགས་ ལྔ་ ཆད་ ནས །"
  },
  {
    "source": "སློབ་མའི་གནས་ལྔའི་ཁྱུང་ལྔ་ལ་ཐིམ་པར་བསམ་ཞིང་།",
    "target": "སློབ་མ འི་ གནས་ ལྔ འི་ ཁྱུང་ ལྔ་ ལ་ ཐིམ་པ ར་ བསམ་ ཞིང་ །"
  },
  {
    "source": "ཁྱུང་གི་ཙཀ་ལི་ལྔ་རིམ་བཞིན་དུ་སློབ་མའི་གནས་ལྔ་ལ་བཞག་ལ།",
    "target": "ཁྱུང་ གི་ ཙཀ་ ལི་ ལྔ་ རིམ་ བཞིན་ དུ་ སློབ་མ འི་ གནས་ ལྔ་ ལ་ བཞག་ ལ །"
  },
  {
    "source": "ངག་ཏུ།",
    "target": "ངག་ ཏུ །"
  },
  {
    "source": "ཨོཾ་བུདྡྷ་ག་རུ་ཌ་ཙ་ལེ་ཙ་ལེ་ཧཱུྃ་ཕཊ།",
    "target": "ཨོཾ་ བུདྡྷ་ ག་རུ་ ཌ་ ཙ་ ལེ་ ཙ་ ལེ་ ཧཱུྃ་ ཕཊ །"
  },
  {
    "source": "པདྨ་ག་རུ་ཌ་ཙ་ལེ་ཙ་ལེ་ཧཱུྃ་ཕཊ།",
    "target": "པདྨ་ ག་རུ་ ཌ་ ཙ་ ལེ་ ཙ་ ལེ་ ཧཱུྃ་ ཕཊ །"
  },
  {
    "source": "བཛྲ་ག་རུ་ཌ་ཙ་ལེ་ཙ་ལེ་ཧཱུྃ་ཕཊ།",
    "target": "བཛྲ་ ག་རུ་ ཌ་ ཙ་ ལེ་ ཙ་ ལེ་ ཧཱུྃ་ ཕཊ །"
  },
  {
    "source": "རཏྣ་ག་རུ་ཌ་ཙ་ལེ་ཙ་ལེ་ཧཱུྃ་ཕཊ།",
    "target": "རཏྣ་ ག་རུ་ ཌ་ ཙ་ ལེ་ ཙ་ ལེ་ ཧཱུྃ་ ཕཊ །"
  },
  {
    "source": "ཀརྨ་ག་རུ་ཌ་ཙ་ལེ་ཙ་ལེ་ཧཱུྃ་ཕཊ།",
    "target": "ཀརྨ་ ག་རུ་ ཌ་ ཙ་ ལེ་ ཙ་ ལེ་ ཧཱུྃ་ ཕཊ །"
  },
  {
    "source": "ཛཿཧཱུྃ་བཾ་ཧོཿཞེས་བརྗོད།",
    "target": "ཛཿ ཧཱུྃ་ བཾ་ ཧོཿ ཞེས་ བརྗོད །"
  },
  {
    "source": "འདིའི་ཕན་ཡོན་ལ་གནས་སྐབས་དང་མཐར་ཐུག་གཉིས་ལས།",
    "target": "འདི འི་ ཕན་ཡོན་ ལ་ གནས་སྐབས་ དང་ མཐ ར་ ཐུག་ གཉིས་ ལས །"
  },
  {
    "source": "གནས་སྐབས་སུ་ཕྲིན་ལས་རྣམ་པ་བཞིའི་གྲུབ་ཅིང་སེམས་ཅན་ཐམས་ཅད་ལ་ཕན་པ་རྒྱ་ཆེན་པོ་འབྱུང་བ་དང་།",
    "target": "གནས་སྐབས་ སུ་ ཕྲིན་ལས་ རྣམ་པ་ བཞི འི་ གྲུབ་ ཅིང་ སེམས་ཅན་ ཐམས་ཅད་ ལ་ ཕན་པ་ རྒྱ་ཆེན་པོ་ འབྱུང་བ་ དང་ །"
  },
  {
    "source": "མཐར་ཐུག་ཏུ་སངས་རྒྱས་ཀྱི་ཕྲིན་ལས་འབད་མེད་ལྷུན་གྲུབ་ཏུ་འབྱུང་བར་འགྱུར་རོ།།",
    "target": "མཐ ར་ ཐུག་ ཏུ་ སངས་རྒྱས་ ཀྱི་ ཕྲིན་ ལ ས་ འབད་ མེད་ ལྷུན་གྲུབ་ ཏུ་ འབྱུང་བ ར་ འགྱུར་ རོ ། །"
  },
  {
    "source": "ཞེས་བརྗོད།",
    "target": "ཞེས་ བརྗོད །"
  },
  {
    "source": "དེ་ནས་བླ་མ་ལ་གཏང་རག་གི་ཡོན་དང་མཎྜལ་ཕུལ་ལ།",
    "target": "དེ་ ནས་ བླ་མ་ ལ་ གཏང་རག་ གི་ ཡོན་ དང་ མཎྜལ་ ཕུལ་ ལ །"
  },
  {
    "source": "དེང་ནས་བཟུང་སྟེ་ཁྱེད་བྲན་དུ།།",
    "target": "དེང་ ནས་ བཟུང་ སྟེ་ ཁྱེད་ བྲན་ དུ ། །"
  },
  {
    "source": "ཞེས་སོགས་བརྗོད།",
    "target": "ཞེས་ སོགས་ བརྗོད །"
  },
  {
    "source": "གསུམ་པ་རྗེས་ནི།",
    "target": "གསུམ་པ་ རྗེས་ ནི །"
  },
  {
    "source": "གཏང་རག་གི་མཆོད་བསྟོད་གཤེགས་གསོལ་ལ་སོགས།",
    "target": "གཏང་རག་ གི་ མཆོད་བསྟོད་ གཤེགས་ གསོལ་ ལ་ སོགས །"
  },
  {
    "source": "རྗེས་ཆོག་རྣམས་གཞན་དང་མཐུན་ནོ།།",
    "target": "རྗེས་ཆོག་ རྣམས་ གཞན་ དང་ མཐུན་ ནོ ། །"
  },
  {
    "source": "བཅོམ་ལྡན་འདས་ཕྱག་ན་རྡོ་རྗེའི་རྗེས་གནང་བྱིན་རླབས་ཀྱི་འབྱུང་གནས་ཞེས་བྱ་བ།",
    "target": "བཅོམ་ལྡན་འདས་ ཕྱག་ ན་ རྡོ་རྗེ འི་ རྗེས་ གནང་ བྱིན་རླབས་ ཀྱི་ འབྱུང་གནས་ ཞེས་ བྱ་བ །"
  },
  {
    "source": "རྣལ་འབྱོར་པ་འོད་དཔག་རྡོ་རྗེས་བླ་མའི་གསུངས་བཞིན་ཡེ་གེར་བཀོད་པ་རྫོགས་སོ།།",
    "target": "རྣལ་འབྱོར་པ་ འོད་ དཔག་ རྡོ་རྗེ ས་ བླ་མ འི་ གསུངས་ བཞིན་ ཡེ་ གེ ར་ བཀོད་པ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།",
    "target": "མངྒ་ལཾ །"
  }
]
