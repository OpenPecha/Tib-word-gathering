[
  {
    "source": "༼༡༥༽༄༅།།",
    "target": "༼ ༡༥ ༽ ༄༅ ། །"
  },
  {
    "source": "དཔལ་དུས་ཀྱི་འཁོར་ལོའི་རྣལ་འབྱོར་ཡན་ལག་དྲུག་གི་འགྲེལ་པ་སྙིང་པོ་བསྡུས་པ་ཞེས་བྱ་བ་བཞུགས་སོ།།",
    "target": "དཔལ་ དུས་ ཀྱི་ འཁོར་ལོ འི་ རྣལ་འབྱོར་ ཡན་ལག་ དྲུག་ གི་ འགྲེལ་པ་ སྙིང་པོ་ བསྡུས་པ་ ཞེས་ བྱ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "ཤ་བ་རིའི་གཞུང་ཆུང་གི་འགྲེལ་པའོ།།",
    "target": "ཤ་བ་ རི འི་ གཞུང་ ཆུང་ གི་ འགྲེལ་པ འོ ། །"
  },
  {
    "source": "༼༡༦༽༄༅།།",
    "target": "༼ ༡༦ ༽ ༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཡོ་ག་ཥཊ་ཨཾ་ག་བྲྀ་ཏི་ཧྲི་ད་ཡཾ་པཎྜི་ནཱ་མ།",
    "target": "ཡོ་ག་ ཥཊ་ ཨཾ་ ག་ བྲྀ་ཏི་ ཧྲི་ ད་ ཡཾ་ པཎྜི་ ནཱ་མ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "རྣལ་འབྱོར་ཡན་ལག་དྲུག་པའི་འགྲེལ་པ་སྙིང་པོ་བསྡུས་པ་ཞེས་བྱ་བ།",
    "target": "རྣལ་འབྱོར་ ཡན་ལག་ དྲུག་པ འི་ འགྲེལ་པ་ སྙིང་པོ་ བསྡུས་པ་ ཞེས་ བྱ་བ །"
  },
  {
    "source": "དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ།།",
    "target": "དཔལ་ རྡོ་རྗེ་སེམས་དཔའ་ ལ་ ཕྱག་ འཚལ་ ལོ ། །"
  },
  {
    "source": "རྣལ་འབྱོར་ཡན་ལག་དྲུག་བཤད་བྱ།།",
    "target": "རྣལ་འབྱོར་ ཡན་ལག་ དྲུག་ བཤད་ བྱ ། །"
  },
  {
    "source": "དེ་ལྟར་མཆོད་པར་བརྗོད་དེ་བཤད་པར་དམ་བཅས་ནས།",
    "target": "དེ་ ལྟ ར་ མཆོད་པ ར་ བརྗོད་ དེ་ བཤད་པ ར་ དམ་བཅས་ ནས །"
  },
  {
    "source": "དམ་བཅས་པའི་མན་ངག་ཉམས་སུ་བླང་བ་ལ་གཉིས་ལས།",
    "target": "དམ་བཅས་པ འི་ མན་ངག་ ཉམས་ སུ་ བླང་བ་ ལ་ གཉིས་ ལས །"
  },
  {
    "source": "དང་པོ་ཉམས་སུ་བླང་བའི་ཚུལ་ལའང་གསུམ་ལས།",
    "target": "དང་པོ་ ཉམས་ སུ་ བླང་བ འི་ ཚུལ་ ལ འང་ གསུམ་ ལས །"
  },
  {
    "source": "མདོར་བསྟན་པ་ནི།",
    "target": "མདོ ར་ བསྟན་པ་ ནི །"
  },
  {
    "source": "དབང་པོ་ལྔས་ཡུལ་ལྔ་སོ་སོར་འཛིན་པའི་རྣམ་པར་རྟོག་པ་གཅོད་པ་དང་།",
    "target": "དབང་པོ་ ལྔ ས་ ཡུལ་ ལྔ་ སོ་སོ ར་ འཛིན་པ འི་ རྣམ་པ ར་ རྟོག་པ་ གཅོད་པ་ དང་ །"
  },
  {
    "source": "དུ་བ་ལྟ་བུ་ལ་སོགས་པའི་སྣ་ཚོགས་སྟོང་གཟུགས་མཐོང་བ་ལས་བསམ་པ་གཞན་དུ་མི་གཡོ་བར་གཏན་དུ་གནས་པ་དང་།",
    "target": "དུ་བ་ ལྟ་བུ་ ལ་ སོགས་པ འི་ སྣ་ཚོགས་ སྟོང་ གཟུགས་ མཐོང་བ་ ལས་ བསམ་པ་ གཞན་ དུ་ མི་ གཡོ་བ ར་ གཏན་ དུ་ གནས་པ་ དང་ །"
  },
  {
    "source": "སྲོག་རླུང་གཡས་དང་གཡོན་ནས་རྒྱུ་བ་རྩོལ་བ་འགོག་པ་ལས་དབུ་མའི་ཐིག་ལེར་ཆུད་པ་དང་།",
    "target": "སྲོག་རླུང་ གཡས་ དང་ གཡོན་ ནས་ རྒྱུ་བ་ རྩོལ་བ་ འགོག་པ་ ལས་ དབུ་མ འི་ ཐིག་ལེ ར་ ཆུད་པ་ དང་ །"
  },
  {
    "source": "རླུང་དབུ་མར་ཆུད་པ་དེ་བཞིན་དུ་སྤྱི་གཙུག་ཧཾ་གི་ཐིག་ལེར་ཟིན་པ་དང་།",
    "target": "རླུང་ དབུ་མ ར་ ཆུད་པ་ དེ་ བཞིན་ དུ་ སྤྱི་གཙུག་ ཧཾ་ གི་ ཐིག་ལེ ར་ ཟིན་པ་ དང་ །"
  },
  {
    "source": "རླུང་ཧཾ་གི་ཐིག་ལེར་ཟིན་པའི་སྟོབས་ཀྱིས་བྱང་སེམས་ཞུ་བ་དུས་མེར་ཞུགས་པའི་གཏུམ་མོའི་མེ་ལྟེ་བར་འབར་བའི་རྗེས་སུ་ཕྱག་རྒྱ་དྲན་པ་དང་།",
    "target": "རླུང་ ཧཾ་ གི་ ཐིག་ལེ ར་ ཟིན་པ འི་ སྟོབས་ ཀྱིས་ བྱང་སེམས་ ཞུ་བ་ དུས་ མེ ར་ ཞུགས་པ འི་ གཏུམ་མོ འི་ མེ་ ལྟེ་བ ར་ འབར་བ འི་ རྗེས་ སུ་ ཕྱག་རྒྱ་ དྲན་པ་ དང་ །"
  },
  {
    "source": "ཕྱག་རྒྱ་ཆེན་མོ་སྟོང་གཟུགས་བསྟེན་པ་ལས་བྱུང་བའི་འགྱུར་མེད་བདེ་སྟོང་གི་ཏིང་ངེ་འཛིན་ཏེ།",
    "target": "ཕྱག་རྒྱ་ ཆེན་ མོ་ སྟོང་ གཟུགས་ བསྟེན་པ་ ལས་ བྱུང་བ འི་ འགྱུར་ མེད་ བདེ་སྟོང་ གི་ ཏིང་ངེ་འཛིན་ ཏེ །"
  },
  {
    "source": "དེ་ལྟར་ན་གཞི་སེམས་ཅན་གྱི་སེམས་ཉིད།",
    "target": "དེ་ ལྟ ར་ ན་ གཞི་ སེམས་ཅན་ གྱི་ སེམས་ ཉིད །"
  },
  {
    "source": "ལམ་རྣམ་པར་མི་རྟོག་པའི་ཏིང་ངེ་འཛིན་རྣལ་འབྱོར་མས།",
    "target": "ལམ་ རྣམ་པ ར་ མི་ རྟོག་པ འི་ ཏིང་ངེ་འཛིན་ རྣལ་འབྱོར་མ ས །"
  },
  {
    "source": "འབྲས་བུ་རྟོག་མེད་ཀྱི་ཡེ་ཤེས་ཀྱི་སྐུས་སེམས་ཅན་གྱི་དོན་མཛད་པའི་སངས་རྒྱས་སུ་རྣལ་འབྱོར་པར་བྱེད་པའི་ཐབས་ཀྱི་ཡན་ལག་དྲུག་ཏུ་དཔལ་དུས་ཀྱི་འཁོར་ལ་སོགས་པའི་རྒྱུད་ཀྱི་རྒྱལ་པོ་རྣམས་ལས་གསུངས་སོ།།",
    "target": "འབྲས་བུ་ རྟོག་ མེད་ ཀྱི་ ཡེ་ཤེས་ ཀྱི་ སྐུས་ སེམས་ཅན་ གྱི་ དོན་ མཛད་པ འི་ སངས་རྒྱས་ སུ་ རྣལ་འབྱོར་པ ར་ བྱེད་པ འི་ ཐབས་ ཀྱི་ ཡན་ལག་ དྲུག་ ཏུ་ དཔལ་ དུས་ ཀྱི་ འཁོར་ ལ་ སོགས་པ འི་ རྒྱུད་ ཀྱི་ རྒྱལ་པོ་ རྣམས་ ལས་ གསུངས་ སོ ། །"
  },
  {
    "source": "གཉིས་༼༡༧༽པ་རྒྱས་པར་བཤད་པ་ལ་དྲུག་ལས།",
    "target": "གཉིས་ ༼ ༡༧ ༽ པ་ རྒྱས་པ ར་ བཤད་པ་ ལ་ དྲུག་ ལས །"
  },
  {
    "source": "དང་པོ་སོ་སོར་གཅོད་པ་གསུམ་ལས།",
    "target": "དང་པོ་ སོ་སོ ར་ གཅོད་པ་ གསུམ་ ལས །"
  },
  {
    "source": "སོ་སོར་གཅོད་པའི་དོན་ནི།",
    "target": "སོ་སོ ར་ གཅོད་པ འི་ དོན་ ནི །"
  },
  {
    "source": "མིག་ལ་སོགས་པའི་དབང་པོ་ལྔས་གཟུགས་ལ་སོགས་པའི་ཡུལ་ལྔ་མི་ལེན་པའོ།།",
    "target": "མིག་ ལ་ སོགས་པ འི་ དབང་པོ་ ལྔ ས་ གཟུགས་ ལ་ སོགས་པ འི་ ཡུལ་ ལྔ་ མི་ ལེན་པ འོ ། །"
  },
  {
    "source": "ཐབས་ལ་གསུམ་ལས།",
    "target": "ཐབས་ ལ་ གསུམ་ ལས །"
  },
  {
    "source": "དང་པོ་ཉིན་མཚན་གྱི་རྣལ་འབྱོར་སྒོམ་པ་ལ་གཉིས་ལས།",
    "target": "དང་པོ་ ཉིན་ མཚན་ གྱི་ རྣལ་འབྱོར་ སྒོམ་པ་ ལ་ གཉིས་ ལས །"
  },
  {
    "source": "མཚན་མོའི་རྣལ་འབྱོར་སྒོམ་པ་ནི།",
    "target": "མཚན་མོ འི་ རྣལ་འབྱོར་ སྒོམ་པ་ ནི །"
  },
  {
    "source": "དབེན་ཁང་མཚན་ཉིད་དང་ལྡན་པར།",
    "target": "དབེན་ཁང་ མཚན་ཉིད་ དང་ ལྡན་པ ར །"
  },
  {
    "source": "སྟན་བདེ་བ་ལ་འདུག་སྟེ།",
    "target": "སྟན་ བདེ་བ་ ལ་ འདུག་ སྟེ །"
  },
  {
    "source": "མི་གཡོ་གསུམ་ལྡན་གྱིས་སྒོམ་པར་བྱའོ།།",
    "target": "མི་ གཡོ་ གསུམ་ ལྡན་ གྱིས་ སྒོམ་པ ར་ བྱ འོ ། །"
  },
  {
    "source": "དེ་ལ་ལུས་མི་གཡོ་བར་བཞག་པ་ནི།",
    "target": "དེ་ ལ་ ལུས་ མི་ གཡོ་བ ར་ བཞག་པ་ ནི །"
  },
  {
    "source": "རྐང་པ་སྐྱིལ་ཀྲུང་བཅའ།",
    "target": "རྐང་པ་ སྐྱིལ་ཀྲུང་ བཅའ །"
  },
  {
    "source": "རྒལ་ཚིགས་དྲང་པོར་བསྲང་།",
    "target": "རྒལ་ ཚིགས་ དྲང་པོ ར་ བསྲང་ །"
  },
  {
    "source": "ལག་པ་གཉིས་པུས་མོའི་སྟེང་དུ་བཀབ་པའམ།",
    "target": "ལག་པ་ གཉིས་ པུས་མོ འི་ སྟེང་ དུ་ བཀབ་པ འམ །"
  },
  {
    "source": "མཉམ་གཞག་གི་ཕྱག་རྒྱ་འཆའ།",
    "target": "མཉམ་ གཞག་ གི་ ཕྱག་རྒྱ་ འཆའ །"
  },
  {
    "source": "མགྲིན་པ་ཅུང་ཟད་དགུ་བར་བྱ་བའི་ལུས་མི་འགུལ་བར་གནས་ནས།",
    "target": "མགྲིན་པ་ ཅུང་ཟད་ དགུ་བ ར་ བྱ་བ འི་ ལུས་ མི་ འགུལ་བ ར་ གནས་ ནས །"
  },
  {
    "source": "མིག་འབྱེད་འཛུམས་མི་བྱེད་པར་སོ་མར་བཞག་པའི་མིག་འབྲས་མི་འགུལ་བར་ཧྲིག་གེ།",
    "target": "མིག་ འབྱེད་ འཛུམས་ མི་ བྱེད་པ ར་ སོ་མ ར་ བཞག་པ འི་ མིག་འབྲས་ མི་ འགུལ་བ ར་ ཧྲིག་ གེ །"
  },
  {
    "source": "སྣ་སྒོ་ནས་སོར་བཅུ་གཉིས་སམ་བཅུ་དྲུག་གི་ནམ་མཁར་བལྟ་སྟེ།",
    "target": "སྣ་ སྒོ་ ནས་ སོར་ བཅུ་ གཉིས་ སམ་ བཅུ་ དྲུག་ གི་ ནམ་ མཁ ར་ བལྟ་ སྟེ །"
  },
  {
    "source": "དེ་སྐད་དུ།",
    "target": "དེ་ སྐད་ དུ །"
  },
  {
    "source": "མིག་གཉིས་ཕྱེ་མ་བཙུམ་པས་ཞེས་གསུངས་སོ།།",
    "target": "མིག་ གཉིས་ ཕྱེ་ མ་ བཙུམ་པ ས་ ཞེས་ གསུངས་ སོ ། །"
  },
  {
    "source": "ངག་མི་གཡོ་བར་བཞག་པ་ནི།",
    "target": "ངག་ མི་ གཡོ་ བ ར་ བཞག་པ་ ནི །"
  },
  {
    "source": "དབུགས་ཆེད་དུ་མི་བཟུང་།",
    "target": "དབུགས་ ཆེད་ དུ་ མི་ བཟུང་ །"
  },
  {
    "source": "ཆེད་དུ་ཕྱིར་མི་བཏང་བར་རང་སོར་བཞག་གོ།",
    "target": "ཆེད་ དུ་ ཕྱི ར་ མི་ བཏང་བ ར་ རང་ སོར་ བཞག་ གོ །"
  },
  {
    "source": "དེ་ལྟར་མ་བཞག་པས་རླུང་ནང་དུ་ཟིན་དྲགས་པའི་གེགས་ཚད་ནད་དང་།",
    "target": "དེ་ ལྟ ར་ མ་ བཞག་པ ས་ རླུང་ ནང་ དུ་ ཟིན་ དྲགས་པ འི་ གེགས་ ཚད་ ནད་ དང་ །"
  },
  {
    "source": "ཕྱིར་བཏང་དྲགས་པའི་གེགས་གྲང་ནད་མི་འབྱུང་བའོ།།",
    "target": "ཕྱི ར་ བཏང་ དྲགས་པ འི་ གེགས་ གྲང་ནད་ མི་ འབྱུང་བ འོ ། །"
  },
  {
    "source": "སེམས་མི་གཡོ་བར་བཞག་པ་ནི་སེམས་མ་བཅོས་གཉུག་མའི་ངང་དུ་ཤེས་པ་ད་ལྟར་བརྩེ་གཅིག་ཏུ་ཅིར་ཡང་མི་བསམ་པར་ལྷོད་གློད་ནས་མ་ཡེངས་པར་ཏིང་ངེ་འཛིན་ལ་གནས་པའོ།།",
    "target": "སེམས་ མི་ གཡོ་བ ར་ བཞག་པ་ ནི་ སེམས་ མ་ བཅོས་ གཉུག་མ འི་ ངང་ དུ་ ཤེས་པ་ ད་ ལྟ ར་ བརྩེ་ གཅིག་ ཏུ་ ཅི ར་ ཡང་ མི་ བསམ་པ ར་ ལྷོད་ གློད་ ནས་ མ་ ཡེངས་པ ར་ ཏིང་ངེ་འཛིན་ ལ་ གནས་པ འོ ། །"
  },
  {
    "source": "དེ་ལ་བཞི་ལས།",
    "target": "དེ་ ལ་ བཞི་ ལས །"
  },
  {
    "source": "༼༡༨༽ཤེས་པ་ད་ལྟར་པ་འཛིན་མེད་དུ་བཞག་པ་ནི།",
    "target": "༼ ༡༨ ༽ ཤེས་པ་ ད་ ལྟ ར་ པ་ འཛིན་ མེད་ དུ་ བཞག་པ་ ནི །"
  },
  {
    "source": "ལུས་མི་གཡོ་མི་འགུལ་བར་མིག་ཧྲིག་གེ་བཞག།",
    "target": "ལུས་ མི་ གཡོ་ མི་ འགུལ་བ ར་ མིག་ ཧྲིག་ གེ་ བཞག །"
  },
  {
    "source": "ངག་མི་གཡོ་རྔམ་པ་རང་སོར་བཞག་ནས།",
    "target": "ངག་ མི་ གཡོ་ རྔམ་ པ་ རང་སོ ར་ བཞག་ ནས །"
  },
  {
    "source": "སེམས་འདས་པའི་རྗེས་མི་བཅད།",
    "target": "སེམས་ འདས་པ འི་ རྗེས་ མི་ བཅད །"
  },
  {
    "source": "མ་འོངས་པའི་སྔོན་མི་བསུ།",
    "target": "མ་ འོངས་པ འི་ སྔོན་ མི་ བསུ །"
  },
  {
    "source": "ད་ལྟར་བརྩི་བགྲང་མི་བྱ་བར།",
    "target": "ད་ ལྟ ར་ བརྩི་ བགྲང་ མི་ བྱ་བ ར །"
  },
  {
    "source": "ཤེས་པ་ད་ལྟར་མ་བཅོས་གཉུག་མ་འཛིན་མེད་གྱི་ངང་ལ་མ་ཡེངས་པར་ཏིང་ངེ་འཛིན་པའོ།།",
    "target": "ཤེས་པ་ ད་ ལྟ ར་ མ་ བཅོས་ གཉུག་མ་ འཛིན་ མེད་ གྱི་ ངང་ ལ་ མ་ ཡེངས་པ ར་ ཏིང་ངེ་འཛིན་ པ འོ ། །"
  },
  {
    "source": "དེ་སྐད་དུ་ཡང་།",
    "target": "དེ་ སྐད་ དུ་ ཡང་ །"
  },
  {
    "source": "དང་པོ་ཐོག་མཐའ་དང་བྲལ་ཞིང་།།",
    "target": "དང་པོ་ ཐོག་མཐའ་ དང་ བྲལ་ ཞིང་ ། །"
  },
  {
    "source": "བར་མ་ཙམ་གཅིག་བསྟན་པར་བྱ།།",
    "target": "བར་མ་ ཙམ་ གཅིག་ བསྟན་པ ར་ བྱ ། །"
  },
  {
    "source": "དེ་ལ་གནས་ཤིང་དེ་སྤོང་གང་།།",
    "target": "དེ་ ལ་ གནས་ ཤིང་ དེ་ སྤོང་ གང་ ། །"
  },
  {
    "source": "དེ་ལ་མཚན་མ་བཅུ་འབྱུང་ངོ་།།",
    "target": "དེ་ ལ་ མཚན་མ་ བཅུ་ འབྱུང་ ངོ་ ། །"
  },
  {
    "source": "ཞེས་གསུངས་པའོ།།",
    "target": "ཞེས་ གསུངས་པ འོ ། །"
  },
  {
    "source": "དེ་ནི་དུས་གསུམ་པར་མ་འཛིན་མེད་དུ་བཞག་ལ།",
    "target": "དེ་ ནི་ དུས་ གསུམ་པ ར་ མ་ འཛིན་ མེད་ དུ་ བཞག་ ལ །"
  },
  {
    "source": "སྤུན་གསུམ་བར་མ་དང་འགྲོགས་པའི་ཏིང་ངེ་འཛིན་ནི།།",
    "target": "སྤུན་ གསུམ་ བར་མ་ དང་ འགྲོགས་པ འི་ ཏིང་ངེ་འཛིན་ ནི ། །"
  },
  {
    "source": "ཤེས་པ་རྩེ་གཅིག་ཏུ་གཞག་པ་ནི་ལུས་ངག་མི་གཡོ་བར་སྔར་བཞིན་བཞག་ནས་ཡིད་མིག་རླུང་གསུམ་སྨིན་མཚམས་ཀྱི་ཐད་ཀའི་ནམ་མཁར་རྩེ་གཅིག་ཏུ་ཏིང་ངེ་འཛིན་པའོ།།",
    "target": "ཤེས་པ་ རྩེ་ གཅིག་ ཏུ་ གཞག་པ་ ནི་ ལུས་ངག་ མི་གཡོ་བ ར་ སྔ ར་ བཞིན་ བཞག་ ནས་ ཡིད་ མིག་ རླུང་ གསུམ་ སྨིན་མཚམས་ ཀྱི་ ཐད་ ཀ འི་ ནམ་མཁར་ རྩེ་ གཅིག་ ཏུ་ ཏིང་ངེ་འཛིན་ པ འོ ། །"
  },
  {
    "source": "དེ་སྐད་དུ་ཡང་།",
    "target": "དེ་ སྐད་ དུ་ ཡང་ །"
  },
  {
    "source": "ཡིད་མིག་རླུང་གསུམ་བར་སྣང་དུ།།",
    "target": "ཡིད་ མིག་ རླུང་ གསུམ་ བར་སྣང་ དུ ། །"
  },
  {
    "source": "རྣལ་འབྱོར་མཁས་པས་དུས་མཉམ་བྱ།།",
    "target": "རྣལ་འབྱོར་ མཁས་པ ས་ དུས་ མཉམ་ བྱ ། །"
  },
  {
    "source": "རྒྱལ་བའི་ཡོན་ཏན་ངེས་པར་འབྱུང་།།",
    "target": "རྒྱལ་བ འི་ ཡོན་ཏན་ ངེས་པ ར་ འབྱུང་ ། །"
  },
  {
    "source": "ཀུན་མཁྱེན་ཀུན་གྱི་གསུང་འདི་ཉིད།།",
    "target": "ཀུན་མཁྱེན་ ཀུན་ གྱི་ གསུང་ འདི་ ཉིད ། །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "དེ་ནི་རྣམ་ཤེས་སྒོ་གཅིག་ཏུ་བསྟན་ནས་བཞག་པ།",
    "target": "དེ་ ནི་ རྣམ་ཤེས་ སྒོ་ གཅིག་ ཏུ་ བསྟན་ ནས་ བཞག་པ །"
  },
  {
    "source": "སྤྲེའུ་སྒོ་གཅིག་ཏུ་བཏགས་པ་ལྟ་བུའི་མན་ངག་གོ།",
    "target": "སྤྲེའུ་ སྒོ་ གཅིག་ ཏུ་ བཏགས་པ་ ལྟ་བུ འི་ མན་ངག་ གོ །"
  },
  {
    "source": "སེམས་ཅི་ཡང་མི་སེམས་པར་བཞག་པ་ནི།",
    "target": "སེམས་ ཅི་ ཡང་ མི་ སེམས་པ ར་ བཞག་པ་ ནི །"
  },
  {
    "source": "ལུས་ངག་མི་གཡོ་བར་སྔར་བཞིན་བཞག་ནས།",
    "target": "ལུས་ངག་ མི་གཡོ་བ ར་ སྔ ར་ བཞིན་ བཞག་ ནས །"
  },
  {
    "source": "སེམས་མ་བཅོས་གཉུག་མའི་ངང་དུ་ཅི་ཡང་མི་སེམས་པར་ཅི་ཡང་ཡིད་ལ་མི་བྱེད་པ་མ་ཡེངས་པར་ཏིང་ངེ་འཛིན་པའོ།།",
    "target": "སེམས་ མ་ བཅོས་ གཉུག་མ འི་ ངང་ དུ་ ཅི་ ཡང་ མི་ སེམས་པ ར་ ཅི་ ཡང་ ཡིད་ ལ་ མི་ བྱེད་པ་ མ་ ཡེངས་པ ར་ ཏིང་ངེ་འཛིན་ པ འོ ། །"
  },
  {
    "source": "དེ་སྐད་དུ་ཡང་།",
    "target": "དེ་ སྐད་ དུ་ ཡང་ །"
  },
  {
    "source": "དངོས་མིན་དངོས་པོར་བསྟེན་ནས་སུ།།",
    "target": "དངོས་ མིན་ དངོས་པོ ར་ བསྟེན་ ནས་ སུ ། །"
  },
  {
    "source": "དངོས་པོ་དངོས་པོ་མིན་པར་བྱ།།",
    "target": "དངོས་པོ་ དངོས་པོ་ མིན་པ ར་ བྱ ། །"
  },
  {
    "source": "སེམས་ནི་སེམས་མིན་བྱས་ནས་སུ།།",
    "target": "སེམས་ ནི་ སེམས་ མིན་ བྱས་ ནས་ སུ ། །"
  },
  {
    "source": "ཅི་ཡང་སེམས་པར་མི་བྱའོ།།",
    "target": "ཅི་ ཡང་ སེམས་པ ར་ མི་ བྱ འོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དེ་ནི་ཅི་ཡང་མི་སེམས་པར་བཞག་པ།",
    "target": "དེ་ ནི་ ཅི་ ཡང་ མི་ སེམས་པ ར་ བཞག་པ །"
  },
  {
    "source": "ལྷ་ཁང་ལྡེང་སོ་ལྟ་བུའི་མན་ངག་གོ།",
    "target": "ལྷ་ཁང་ ལྡེང་ སོ་ ལྟ་བུ འི་ མན་ངག་ གོ །"
  },
  {
    "source": "སེམས་གློད་ནས་བཞག་པ་ནི།",
    "target": "སེམས་ གློད་ ནས་ བཞག་པ་ ནི །"
  },
  {
    "source": "ལུས་ངག་མི་གཡོ་བར་སྔར་བཞིན་བཞག་ནས།",
    "target": "ལུས་ངག་ མི་གཡོ་བ ར་ སྔ ར་ བཞིན་ བཞག་ ནས །"
  },
  {
    "source": "སེམས་མ་བཅོས་གཉུག་མའི་ངང་དུ་ལྷོད་གློད་ནས་གང་དུ་ཡང་མི་རྟོག་པར་མ་ཡེངས་༼༡༩༽པར་ཏིང་ངེ་འཛིན་པའོ།།",
    "target": "སེམས་ མ་ བཅོས་ གཉུག་མ འི་ ངང་ དུ་ ལྷོད་ གློད་ ནས་ གང་ དུ་ ཡང་ མི་ རྟོག་པ ར་ མ་ ཡེངས་ ༼ ༡༩ ༽ པ ར་ ཏིང་ངེ་འཛིན་ པ འོ ། །"
  },
  {
    "source": "དེ་སྐད་དུ་ཡང་།",
    "target": "དེ་ སྐད་ དུ་ ཡང་ །"
  },
  {
    "source": "བཅིངས་ན་ཕྱོགས་བཅུར་རྒྱུགས་ནས་འགྲོ།།",
    "target": "བཅིངས་ ན་ ཕྱོགས་ བཅུ ར་ རྒྱུགས་ ནས་ འགྲོ ། །"
  },
  {
    "source": "བཀྲོལ་ན་གཡོ་མེད་གནས་པ་ལྟར།།",
    "target": "བཀྲོལ་ ན་ གཡོ་ མེད་ གནས་པ་ ལྟ ར ། །"
  },
  {
    "source": "མཛའ་མོ་བདག་གིས་རྔ་མོ་མཐོང་།།",
    "target": "མཛའ་མོ་ བདག་ གིས་ རྔ་མོ་ མཐོང་ ། །"
  },
  {
    "source": "བདག་ལ་ཕྱིན་ཅི་ལོག་པར་སྣང་།།",
    "target": "བདག་ ལ་ ཕྱིན་ ཅི་ ལོག་པ ར་ སྣང་ ། །"
  },
  {
    "source": "ཞེས་གསུངས་པའོ།།",
    "target": "ཞེས་ གསུངས་པ འོ ། །"
  },
  {
    "source": "དེ་ནི་སེམས་གློད་ནས་རང་གྲོལ་དུ་གནས་པ་རྔ་མོ་བཀྲོལ་བ་ལྟ་བུའི་མན་ངག་གོ།",
    "target": "དེ་ ནི་ སེམས་ གློད་ ནས་ རང་གྲོལ་ དུ་ གནས་པ་ རྔ་མོ་ བཀྲོལ་ བ་ ལྟ་བུ འི་ མན་ངག་ གོ །"
  },
  {
    "source": "དེ་ལྟར་རྟོག་པ་གཅོད་པའི་མན་ངག་བཞི་པོ་ཀུན་ལ་མ་ཡེངས་པར་ཏིང་ངེ་འཛིན་པ་ནི་ཁྱད་པར་དུ་གཅེས་ཏེ།",
    "target": "དེ་ ལྟ ར་ རྟོག་པ་ གཅོད་པ འི་ མན་ངག་ བཞི་པོ་ ཀུན་ ལ་ མ་ ཡེངས་པ ར་ ཏིང་ངེ་འཛིན་པ་ ནི་ ཁྱད་པ ར་ དུ་ གཅེས་ ཏེ །"
  },
  {
    "source": "མདོ་ལས།།",
    "target": "མདོ་ ལས ། །"
  },
  {
    "source": "སེམས་གཡེངས་པས་ནི་བདག་གི་དོན་ཡང་མི་ནུས་ན།",
    "target": "སེམས་ གཡེངས་པ ས་ ནི་ བདག་ གི་ དོན་ ཡང་ མི་ ནུས་ ན །"
  },
  {
    "source": "གཞན་གྱི་དོན་ལྟ་སྨོས་ཀྱང་ཅི་དགོས།།",
    "target": "གཞན་ གྱི་ དོན་ ལྟ་ སྨོས་ ཀྱང་ ཅི་ དགོས ། །"
  },
  {
    "source": "སེམས་མ་ཡེངས་པའི་ཏིང་ངེ་འཛིན་ནི་དུས་གསུམ་སངས་རྒྱས་ཐམས་ཅད་ཀྱི་ལམ་མོ།།",
    "target": "སེམས་ མ་ ཡེངས་པ འི་ ཏིང་ངེ་འཛིན་ ནི་ དུས་གསུམ་སངས་རྒྱས་ ཐམས་ཅད་ ཀྱི་ ལམ་ མོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དེ་ལྟར་མི་གཡོ་བ་གསུམ་ལྡན་དུ་བསྒོམས་པས་དུ་བ་ལྟ་བུའི་རྟགས་ཐུན་གཅིག་ལའང་འབྱུང་གསུངས་དེ་ཀའི་ངང་ལས།",
    "target": "དེ་ ལྟ ར་ མི་ གཡོ་བ་ གསུམ་ ལྡན་ དུ་ བསྒོམས་པ ས་ དུ་བ་ ལྟ་བུ འི་ རྟགས་ ཐུན་ གཅིག་ ལ འང་ འབྱུང་ གསུངས་ དེ་ ཀ འི་ ངང་ ལ ས །"
  },
  {
    "source": "མི་གཡོ་བ་གསུམ་དང་མ་བྲལ་བར་ལྡན་པར་རྟོགས་པ་ཅུང་ཟད་ཀྱང་མ་བྱུང་ན་སྨིག་རྒྱུ་ལྟ་བུ་ལ་སོགས་པ་རྣམ་ཀྱང་རིམ་པ་བཞིན་འབྱུང་སྟེ།",
    "target": "མི་གཡོ་བ་ གསུམ་ དང་ མ་ བྲལ་བ ར་ ལྡན་པ ར་ རྟོགས་པ་ ཅུང་ཟད་ ཀྱང་ མ་ བྱུང་ ན་ སྨིག་རྒྱུ་ ལྟ་བུ་ ལ་ སོགས་པ་ རྣམ་ ཀྱང་ རིམ་པ་ བཞིན་ འབྱུང་ སྟེ །"
  },
  {
    "source": "དེ་སྐད་དུ་ཡང་།",
    "target": "དེ་ སྐད་ དུ་ ཡང་ །"
  },
  {
    "source": "བསམ་པ་ཐམས་ཅད་ཡོངས་སྤངས་ནས།།",
    "target": "བསམ་པ་ ཐམས་ཅད་ ཡོངས་ སྤངས་ ནས ། །"
  },
  {
    "source": "ཉིན་ཞག་གཅིག་ནི་བརྟགས་པར་གྱིས།།",
    "target": "ཉིན་ཞག་ གཅིག་ ནི་ བརྟགས་པ ར་ གྱིས ། །"
  },
  {
    "source": "དེ་ལ་ཡིད་ཆེས་མེད་ན་ནི།།",
    "target": "དེ་ ལ་ ཡིད་ ཆེས་ མེད་ ན་ ནི ། །"
  },
  {
    "source": "དེ་ཚེ་ང་ཡིས་བརྫུན་སྨྲས་ཡིན།།",
    "target": "དེ་ ཚེ་ ང་ ཡིས་ བརྫུན་ སྨྲས་ ཡིན ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དེ་ནས་ཉིན་མོའི་རྣལ་འབྱོར་བསྒོམ་པ་ནི།།",
    "target": "དེ་ ནས་ ཉིན་ མོ འི་ རྣལ་འབྱོར་ བསྒོམ་པ་ ནི ། །"
  },
  {
    "source": "མཚན་མོའི་རྟགས་རྣམས་རྫོགས་པར་མཐོང་ནས་དབེན་གནས་མཚན་ཉིད་དང་ལྡན་པར་ས་བདེ་བ་ལ་འདུག་སྟེ།",
    "target": "མཚན་མོ འི་ རྟགས་ རྣམས་ རྫོགས་པ ར་ མཐོང་ ནས་ དབེན་གནས་ མཚན་ཉིད་ དང་ ལྡན་པ ར་ ས་ བདེ་བ་ ལ་ འདུག་ སྟེ །"
  },
  {
    "source": "སྔ་དྲོ་དང་ཕྱི་དྲོ་ཉི་མ་ལ་རྒྱབ་བསྟན་ནས་རང་འདི་ན་ཡོད་པ་ལ་མི་བལྟ།",
    "target": "སྔ་དྲོ་ དང་ ཕྱི་དྲོ་ ཉི་མ་ ལ་ རྒྱབ་ བསྟན་ ནས་ རང་ འདི་ ན་ ཡོད་པ་ ལ་ མི་ བལྟ །"
  },
  {
    "source": "ཡུལ་ཕ་གི་ན་ཡོད་པ་ལ་མི་བལྟ་བར།",
    "target": "ཡུལ་ ཕ་ གི་ ན་ ཡོད་པ་ ལ་ མི་ བལྟ་བ ར །"
  },
  {
    "source": "སྤྲིན་མེད་པའི་ནམ་མཁའ་དྭངས་པའམ།",
    "target": "སྤྲིན་མེད་པ འི་ ནམ་མཁའ་ དྭངས་པ འམ །"
  },
  {
    "source": "བར་སྣང་དུ་བལྟ་སྟེ།",
    "target": "བར་སྣང་ དུ་ བལྟ་ སྟེ །"
  },
  {
    "source": "མི་གཡོར་གསུམ་དང་ལྡན་པས་སྔར་བཞིན་བསྒོམ་པར་བྱའོ།།",
    "target": "མི་ གཡོར་ གསུམ་ དང་ ལྡན་པ ས་ སྔ ར་ བཞིན་ བསྒོམ་པ ར་ བྱ འོ ། །"
  },
  {
    "source": "ཉིན་གུང་མི་སྒོམ་ཏེ་མིག་ལ་གནོད་པས་སོ།།",
    "target": "ཉིན་གུང་ མི་ སྒོམ་ ཏེ་ མིག་ ལ་ གནོད་པ ས་ སོ ། །"
  },
  {
    "source": "དེ་ནས་སེམས་དབེན་པར་གནས་པར་བྱའོ།།",
    "target": "དེ་ ནས་ སེམས་ དབེན་པ ར་ གནས་པ ར་ བྱ འོ ། །"
  },
  {
    "source": "གཉིས་པ་བསྒོམས་པས་མཐོང་བའི་རྟགས་ནི་དེ་ལྟར་དུ་ཉིན་མཚན་གྱི་རྣལ་འབྱོར་བསྒོམ་པས།།",
    "target": "གཉིས་པ་ བསྒོམས་པ ས་ མཐོང་བ འི་ རྟགས་ ནི་ དེ་ ལྟ ར་ དུ་ ཉིན་མཚན་ གྱི་ རྣལ་འབྱོར་ བསྒོམ་པ ས ། །"
  },
  {
    "source": "ཨ་ཝརྟུ་ཏི་བ་གཡས་ནས་ས་ཆུ་མེ་རླུང་ནམ་མཁའི་རླུང་སྡུད་རིམ་གྱིས་༼༢༠༽རྒྱུ་བ་དང་ལྔ་དང་།",
    "target": "ཨ་ ཝརྟུ་ ཏི་བ་ གཡས་ ནས་ ས་ ཆུ་ མེ་ རླུང་ ནམ་ མཁ འི་ རླུང་ སྡུད་ རིམ་ གྱིས་ ༼ ༢༠ ༽ རྒྱུ་བ་ དང་ ལྔ་ དང་ །"
  },
  {
    "source": "གཡོན་ནས་ནམ་མཁའ་རླུང་མེ་ཆུ་སའི་རླུང་ལྔ་སྐྱེད་རིམ་གྱིས་རྒྱུ་བ་ལྔ་སྟེ་རླུང་བཅུ་རང་ཤུགས་ཀྱིས་ཆུད་པར་གྱུར་པས།",
    "target": "གཡོན་ ནས་ ནམ་མཁའ་ རླུང་ མེ་ ཆུ་ ས འི་ རླུང་ ལྔ་ སྐྱེད་ རིམ་ གྱིས་ རྒྱུ་བ་ ལྔ་ སྟེ་ རླུང་ བཅུ་ རང་ ཤུགས་ ཀྱིས་ ཆུད་པ ར་ གྱུར་པ ས །"
  },
  {
    "source": "ཕྱི་བཟུང་བ་ཡུལ་གྱི་རྟོག་པ་དང་།",
    "target": "ཕྱི་ བཟུང་བ་ ཡུལ་ གྱི་ རྟོག་པ་ དང་ །"
  },
  {
    "source": "ནང་འཛིན་པ་སེམས་ཀྱི་རྟོག་པ་ཕྲ་རགས་ཅི་རིགས་པ་འགགས་ཏེ།",
    "target": "ནང་ འཛིན་པ་ སེམས་ ཀྱི་ རྟོག་པ་ ཕྲ་རགས་ ཅི་ རིགས་པ་ འགགས་ ཏེ །"
  },
  {
    "source": "རྣམ་པར་མི་རྟོག་པའི་ཏིང་ངེ་འཛིན་སྐྱེས་པའི་ཚེ།",
    "target": "རྣམ་པ ར་ མི་ རྟོག་པ འི་ ཏིང་ངེ་འཛིན་ སྐྱེས་པ འི་ ཚེ །"
  },
  {
    "source": "མཚན་མོའི་རྣལ་འབྱོར་གྱི་ངེས་པའི་རྟག་དུ་བ་ལྟ་བུ་དང་།",
    "target": "མཚན་མོ འི་ རྣལ་འབྱོར་ གྱི་ ངེས་པ འི་ རྟག་ དུ་ བ་ ལྟ་བུ་ དང་ །"
  },
  {
    "source": "སྨྲིག་རྒྱུ་ལྟ་བུ་དང་།",
    "target": "སྨྲིག་ རྒྱུ་ ལྟ་བུ་ དང་ །"
  },
  {
    "source": "སྲིན་བུ་མེ་ཁྱེར་ལྟ་བུ་དང་།",
    "target": "སྲིན་བུ་ མེ་ ཁྱེར་ ལྟ་བུ་ དང་ །"
  },
  {
    "source": "མར་མེ་ལྟ་བུ་དང་།",
    "target": "མར་མེ་ ལྟ་བུ་ དང་ །"
  },
  {
    "source": "སྤྲིན་མེད་ནམ་མཁའ་ལྟ་བུ་རྣམས་མཐོང་བའོ།།",
    "target": "སྤྲིན་མེད་ ནམ་མཁའ་ ལྟ་བུ་ རྣམས་ མཐོང་ བ འོ ། །"
  },
  {
    "source": "ཉིན་མོའི་རྣལ་འབྱོར་གྱི་ངེས་པའི་རྟགས།",
    "target": "ཉིན་མོ འི་ རྣལ་འབྱོར་ གྱི་ ངེས་པ འི་ རྟགས །"
  },
  {
    "source": "འབར་བ་ལྟ་བུ་དང་།",
    "target": "འབར་བ་ ལྟ་བུ་ དང་ །"
  },
  {
    "source": "ཟླ་བ་ལྟ་བུ་དང་།",
    "target": "ཟླ་བ་ ལྟ་བུ་ དང་ །"
  },
  {
    "source": "ཉི་མ་ལྟ་བུ་དང་།",
    "target": "ཉི་མ་ ལྟ་བུ་ དང་ །"
  },
  {
    "source": "རཱ་ཧུ་ལའི་དཀྱིལ་འཁོར་ལྟ་བུ་དང་།",
    "target": "རཱ་ཧུ་ལ འི་ དཀྱིལ་འཁོར་ ལྟ་བུ་ དང་ །"
  },
  {
    "source": "གློག་ལྟ་བུ་རྣམས་མཐོང་བའོ།།",
    "target": "གློག་ ལྟ་བུ་ རྣམས་ མཐོང་ བ འོ ། །"
  },
  {
    "source": "དེ་ནས་རྟགས་ཅན་ཡེ་ཤེས་ཀྱི་ཐིག་ལེ་ལྗང་གུ་དང་།",
    "target": "དེ་ ནས་ རྟགས་ ཅན་ ཡེ་ཤེས་ ཀྱི་ ཐིག་ལེ་ ལྗང་གུ་ དང་ །"
  },
  {
    "source": "ཐིག་ལེ་ནག་པོ་ཆེན་པོ་སྣང་བ་འབྱུང་ངོ་།།",
    "target": "ཐིག་ལེ་ ནག་པོ་ ཆེན་པོ་ སྣང་བ་ འབྱུང་ ངོ་ ། །"
  },
  {
    "source": "དེ་ལྟར་ཡང་ཡང་དུ་བསྒོམས་པས་ཐིག་ལེར་སྣ་ཚོགས་སྟོང་གཟུགས་མཐོང་བ་ནི་སོ་སོར་གཅོད་པའི་ཡན་ལག་གོ།",
    "target": "དེ་ ལྟ ར་ ཡང་ ཡང་ དུ་ བསྒོམས་པ ས་ ཐིག་ལེ ར་ སྣ་ཚོགས་ སྟོང་ གཟུགས་ མཐོང་བ་ ནི་ སོ་སོ ར་ གཅོད་པ འི་ ཡན་ལག་ གོ །"
  },
  {
    "source": "དེ་སྐད་དུ།",
    "target": "དེ་ སྐད་ དུ །"
  },
  {
    "source": "སེམས་ནི་གཡོ་བ་མེད་བྱས་ནས།།",
    "target": "སེམས་ ནི་ གཡོ་བ་ མེད་ བྱས་ ནས ། །"
  },
  {
    "source": "དུ་བ་ལ་སོགས་སྒོམ་པར་བྱ།།",
    "target": "དུ་བ་ ལ་ སོགས་ སྒོམ་པ ར་ བྱ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "གསུམ་པ་སྒོམ་གྱི་གེགས་བྱིང་རྒོད་སྤང་བ་ནི།",
    "target": "གསུམ་པ་ སྒོམ་ གྱི་ གེགས་ བྱིང་རྒོད་ སྤང་བ་ ནི །"
  },
  {
    "source": "རྒྱུད་ལས།",
    "target": "རྒྱུད་ ལས །"
  },
  {
    "source": "བཀྲེས་པ་དང་ནི་གཉིད་དང་ངལ་བ་དང་།།",
    "target": "བཀྲེས་པ་ དང་ ནི་ གཉིད་ དང་ ངལ་བ་ དང་ ། །"
  },
  {
    "source": "དབང་ཕྱུགས་དང་ནི་ལོང་སྤྱོད་ཡིད་ཆགས་དང་།།",
    "target": "དབང་ ཕྱུགས་ དང་ ནི་ ལོང་ སྤྱོད་ ཡིད་ ཆགས་ དང་ ། །"
  },
  {
    "source": "ནོར་དང་བསྟོད་སྒྲ་ཆོས་དང་རིགས་རྣམས་ཀུན།།",
    "target": "ནོར་ དང་ བསྟོད་ སྒྲ་ ཆོས་ དང་ རིགས་ རྣམས་ ཀུན ། །"
  },
  {
    "source": "མི་དེས་སྐྱོན་བཅར་ཤེས་པར་བྱས་ལ་སྤང་།",
    "target": "མི་ དེ ས་ སྐྱོན་ བཅ ར་ ཤེས་པ ར་ བྱས་ ལ་ སྤང་ །"
  },
  {
    "source": "ཞེས་གསུངས་པས།",
    "target": "ཞེས་ གསུངས་པ ས །"
  },
  {
    "source": "བྱིང་རྒོད་ཀྱི་རྒྱུ་མ་ལུས་པ་སྤངས་ལ་སྒོམ་མོ།།",
    "target": "བྱིང་ རྒོད་ ཀྱི་ རྒྱུ་མ་ ལུས་པ་ སྤངས་ ལ་ སྒོམ་ མོ ། །"
  },
  {
    "source": "གལ་ཏེ་བྱིང་ན་སྟན་བདེ་བ་ལ་འདུག་ཏེ་སྐྱིལ་ཀྲུང་བཅས་ལ།",
    "target": "གལ་ ཏེ་ བྱིང་ ན་ སྟན་ བདེ་བ་ ལ་ འདུག་ ཏེ་ སྐྱིལ་ཀྲུང་ བཅས་ ལ །"
  },
  {
    "source": "ལག་པ་གཉིས་པུས་མོ་ལ་འཇུས་ལ་རླུང་ཁ་ནས་དྲངས་ཏེ།",
    "target": "ལག་པ་ གཉིས་ པུས་མོ་ ལ་ འཇུས་ ལ་ རླུང་ ཁ་ ནས་ དྲངས་ ཏེ །"
  },
  {
    "source": "ཐུབ་ཚད་བཟུང་།",
    "target": "ཐུབ་ ཚད་ བཟུང་ །"
  },
  {
    "source": "མི་ཐུབ་པའི་པ་དུས་སུ་ཁ་སྣ་གསུམ་ནས་དག་ཏུ་འབུད་དོ།།",
    "target": "མི་ ཐུབ་པ འི་ པ་ དུས་ སུ་ ཁ་ སྣ་ གསུམ་ ནས་ དག་ ཏུ་ འབུད་ དོ ། །"
  },
  {
    "source": "དེ་ལྟར་ཡང་དང་ཡང་དུ་བྱས་ཏེ།",
    "target": "དེ་ ལྟ ར་ ཡང་ དང་ ཡང་ དུ་ བྱས་ ཏེ །"
  },
  {
    "source": "ལྟ་སྟངས་གཏོད་ལ་བསྒོམ་མོ།།",
    "target": "ལྟ་སྟངས་ གཏོད་ ལ་ བསྒོམ་ མོ ། །"
  },
  {
    "source": "གལ་ཏེ་རྒོད་ན་རང་ཉིད་སྐད་ཅིག་གིས་ཡི་དམ་ལྷར་བསྐྱེད་ལ་ཐུགས་ཀའི་ས་བོན་ལས་འོད་འཕྲོས་པས་སྣོད་བཅུད་མ་ལུས་པ་ལ་ཕོག་པས་༼༢༡༽འོད་དུ་གྱུར།",
    "target": "གལ་ ཏེ་ རྒོད་ ན་ རང་ ཉིད་ སྐད་ ཅིག་ གིས་ ཡི་དམ་ ལྷ ར་ བསྐྱེད་ ལ་ ཐུགས་ཀ འི་ ས་བོན་ ལས་ འོད་ འཕྲོས་པ ས་ སྣོད་བཅུད་ མ་ ལུས་པ་ ལ་ ཕོག་པ ས་ ༼ ༢༡ ༽ འོད་ དུ་ གྱུར །"
  },
  {
    "source": "འོད་ཚུར་འདུས་པས་བདག་ཉིད་ཀྱང་འོད་དུ་གྱུར་ཏེ་ཇེ་ཆུང་ཇེ་ཆུང་ལས་རིམས་གྱིས་བསྡུས་ནས་སྟོང་པར་བསམ་ཏེ།",
    "target": "འོད་ ཚུ ར་ འདུས་པ ས་ བདག་ཉིད་ ཀྱང་ འོད་ དུ་ གྱུར་ ཏེ་ ཇེ་ཆུང་ ཇེ་ ཆུང་ ལ ས་ རིམས་ གྱིས་ བསྡུས་ ནས་ སྟོང་པ ར་ བསམ་ ཏེ །"
  },
  {
    "source": "ལྟ་སྟངས་སྨད་ལ་སྒོམ་མོ།།",
    "target": "ལྟ་སྟངས་ སྨད་ ལ་ སྒོམ་ མོ ། །"
  },
  {
    "source": "དེ་ལྟར་ཡང་དང་ཡང་དུ་བྱས་པས་བྱིང་རྒོད་སེལ་བར་འགྱུར་རོ།།",
    "target": "དེ་ ལྟ ར་ ཡང་ དང་ ཡང་ དུ་ བྱས་པ ས་ བྱིང་རྒོད་ སེལ་བ ར་ འགྱུར་ རོ ། །"
  },
  {
    "source": "གཉིས་པ་བསམ་གཏན་ལ་གཉིས་ལས།",
    "target": "གཉིས་པ་ བསམ་གཏན་ ལ་ གཉིས་ ལས །"
  },
  {
    "source": "བསམ་གཏན་གྱི་དོན་ནི།",
    "target": "བསམ་གཏན་ གྱི་ དོན་ ནི །"
  },
  {
    "source": "དུ་བ་ལྟ་བུ་ལ་སོགས་པའི་རྟགས་རྣམས་བརྟན་པོར་མཐོང་བར་གྱུར་པ་ལས་སེམས་གཞན་དུ་མི་འཕྲོ་བར་རྩེ་གཅིག་ཏུ་བརྟན་པར་འགྱུར་པའོ།།",
    "target": "དུ་བ་ ལྟ་བུ་ ལ་ སོགས་པ འི་ རྟགས་ རྣམས་ བརྟན་པོ ར་ མཐོང་བ ར་ གྱུར་པ་ ལས་ སེམས་ གཞན་ དུ་ མི་ འཕྲོ་བ ར་ རྩེ་ གཅིག་ ཏུ་ བརྟན་པ ར་ འགྱུར་པ འོ ། །"
  },
  {
    "source": "ཐབས་ལ་དྲུག་ལས།",
    "target": "ཐབས་ ལ་ དྲུག་ ལས །"
  },
  {
    "source": "ཤེས་རབ་ནི་སྟོང་པའི་གཟུགས་ཅན་དེ་ཉིད་སྣང་བའོ།།",
    "target": "ཤེས་རབ་ ནི་ སྟོང་པ འི་ གཟུགས་ཅན་ དེ་ ཉིད་ སྣང་བ འོ ། །"
  },
  {
    "source": "རྟོག་པ་ནི་སྟོང་པའི་དངོས་པོ་འཛིན་པའོ།།",
    "target": "རྟོག་པ་ ནི་ སྟོང་པ འི་ དངོས་པོ་ འཛིན་པ འོ ། །"
  },
  {
    "source": "དཔྱོད་པ་ནི་དེའི་དོན་ངེས་པར་བྱེད་པའོ།།",
    "target": "དཔྱོད་པ་ ནི་ དེ འི་ དོན་ ངེས་པ ར་ བྱེད་པ འོ ། །"
  },
  {
    "source": "དགའ་བ་ནི་སྟོང་པའི་གཟུགས་བརྙན་ལ་ཆགས་པའོ།།",
    "target": "དགའ་བ་ ནི་ སྟོང་པ འི་ གཟུགས་བརྙན་ ལ་ ཆགས་པ འོ ། །"
  },
  {
    "source": "བདེ་བ་ནི་སྟོང་པའི་གཟུགས་ཅན་དང་ལྷན་གཅིག་པའི་སེམས་སོ།།",
    "target": "བདེ་བ་ ནི་ སྟོང་པ འི་ གཟུགས་ཅན་ དང་ ལྷན་ གཅིག་པ འི་ སེམས་ སོ ། །"
  },
  {
    "source": "རྩེ་གཅིག་པ་ནི་སྣ་ཚོགས་སྟོང་པ་ཉིད་ཀྱི་གཟུགས་ཅན་སྣང་བ་དེ་ཉིད་ལ་སེམས་མི་གཡོ་མི་བརྡེག་པར་རྟོག་མེད་དུ་གནས་པའོ།།",
    "target": "རྩེ་ གཅིག་པ་ ནི་ སྣ་ཚོགས་ སྟོང་པ་ཉིད་ ཀྱི་ གཟུགས་ཅན་ སྣང་བ་ དེ་ ཉིད་ ལ་ སེམས་ མི་ གཡོ་ མི་ བརྡེག་པ ར་ རྟོག་ མེད་ དུ་ གནས་པ འོ ། །"
  },
  {
    "source": "དེ་རྣམས་ནི་བསམ་གཏན་གྱི་ཡན་ལག་གོ།",
    "target": "དེ་ རྣམས་ ནི་ བསམ་གཏན་ གྱི་ ཡན་ལག་ གོ །"
  },
  {
    "source": "དེ་སྐད་དུ་ཡང་།",
    "target": "དེ་ སྐད་ དུ་ ཡང་ །"
  },
  {
    "source": "མཆོག་ཏུ་མི་འགྱུར་སྒོམ་པ་ཡིས།།",
    "target": "མཆོག་ ཏུ་ མི་ འགྱུར་ སྒོམ་པ་ ཡིས ། །"
  },
  {
    "source": "དབུ་མ་ཡོངས་སུ་སྦྱང་བར་བྱ།།",
    "target": "དབུ་མ་ ཡོངས་ སུ་ སྦྱང་བ ར་ བྱ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "གསུམ་པ་སྲོག་རྩོལ་ལ་གཉིས་ལས།",
    "target": "གསུམ་པ་ སྲོག་རྩོལ་ ལ་ གཉིས་ ལས །"
  },
  {
    "source": "སྲོག་རྩོལ་གྱི་དོན་ནི།",
    "target": "སྲོག་རྩོལ་ གྱི་ དོན་ ནི །"
  },
  {
    "source": "སྲོག་ནི་རླུང་ཡིན།",
    "target": "སྲོག་ ནི་ རླུང་ ཡིན །"
  },
  {
    "source": "རྩོལ་བ་ན་འགོག་པ་སྟེ།",
    "target": "རྩོལ་བ་ ན་ འགོག་པ་ སྟེ །"
  },
  {
    "source": "གཡས་དང་གཡོན་ནས་རྒྱུ་བའི་རླུང་གི་དཀྱིལ་འཁོར་བཅུ་དབུ་མར་ཆུད་པས་གཅིག་ཏུ་གྱུར་པའོ།།",
    "target": "གཡས་ དང་ གཡོན་ ནས་ རྒྱུ་བ འི་ རླུང་ གི་ དཀྱིལ་འཁོར་ བཅུ་ དབུ་མ ར་ ཆུད་པ ས་ གཅིག་ ཏུ་ གྱུར་པ འོ ། །"
  },
  {
    "source": "ཐབས་ནི་སྣ་ཚོགས་སྟོང་པ་ཉིད་ཀྱི་གཟུགས་མི་གཡོ་མི་བརྡེག་པར་བསྒོམས་པས།",
    "target": "ཐབས་ ནི་ སྣ་ཚོགས་ སྟོང་པ་ཉིད་ ཀྱི་ གཟུགས་ མི་ གཡོ་ མི་ བརྡེག་པ ར་ བསྒོམས་པ ས །"
  },
  {
    "source": "རླུང་བཅུ་དབུ་མར་ཆུད་ནས།",
    "target": "རླུང་ བཅུ་ དབུ་མ ར་ ཆུད་ ནས །"
  },
  {
    "source": "ལྟེ་བ་དང་།",
    "target": "ལྟེ་བ་ དང་ །"
  },
  {
    "source": "སྙིང་ག་དང་།",
    "target": "སྙིང་ག་ དང་ །"
  },
  {
    "source": "མགྲིན་པ་དང་།",
    "target": "མགྲིན་པ་ དང་ །"
  },
  {
    "source": "དཔྲལ་བའི་འཁོར་ལོ་བཞིའི་ཐིག་ལེའི་ནང་ནས་རླུང་འགྲོ་འོང་བྱེད་པ་ནི་སྲོག་རྩོལ་གྱི་ཡན་ལག་ཡིན་ཏེ།",
    "target": "དཔྲལ་བ འི་ འཁོར་ལོ་ བཞི འི་ ཐིག་ལེ འི་ ནང་ ནས་ རླུང་ འགྲོ་ འོང་ བྱེད་པ་ ནི་ སྲོག་ རྩོལ་ གྱི་ ཡན་ལག་ ཡིན་ ཏེ །"
  },
  {
    "source": "དེ་སྐད་དུ།",
    "target": "དེ་ སྐད་ དུ །"
  },
  {
    "source": "སྲོག་གི་ཐིག་ལེར་གཞུག་པར་བྱ།།",
    "target": "སྲོག་ གི་ ཐིག་ལེ ར་ གཞུག་པ ར་ བྱ ། །"
  },
  {
    "source": "ཐིག་ལེ་འཁོར་ལོ་རྣམས་རིམ་པས།།",
    "target": "ཐིག་ལེ་ འཁོར་ལོ་ རྣམས་ རིམ་པ ས ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "བཞི་པ་འཛིན་པ་ལ་གཉིས་ལས།",
    "target": "བཞི་པ་ འཛིན་པ་ ལ་ གཉིས་ ལས །"
  },
  {
    "source": "འཛིན་པའི་དོན་ནི།",
    "target": "འཛིན་པ འི་ དོན་ ནི །"
  },
  {
    "source": "སྲོག་རླུང་དབུ་མའི་ཐིག་ལེའི་ནང་དུ་ཆུད་པ་དེ་བརྟན་པར་འཛིན་པའོ།།",
    "target": "སྲོག་ རླུང་ དབུ་མ འི་ ཐིག་ལེ འི་ ནང་ དུ་ ཆུད་པ་ དེ་ བརྟན་པ ར་ འཛིན་པ འོ ། །"
  },
  {
    "source": "ཐབས་༼༢༢༽ནི་གཟུང་བར་བྱ་བ་སྟོང་པ་ཉིད་ཀྱི་གཟུགས་ཅན་ལ་འཛིན་པར་བྱེད་པའི་སེམས་ཞུགས་པར་བསྒོམས་པས་རླུང་སེམས་སྤྱི་གཙུག་བདེ་ཆེན་གྱི་འཁོར་ལོའི་ཧཾ་གི་ཐིག་ལེར་འཛིན་པ་ནི་འཛིན་པའི་ཡན་ལག་གོ།",
    "target": "ཐབས་ ༼ ༢༢ ༽ ནི་ གཟུང་བ ར་ བྱ་བ་ སྟོང་པ་ཉིད་ ཀྱི་ གཟུགས་ཅན་ ལ་ འཛིན་པ ར་ བྱེད་པ འི་ སེམས་ ཞུགས་པ ར་ བསྒོམས་པ ས་ རླུང་ སེམས་ སྤྱི་གཙུག་ བདེ་ཆེན་ གྱི་ འཁོར་ལོ འི་ ཧཾ་ གི་ ཐིག་ལེ ར་ འཛིན་པ་ ནི་ འཛིན་པ འི་ ཡན་ལག་ གོ །"
  },
  {
    "source": "དེ་སྐད་དུ།",
    "target": "དེ་ སྐད་ དུ །"
  },
  {
    "source": "འཕོ་བ་རྡོ་རྗེར་བཀག་པ་ཡིས།།",
    "target": "འཕོ་བ་ རྡོ་ རྗེ ར་ བཀག་པ་ ཡིས ། །"
  },
  {
    "source": "མཚན་མ་འཁྲང་པོའི་རྣལ་འབྱོར་པ།།",
    "target": "མཚན་མ་ འཁྲང་པོ འི་ རྣལ་འབྱོར་པ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "ལྔ་པ་རྗེས་སུ་དྲན་པ་ལ་གཉིས་ལས།",
    "target": "ལྔ་པ་ རྗེས་ སུ་ དྲན་པ་ ལ་ གཉིས་ ལས །"
  },
  {
    "source": "རྗེས་སུ་དྲན་པའི་དོན་ནི།",
    "target": "རྗེས་ སུ་ དྲན་པ འི་ དོན་ ནི །"
  },
  {
    "source": "ལྟོགས་ན་ཟས་དང་།",
    "target": "ལྟོགས་ ན་ ཟས་ དང་ །"
  },
  {
    "source": "སྐོམས་ན་བཏུང་བ་དྲན་པ་ལྟར་བདེ་བ་ཆེན་པོའི་ཐིག་ལེར་རླུང་སེམས་ཟིན་པས་ལྟེ་བར་གཏུམ་མོའི་མེ་འབར་བའི་རྗེས་སུ་ཕྱག་རྒྱ་དྲན་པའོ།།",
    "target": "སྐོམས་ ན་ བཏུང་བ་ དྲན་པ་ ལྟ ར་ བདེ་བ་ ཆེན་པོ འི་ ཐིག་ལེ ར་ རླུང་ སེམས་ ཟིན་པ ས་ ལྟེ་བ ར་ གཏུམ་མོ འི་ མེ་ འབར་བ འི་ རྗེས་ སུ་ ཕྱག་རྒྱ་ དྲན་པ འོ ། །"
  },
  {
    "source": "ཐབས་ནི་སྟོང་པའི་གཟུགས་ཅན་ལ་འཁྱུད་པའི་སེམས་དེ་རྣམ་པར་རྟོག་པ་ཐམས་ཅད་དང་བྲལ་བར་བསྒོམས་པས་རླུང་སེམས་བདེ་ཆེན་འཁོར་ལོའི་ཧཾ་གི་ཐིག་ལེར་ཟིན་པའི་སྟོབས་ཀྱིས་ལྟེ་བར་གཏུམ་མོའི་མེ་འབར་བས།",
    "target": "ཐབས་ ནི་ སྟོང་པ འི་ གཟུགས་ཅན་ ལ་ འཁྱུད་པ འི་ སེམས་ དེ་ རྣམ་པ ར་ རྟོག་པ་ ཐམས་ཅད་ དང་ བྲལ་བ ར་ བསྒོམས་པ ས་ རླུང་ སེམས་ བདེ་ཆེན་ འཁོར་ལོ འི་ ཧཾ་ གི་ ཐིག་ལེ ར་ ཟིན་པ འི་ སྟོབས་ ཀྱིས་ ལྟེ་བ ར་ གཏུམ་མོ འི་ མེ་ འབར་བ ས །"
  },
  {
    "source": "སྐུ་གཟུག་ཅན་དང་རང་ལ་འོད་ཀྱིས་བསྐོར་བ་སྣང་བ་དང་།",
    "target": "སྐུ་ གཟུག་ ཅན་ དང་ རང་ ལ་ འོད་ ཀྱིས་ བསྐོར་བ་ སྣང་བ་ དང་ །"
  },
  {
    "source": "ལུས་ལ་བདེ་དྲོད་ཁྱད་པར་འབྱུང་བ་ནི་རྗེས་སུ་དྲན་པའི་ཡན་ལག་ཡིན་ཏེ།",
    "target": "ལུས་ ལ་ བདེ་ དྲོད་ ཁྱད་པ ར་ འབྱུང་བ་ ནི་ རྗེས་ སུ་ དྲན་པ འི་ ཡན་ལག་ ཡིན་ ཏེ །"
  },
  {
    "source": "དེ་སྐད་དུ།།",
    "target": "དེ་ སྐད་ དུ ། །"
  },
  {
    "source": "པདྨར་རྡོ་རྗེ་བཅུག་བྱས་ལ།།",
    "target": "པདྨ ར་ རྡོ་རྗེ་ བཅུག་ བྱས་ ལ ། །"
  },
  {
    "source": "གྱེན་དུ་བྱང་སེམས་རྒྱུ་བར་བྱ།།",
    "target": "གྱེན་ དུ་ བྱང་སེམས་ རྒྱུ་བ ར་ བྱ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དྲུག་པ་ཏིང་ངེ་འཛིན་ལ་གཉིས་ལས།།",
    "target": "དྲུག་པ་ ཏིང་ངེ་འཛིན་ ལ་ གཉིས་ ལས ། །"
  },
  {
    "source": "ཏིང་ངེ་འཛིན་གྱི་དོན་ནི།",
    "target": "ཏིང་ངེ་འཛིན་ གྱི་ དོན་ ནི །"
  },
  {
    "source": "གཟུང་བའི་ཡུལ་སྣང་སྟོང་དང་།",
    "target": "གཟུང་བ འི་ ཡུལ་ སྣང་སྟོང་ དང་ །"
  },
  {
    "source": "འཛིན་པའི་ཤེས་པ་གསལ་སྟོང་དང་།",
    "target": "འཛིན་པ འི་ ཤེས་པ་ གསལ་སྟོང་ དང་ །"
  },
  {
    "source": "ཉམས་སུ་མྱོང་བའི་ཚོར་བ་བདེ་སྟོང་ཟུང་འཇུག་ལ་སེམས་རྩེ་གཅིག་ཏུ་ཏིང་ངེ་འཛིན་པའོ།།",
    "target": "ཉམས་ སུ་ མྱོང་བ འི་ ཚོར་བ་ བདེ་སྟོང་ ཟུང་འཇུག་ ལ་ སེམས་ རྩེ་ གཅིག་ ཏུ་ ཏིང་ངེ་འཛིན་ པ འོ ། །"
  },
  {
    "source": "ཐབས་ནི་མི་གཡོ་བ་གསུམ་གྱིས་བསྒོམས་པས།",
    "target": "ཐབས་ ནི་ མི་ གཡོ་བ་ གསུམ་ གྱིས་ བསྒོམས་པ ས །"
  },
  {
    "source": "སོ་སོའི་རྟོག་པ་ཕྲ་རགས་ཅི་རིགས་པར་ཆོད་དེ་རླུང་བཅུ་དབུ་མར་ཆུད་པའི་རྟགས་བཅུ་རྫོགས་པར་མཐོང་བ་ན་ཐིག་ལེ་ལྗང་གུ་དང་།",
    "target": "སོ་སོ འི་ རྟོག་པ་ ཕྲ་རགས་ ཅི་ རིགས་པ ར་ ཆོད་ དེ་ རླུང་ བཅུ་ དབུ་མ ར་ ཆུད་པ འི་ རྟགས་ བཅུ་ རྫོགས་པ ར་ མཐོང་བ་ ན་ ཐིག་ལེ་ ལྗང་གུ་ དང་ །"
  },
  {
    "source": "ནག་པོ་ཆེན་པོ་ལ་སོགས་པའི་སྣང་བ་འབྱུང་ཞིང་།",
    "target": "ནག་པོ་ ཆེན་པོ་ ལ་ སོགས་པ འི་ སྣང་བ་ འབྱུང་ ཞིང་ །"
  },
  {
    "source": "དེ་ནས་འོད་ཟེར་གྱི་ཐིག་ཕྲན་ཤིན་ཏུ་ཆ་ཕྲ་བ་སྣ་ཚོགས་དང་ལྡན་པའི་ཐིག་ལེ་ཆེན་པོ་དེ་ལ།",
    "target": "དེ་ ནས་ འོད་ཟེར་ གྱི་ ཐིག་ ཕྲན་ ཤིན་ ཏུ་ ཆ་ ཕྲ་བ་ སྣ་ཚོགས་ དང་ ལྡན་པ འི་ ཐིག་ལེ་ ཆེན་པོ་ དེ་ ལ །"
  },
  {
    "source": "རེ་ཁཱ་ནག་པོའི་རི་མོ་རྣམས་འབྱུང་ངོ་།།",
    "target": "རེ་ཁཱ་ ནག་པོ འི་ རི་མོ་ རྣམས་ འབྱུང་ ངོ་ ། །"
  },
  {
    "source": "རེ་ཁཱ་དེའི་ནང་དུ་རགས་པ་འགྲོ་བ་རིགས་དྲུག་ལྟ་བུ་ལ་སོགས་པའི་གཟུགས་ཅན་སྣ་ཚོགས་པ་མཐོང་བ་དང་།",
    "target": "རེ་ཁཱ་ དེ འི་ ནང་ དུ་ རགས་པ་ འགྲོ་བ་ རིགས་ དྲུག་ ལྟ་བུ་ ལ་ སོགས་པ འི་ གཟུགས་ཅན་ སྣ་ཚོགས་པ་ མཐོང་བ་ དང་ །"
  },
  {
    "source": "དེའི་དུས་སུ་གཞོམ་དུ་མེད་པའི་སྒྲ་བརྙན་སྣ་ཚོགས་ཐོས་པ་དང་།།",
    "target": "དེ འི་ དུས་ སུ་ གཞོམ་ དུ་ མེད་པ འི་ སྒྲ་ བརྙན་ སྣ་ཚོགས་ ཐོས་པ་ དང་ ། །"
  },
  {
    "source": "དུས་ཀྱི་༼༢༣༽རྩའི་ཐིག་ལེའི་རེ་ཁཱ་ནག་པོའི་ནང་དུ་ཤིན་ཏུ་ཕྲ་བའི་སྤྲུལ་པའི་སྐུ་དང་།",
    "target": "དུས་ ཀྱི་ ༼ ༢༣ ༽ རྩ འི་ ཐིག་ལེ འི་ རེ་ཁཱ་ ནག་པོ འི་ ནང་ དུ་ ཤིན་ ཏུ་ ཕྲ་བ འི་ སྤྲུལ་པ འི་ སྐུ་ དང་ །"
  },
  {
    "source": "ལོངས་སྤྱོད་རྫོགས་པའི་སྐུ་གཟུགས་དུ་མ་མཐོང་བར་གྱུར་བ་དེ་ཉིད་ནི་སྣ་ཚོགས་གཟུགས་ཅན་འོད་གསལ་བ་ཡིན་ཞིང་།",
    "target": "ལོངས་སྤྱོད་ རྫོགས་པ འི་ སྐུ་གཟུགས་ དུ་མ་ མཐོང་བ ར་ གྱུར་བ་ དེ་ ཉིད་ ནི་ སྣ་ཚོགས་ གཟུགས་ཅན་ འོད་གསལ་བ་ ཡིན་ ཞིང་ །"
  },
  {
    "source": "ཕྱག་རྒྱ་ཆེན་པོ་ཡང་དེ་ཡིན།",
    "target": "ཕྱག་རྒྱ་ ཆེན་པོ་ ཡང་ དེ་ ཡིན །"
  },
  {
    "source": "དབང་བཞི་པའི་དོན་ཡང་དེ་ཡིན་ནོ།།",
    "target": "དབང་ བཞི་པ འི་ དོན་ ཡང་ དེ་ ཡིན་ ནོ ། །"
  },
  {
    "source": "དེའི་དུས་སུ་རྣལ་འབྱོར་པ་ལ་མཐོང་ལམ་རྣམ་པར་མི་རྟོག་པའི་ཡེ་ཤེས་སྐྱེའོ་གསུངས་སོ།།",
    "target": "དེ འི་ དུས་ སུ་ རྣལ་འབྱོར་པ་ ལ་ མཐོང་ལམ་ རྣམ་པ ར་ མི་ རྟོག་པ འི་ ཡེ་ཤེས་ སྐྱེ འོ་ གསུངས་ སོ ། །"
  },
  {
    "source": "དེ་ལྟ་བུའི་སྣང་བ་གཟུགས་སྐུ་འོད་གསལ།",
    "target": "དེ་ ལྟ་བུ འི་ སྣང་བ་ གཟུགས་སྐུ་ འོད་གསལ །"
  },
  {
    "source": "དེ་ལ་རྣལ་འབྱོར་པའི་སེམས་ཆོས་སྐུ་འོད་གསལ་ལ་ཐིམ་སྟེ།",
    "target": "དེ་ ལ་ རྣལ་འབྱོར་པ འི་ སེམས་ ཆོས་སྐུ་ འོད་གསལ་ ལ་ ཐིམ་ སྟེ །"
  },
  {
    "source": "དབྱེར་མེད་གཅིག་ཏུ་གྱུར་པ་ན།",
    "target": "དབྱེར་མེད་ གཅིག་ ཏུ་ གྱུར་པ་ ན །"
  },
  {
    "source": "ཏིང་ངེ་འཛིན་གྱི་ཡན་ལག་མཐར་ཕྱིན་པའོ།།",
    "target": "ཏིང་ངེ་འཛིན་ གྱི་ ཡན་ལག་ མཐ ར་ ཕྱིན་པ འོ ། །"
  },
  {
    "source": "དེ་སྐད་དུ།",
    "target": "དེ་ སྐད་ དུ །"
  },
  {
    "source": "ཕྱག་རྒྱ་ཆེ་ལ་རབ་འཁྱུད་པས།།",
    "target": "ཕྱག་རྒྱ་ ཆེ་ ལ་ རབ་ འཁྱུད་པ ས ། །"
  },
  {
    "source": "རྡོ་རྗེ་འབེབས་པར་བྱིན་གྱིས་བརླབ།།",
    "target": "རྡོ་རྗེ་འབེབས་པ ར་ བྱིན་ གྱིས་ བརླབ ། །"
  },
  {
    "source": "སྟོང་ཕྲག་ཉི་ཤུ་རྩ་གཅིག་དང་།།",
    "target": "སྟོང་ཕྲག་ ཉི་ཤུ་ རྩ་ གཅིག་ དང་ ། །"
  },
  {
    "source": "དྲུག་བརྒྱ་མཆོག་ཏུ་མི་འགྱུར་བ།།",
    "target": "དྲུག་ བརྒྱ་ མཆོག་ ཏུ་ མི་ འགྱུར་བ ། །"
  },
  {
    "source": "སྐད་ཅིག་གང་ལ་རྒྱལ་པོ་ཀྱེ།།",
    "target": "སྐད་ ཅིག་ གང་ ལ་ རྒྱལ་པོ་ ཀྱེ ། །"
  },
  {
    "source": "རྡོ་རྗེ་སེམས་དཔར་བདག་ཉིད་འགྱུར།།",
    "target": "རྡོ་རྗེ་ སེམས་ དཔ ར་ བདག་ཉིད་ འགྱུར ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "གསུམ་པ་དོན་བསྡུ་བ་ནི།",
    "target": "གསུམ་པ་ དོན་ བསྡུ་བ་ ནི །"
  },
  {
    "source": "སྦྱོར་བ་ཡན་ལག་དྲུག་ལ་ལག་ལེན་གྱི་དུས་སུ་རིམ་པ་བཞིན་དུ་སླབ་མི་དགོས།",
    "target": "སྦྱོར་བ་ ཡན་ལག་ དྲུག་ ལ་ ལག་ལེན་ གྱི་ དུས་ སུ་ རིམ་པ་ བཞིན་ དུ་ སླབ་ མི་ དགོས །"
  },
  {
    "source": "དྲུག་ཀ་མི་གཡོ་བ་གསུམ་ལྡན་གྱིས་བསྒོམ་མོ།།",
    "target": "དྲུག་ ཀ་ མི་གཡོ་བ་ གསུམ་ ལྡན་ གྱིས་ བསྒོམ་ མོ ། །"
  },
  {
    "source": "དེ་ཡང་མཚན་མོའི་རྟགས་མ་རྫོགས་ཀྱི་བར་དུ་མཚན་མོའི་རྣལ་འབྱོར་བསྒོམ།",
    "target": "དེ་ ཡང་ མཚན་མོ འི་ རྟགས་ མ་ རྫོགས་ ཀྱི་ བར་ དུ་ མཚན་མོ འི་ རྣལ་འབྱོར་ བསྒོམ །"
  },
  {
    "source": "དེ་ནས་ཉིན་མོའི་རྣལ་འབྱོར་བསྒོམ།",
    "target": "དེ་ ནས་ ཉིན་ མོ འི་ རྣལ་འབྱོར་ བསྒོམ །"
  },
  {
    "source": "རྟགས་བཅུ་རྫོགས་པར་བྱུང་ན་མཚན་མོ་མཚན་མོའི་རྣལ་འབྱོར་སྒོམ།",
    "target": "རྟགས་ བཅུ་ རྫོགས་པ ར་ བྱུང་ ན་ མཚན་མོ་ མཚན་ མོ འི་ རྣལ་འབྱོར་ སྒོམ །"
  },
  {
    "source": "ཉིན་མོ་ཉིན་མོའི་རྣལ་འབྱོར་བསྒོམས་ཀྱང་ཆོག།",
    "target": "ཉིན་མོ་ ཉིན་མོ འི་ རྣལ་འབྱོར་ བསྒོམས་ ཀྱང་ ཆོག །"
  },
  {
    "source": "སྔར་བཞིན་རེས་མོས་སུ་བསྒོམས་ཀྱང་ཆོག་གསུངས་སོ།།",
    "target": "སྔ ར་ བཞིན་ རེས་མོ ས་ སུ་ བསྒོམས་ ཀྱང་ ཆོག་ གསུངས་ སོ ། །"
  },
  {
    "source": "དེ་ནས་ཀྱང་རྟགས་བྱུང་ཙམ་ལ་མི་བཞག་པར་བླ་ན་མེད་པའི་བྱང་ཆུབ་མ་ཐོབ་བར་དུ་རྒྱུན་མ་ཆད་པར་བསྒོམ་པར་བྱའོ་གསུངས་སོ།།",
    "target": "དེ་ ནས་ ཀྱང་ རྟགས་ བྱུང་ ཙམ་ ལ་ མི་ བཞག་པ ར་ བླ་ ན་ མེད་པ འི་ བྱང་ཆུབ་ མ་ ཐོབ་བ ར་ དུ་ རྒྱུན་ མ་ ཆད་པ ར་ བསྒོམ་པ ར་ བྱ འོ་ གསུངས་ སོ ། །"
  },
  {
    "source": "གཉིས་པ་དེ་ལྟར་ཉམས་སུ་བླངས་པའི་འབྲས་བུ་ནི།།",
    "target": "གཉིས་པ་ དེ་ ལྟ ར་ ཉམས་ སུ་ བླངས་པ འི་ འབྲས་བུ་ ནི ། །"
  },
  {
    "source": "གནས་སྐབས་སུ་དེ་བཞིན་གཤེགས་པའི་ཞལ་མཐོང་ཞིང་།",
    "target": "གནས་སྐབས་ སུ་ དེ་བཞིན་གཤེགས་པ འི་ ཞལ་ མཐོང་ ཞིང་ །"
  },
  {
    "source": "ཚིག་གི་མཆོག་སྦྱིན་པ་ལ་སོགས་པ་དང་།",
    "target": "ཚིག་ གི་ མཆོག་ སྦྱིན་པ་ ལ་ སོགས་པ་ དང་ །"
  },
  {
    "source": "མཐར་ཐུག་དམིགས་པ་དང་བཅས་པའི་སྟོང་པ་ཉིད་དང་།",
    "target": "མཐ ར་ ཐུག་ དམིགས་པ་ དང་ བཅས་པ འི་ སྟོང་པ་ཉིད་ དང་ །"
  },
  {
    "source": "དམིགས་པ་མེད་པའི་བདེ་བ་ཆེན་པོ་ཟུང་དུ་ཆུད་པ་མཆོག་ཏུ་མི་འགྱུར་བའི་ཡེ་ཤེས་ཀྱི་སྐུ་བཞི་དབྱེར་མེད་པའི་སངས་༼༢༤༽རྒྱས་དཔལ་དུས་ཀྱི་འཁོར་ལོ་ལ་སོགས་པའི་གོ་འཕང་མྱུར་དུ་ཐོབ་པར་འགྱུར་རོ།།",
    "target": "དམིགས་པ་ མེད་པ འི་ བདེ་བ་ ཆེན་པོ་ ཟུང་ དུ་ ཆུད་པ་ མཆོག་ ཏུ་ མི་ འགྱུར་བ འི་ ཡེ་ཤེས་ ཀྱི་ སྐུ་ བཞི་ དབྱེར་ མེད་པ འི་ སངས་ ༼ ༢༤ ༽ རྒྱས་ དཔལ་ དུས་ ཀྱི་ འཁོར་ལོ་ ལ་ སོགས་པ འི་ གོ་འཕང་ མྱུར་ དུ་ ཐོབ་པ ར་ འགྱུར་ རོ ། །"
  },
  {
    "source": "རྣལ་འབྱོར་ཞག་ཟླ་ལོར་བསྒོམས་པས།།",
    "target": "རྣལ་འབྱོར་ ཞག་ ཟླ་ ལོ ར་ བསྒོམས་པ ས ། །"
  },
  {
    "source": "རྡོ་རྗེ་འཛིན་པའི་ས་ཐོབ་ཤོག།",
    "target": "རྡོ་རྗེ་ འཛིན་པ འི་ ས་ ཐོབ་ ཤོག །"
  },
  {
    "source": "རྣལ་འབྱོར་ཡན་ལག་དྲུག་པའི་འགྲེལ་པ་སྙིང་པོ་བསྡུས་པ་ཞེས་བྱ་བ།",
    "target": "རྣལ་འབྱོར་ ཡན་ལག་ དྲུག་པ འི་ འགྲེལ་པ་ སྙིང་པོ་ བསྡུས་པ་ ཞེས་ བྱ་བ །"
  },
  {
    "source": "སོ་སོར་གཅོད་པའི་ལམ་ཡོངས་སུ་རྫོགས་པའི་དོན།",
    "target": "སོ་སོ ར་ གཅོད་པ འི་ ལམ་ ཡོངས་ སུ་ རྫོགས་པ འི་ དོན །"
  },
  {
    "source": "སྤྲུལ་པའི་སྐུ་དཔལ་ཤ་བ་རི་དབང་ཕྱུག་གིས་མ་ཧཱ་པཎྜི་ཏ་བྷཱུ་ཏི་ཙནྡྲ་ལ་གསུངས་པའི་མན་ངག་ཁ་འཐོར་བ་རྣམས།",
    "target": "སྤྲུལ་པ འི་ སྐུ་ དཔལ་ ཤ་བ་ རི་དབང་ ཕྱུག་ གིས་ མ་ཧཱ་ པཎྜི་ཏ་ བྷཱུ་ཏི་ ཙནྡྲ་ ལ་ གསུངས་པ འི་ མན་ངག་ ཁ་ འཐོར་བ་ རྣམས །"
  },
  {
    "source": "དཔལ་དུས་ཀྱི་འཁོར་ལོའི་རྣལ་འབྱོར་པ་དཔལ་མི་བསྐྱོད་རྡོ་རྗེས།",
    "target": "དཔལ་ དུས་ ཀྱི་ འཁོར་ལོ འི་ རྣལ་འབྱོར་པ་ དཔལ་ མི་ བསྐྱོད་ རྡོ་རྗེ ས །"
  },
  {
    "source": "སྐྱེས་མཆོག་དམ་པ་རྣམས་ཀྱིས་ཞུས་པའི་དོན་ཏུ་ཕྱོགས་གཅིག་ཏུ་བཀོད་པའོ།།",
    "target": "སྐྱེས་མཆོག་ དམ་པ་ རྣམས་ ཀྱིས་ ཞུས་པ འི་ དོན་ ཏུ་ ཕྱོགས་ གཅིག་ ཏུ་ བཀོད་པ འོ ། །"
  },
  {
    "source": "།།",
    "target": "། །"
  },
  {
    "source": "རྫོགས་སོ།།",
    "target": "རྫོགས་ སོ ། །"
  },
  {
    "source": "འདིས་བསྟན་པ་དང་འགྲོ་བ་མཐའ་དག་མ་ལུས་པའི་དོན་འབྱུང་བར་གྱུར་ཅིག།།",
    "target": "འདི ས་ བསྟན་པ་ དང་ འགྲོ་བ་ མཐའ་དག་ མ་ ལུས་པ འི་ དོན་ འབྱུང་བ ར་ གྱུར་ ཅིག ། །"
  },
  {
    "source": "ཤུ་བྷཾ།།",
    "target": "ཤུ་བྷཾ ། །"
  },
  {
    "source": "གྲུབ་ཆེན་ཡུ་མོ་བ།",
    "target": "གྲུབ་ཆེན་ ཡུ་མོ་བ །"
  },
  {
    "source": "༈།",
    "target": "༈ །"
  },
  {
    "source": "དགེ་མ་བོ་དྷིས་མིང་གི་གུས་པས་སྤར་དུ་སྒྲུབས་པའོ།།",
    "target": "དགེ་མ་བོ་ དྷིས་ མིང་ གི་ གུས་པ ས་ སྤར་ དུ་ སྒྲུབས་པ འོ ། །"
  }
]
