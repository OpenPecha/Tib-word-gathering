[
  {
    "source": "༼༧༥༩༽༄༅།།",
    "target": "༼ ༧༥༩ ༽ ༄༅ ། །"
  },
  {
    "source": "མྱུར་མཛད་ཡེ་ཤེས་ཀྱི་མགོན་པོ་མཐིང་དཀར་གཉིས་ཀྱི་མངའ་གསོལ་དགེ་ལེགས་སྤྲིན་ཕུང་ཞེས་བྱ་བ་བཞུགས་སོ།།",
    "target": "མྱུར་ མཛད་ ཡེ་ཤེས་ ཀྱི་ མགོན་པོ་ མཐིང་ དཀར་ གཉིས་ ཀྱི་ མངའ་ གསོལ་ དགེ་ལེགས་ སྤྲིན་ཕུང་ ཞེས་ བྱ་བ་ བཞུགས་ སོ ། །"
  },
  {
    "source": "།",
    "target": "།"
  },
  {
    "source": "༼༧༦༠༽༄༅།།",
    "target": "༼ ༧༦༠ ༽ ༄༅ ། །"
  },
  {
    "source": "ཨོཾ་སྭ་སྟི་སིདྡྷཾ།",
    "target": "ཨོཾ་ སྭ་སྟི་ སིདྡྷཾ །"
  },
  {
    "source": "ཡེ་ཤེས་མགོན་པོ་རྡོ་རྗེ་ཕྱག་དྲུག་པ་ལ་མངའ་གསོལ་དབུལ་བར་འདོད་པས་རྒྱན་གྱིས་སྤྲས་པའི་གཏོར་ཆེན་དང་སྨན་ཕུད་སོགས་མཆོད་པའི་ཡོ་བྱད་ཅི་འབྱོར་བ་བཤམས་ལ་བྱིན་གྱིས་བརླབ་པ་ནི།",
    "target": "ཡེ་ཤེས་ མགོན་པོ་རྡོ་རྗེ་ ཕྱག་ དྲུག་པ་ ལ་ མངའ་ གསོལ་ དབུལ་བ ར་ འདོད་པ ས་ རྒྱན་ གྱིས་ སྤྲས་པ འི་ གཏོར་ ཆེན་ དང་ སྨན་ ཕུད་ སོགས་ མཆོད་པ འི་ ཡོ་བྱད་ ཅི་ འབྱོར་བ་ བཤམས་ ལ་ བྱིན་ གྱིས་ བརླབ་པ་ ནི །"
  },
  {
    "source": "བཛྲ་ཨ་མྲྀ་ཏས་བསང་།",
    "target": "བཛྲ་ ཨ་མྲྀ་ཏ ས་ བསང་ །"
  },
  {
    "source": "སྭ་བྷཱ་ཝས་སྦྱང་།",
    "target": "སྭ་ བྷཱ་ཝ ས་ སྦྱང་ །"
  },
  {
    "source": "སྟོང་པའི་ངང་ལས།",
    "target": "སྟོང་པ འི་ ངང་ ལས །"
  },
  {
    "source": "ཡཾ་ལས་རླུང་།",
    "target": "ཡཾ་ ལས་ རླུང་ །"
  },
  {
    "source": "རཾ་ལས་མེ།",
    "target": "རཾ་ ལས་ མེ །"
  },
  {
    "source": "ཀཾ་ལས་མི་མགོའི་སྒྱེད་བུ་གསུམ།",
    "target": "ཀཾ་ ལས་ མི་མགོ འི་ སྒྱེད་ བུ་ གསུམ །"
  },
  {
    "source": "དེའི་སྟེང་དུ་ཨ་ལས་ཐོད་པ་མཚན་ལྡན་ཡངས་ཤིང་རྒྱ་ཆེ་བའི་ནང་དུ་བྲུཾ་ཨཱཾཿཛྲིཾ་ཁཾ་ཧཱུྃ་རྣམས་ལས་ཤ་ལྔ།",
    "target": "དེ འི་ སྟེང་ དུ་ ཨ་ལ ས་ ཐོད་པ་ མཚན་ལྡན་ ཡངས་ ཤིང་ རྒྱ་ ཆེ་བ འི་ ནང་ དུ་ བྲུཾ་ ཨཱཾཿ ཛྲིཾ་ ཁཾ་ ཧཱུྃ་ རྣམས་ ལས་ ཤ་ ལྔ །"
  },
  {
    "source": "ལཱཾ་མཱཾ་པཱཾ་ཏཱཾ་པཱཾ་རྣམས་ལས་བདུད་རྩི་ལྔ།",
    "target": "ལཱཾ་ མཱཾ་ པཱཾ་ ཏཱཾ་ པཱཾ་ རྣམས་ ལས་ བདུད་རྩི་ ལྔ །"
  },
  {
    "source": "སྟེང་གི་ནམ་མཁའ་ལ་ཨོཾ་དཀར་པོ།",
    "target": "སྟེང་ གི་ ནམ་མཁའ་ ལ་ ཨོཾ་ དཀར་པོ །"
  },
  {
    "source": "ཨ་ལས་ཟླ་བ།",
    "target": "ཨ་ལ ས་ ཟླ་བ །"
  },
  {
    "source": "ཧཱུྃ་ལས་རྡོ་རྗེ་རྣམས་བརྩེགས་པ།",
    "target": "ཧཱུྃ་ ལས་ རྡོ་རྗེ་ རྣམས་ བརྩེགས་པ །"
  },
  {
    "source": "རླུང་གཡོས་མེ་སྦར་ཤ་ལྔ་བདུད་རྩི་ལྔ་འོད་དུ་ཞུ།",
    "target": "རླུང་ གཡོས་ མེ་ སྦར་ ཤ་ ལྔ་ བདུད་རྩི་ ལྔ་ འོད་ དུ་ ཞུ །"
  },
  {
    "source": "ཡིག་འབྲུ་གསུམ་ལས་བདུད་རྩིའི་རྒྱུན་བབས།",
    "target": "ཡིག་འབྲུ་ གསུམ་ ལས་ བདུད་རྩི འི་ རྒྱུན་ བབས །"
  },
  {
    "source": "དེ་རྣམས་ཀྱི་འོད་ཀྱིས་སངས་རྒྱས་ཐམས་ཅད་ཀྱི་རྡོ་རྗེ་གསུམ་ཡེ་ཤེས་ཀྱི་བདུད་རྩིར་སྤྱན་དྲངས་ཐིམ།",
    "target": "དེ་ རྣམས་ ཀྱི་ འོད་ ཀྱིས་ སངས་རྒྱས་ ཐམས་ཅད་ ཀྱི་ རྡོ་རྗེ་ གསུམ་ ཡེ་ཤེས་ ཀྱི་ བདུད་རྩི ར་ སྤྱན་ དྲངས་ ཐིམ །"
  },
  {
    "source": "ཨོཾ་དང་ཟླ་བ་རྡོ་རྗེ་རྣམས་ཀྱང་འོད་དུ་ཞུ་ཞིང་ཐིམ་པས།",
    "target": "ཨོཾ་ དང་ ཟླ་བ་ རྡོ་རྗེ་ རྣམས་ ཀྱང་ འོད་ དུ་ ཞུ་ ཞིང་ ཐིམ་པ ས །"
  },
  {
    "source": "ཁ་དོག་དྲི་རོ་ནུས་མཐུ་ཕུན་སུམ་ཚོགས་པ་ཟད་མི་ཤེས་པ་བདུད་རྩིའི་རྒྱ་མཚོར་གྱུར་པ་དང་།",
    "target": "ཁ་དོག་ དྲི་རོ་ ནུས་ མཐུ་ ཕུན་སུམ་ཚོགས་པ་ ཟད་ མི་ ཤེས་པ་ བདུད་རྩི འི་ རྒྱ་མཚོ ར་ གྱུར་པ་ དང་ །"
  },
  {
    "source": "རྟེན་སྐོང་སྒྲུབ་ཅིང་མཆོད་པའི་དམ་རྫས་བསམ་གྱིས་མི་ཁྱབ་པས་འཇིག་རྟེན་གྱི་ཁམས་རྒྱས་པར་གང་བར་གྱུར།",
    "target": "རྟེན་ སྐོང་ སྒྲུབ་ ཅིང་ མཆོད་པ འི་ དམ་རྫས་ བསམ་ གྱིས་ མི་ ཁྱབ་པ ས་ འཇིག་རྟེན་ གྱི་ ཁམས་ རྒྱས་པ ར་ གང་བ ར་ གྱུར །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "ལན་གསུམ་བརྗོད།",
    "target": "ལན་ གསུམ་ བརྗོད །"
  },
  {
    "source": "དབྱངས་རོལ་བཅས།།",
    "target": "དབྱངས་ རོལ་ བཅས ། །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "བཞེངས་ཤིག་བཞེངས་ཤིག་ཆོས་ཀྱི་དབྱིངས་ནས་བཞེངས།།",
    "target": "བཞེངས་ ཤིག་ བཞེངས་ ཤིག་ ཆོས་ ཀྱི་ དབྱིངས་ ནས་ བཞེངས ། །"
  },
  {
    "source": "ཆོས་དབྱིངས་རྣམ་དག་ངང་ལས་༼༧༦༡༽མ་གཡོས་ཀྱང་།།",
    "target": "ཆོས་དབྱིངས་ རྣམ་དག་ ངང་ ལས་ ༼ ༧༦༡ ༽ མ་ གཡོས་ ཀྱང་ ། །"
  },
  {
    "source": "གདུག་པ་འདུལ་ཕྱིར་ཁྲོ་བོའི་སྐུར་སྟོན་པ།།",
    "target": "གདུག་པ་ འདུལ་ ཕྱི ར་ ཁྲོ་བོ འི་ སྐུ ར་ སྟོན་པ ། །"
  },
  {
    "source": "མྱུར་མཛད་མགོན་པོ་འདིར་གཤེགས་མཆོད་གསོལ་བཞེས།།",
    "target": "མྱུར་ མཛད་ མགོན་པོ་ འདི ར་ གཤེགས་ མཆོད་ གསོལ་ བཞེས ། །"
  },
  {
    "source": "ཡེ་ཤེས་བསྐལ་པའི་མེ་ཡི་ཀློང་དཀྱིལ་ན།།",
    "target": "ཡེ་ཤེས་ བསྐལ་པ འི་ མེ་ ཡི་ ཀློང་ དཀྱིལ་ ན ། །"
  },
  {
    "source": "ཐབས་ལ་མཁས་པས་རབ་ཁྲོས་སྐུར་སྟོན་པ།།",
    "target": "ཐབས་ ལ་ མཁས་པ ས་ རབ་ ཁྲོས་ སྐུ ར་ སྟོན་པ ། །"
  },
  {
    "source": "མི་བསྲུན་བདུད་སྡེ་འཇོམས་པའི་དཔའ་བོ་ཆེ།།",
    "target": "མི་ བསྲུན་ བདུད་ སྡེ་ འཇོམས་པ འི་ དཔའ་བོ་ ཆེ ། །"
  },
  {
    "source": "མྱུར་མཛད་སྤྱན་རས་གཟིགས་དབང་མངའ་གསོལ་ལོ།།",
    "target": "མྱུར་ མཛད་ སྤྱན་རས་གཟིགས་ དབང་ མངའ་ གསོལ་ ལོ ། །"
  },
  {
    "source": "རྟག་ཏུ་འགྲོ་ལ་ཁྱབ་པའི་ཐུགས་རྗེ་ཡིས།།",
    "target": "རྟག་ ཏུ་ འགྲོ་ ལ་ ཁྱབ་པ འི་ ཐུགས་རྗེ་ ཡིས ། །"
  },
  {
    "source": "རབ་ཏུ་ཞི་ཡང་མཆོག་ཏུ་གཏུམ་པའི་སྐུ།།",
    "target": "རབ་ ཏུ་ ཞི་ ཡང་ མཆོག་ ཏུ་ གཏུམ་པ འི་ སྐུ ། །"
  },
  {
    "source": "དུས་མཐའི་སྤྲིན་དང་མིག་སྨན་ལྟར་གནག་པ།།",
    "target": "དུས་ མཐ འི་ སྤྲིན་ དང་ མིག་ སྨན་ ལྟ ར་ གནག་པ ། །"
  },
  {
    "source": "འཇིགས་བྱེད་ཁྲག་འཐུང་གཙོ་བོ་མངའ་གསོལ་ལོ།།",
    "target": "འཇིགས་བྱེད་ ཁྲག་འཐུང་ གཙོ་བོ་ མངའ་གསོལ་ ལོ ། །"
  },
  {
    "source": "རབ་བཞད་རྡོ་རྗེའི་གད་མོ་ཆེན་པོ་ཡིས།།",
    "target": "རབ་ བཞད་ རྡོ་རྗེ འི་ གད་མོ་ ཆེན་པོ་ ཡིས ། །"
  },
  {
    "source": "བདུད་དང་གཤིན་རྗེའི་སྙིང་འགས་ཀླད་པ་འགེམས།།",
    "target": "བདུད་ དང་ གཤིན་རྗེ འི་ སྙིང་ འགས་ ཀླད་པ་ འགེམས ། །"
  },
  {
    "source": "ལྷ་དང་ལྷ་མིན་མ་རུངས་སྡེར་བཅས་ལྟུང་།།",
    "target": "ལྷ་ དང་ ལྷ་མིན་ མ་རུངས་ སྡེར་ བཅས་ ལྟུང་ ། །"
  },
  {
    "source": "དྲག་ཤུལ་བཟོད་དཀའི་གཙོ་བོར་མངའ་གསོལ་ལོ།།",
    "target": "དྲག་ཤུལ་ བཟོད་ དཀ འི་ གཙོ་བོ ར་ མངའ་གསོལ་ ལོ ། །"
  },
  {
    "source": "ཕྱོགས་བཅུ་ནམ་མཁའི་མཐས་གཏུགས་རྒྱལ་རྣམས་ཀྱི།།",
    "target": "ཕྱོགས་ བཅུ་ ནམ་ མཁ འི་ མཐ ས་ གཏུགས་ རྒྱལ་ རྣམས་ ཀྱི ། །"
  },
  {
    "source": "བརྩེ་ཆེན་གཅིག་ཏུ་བསྡུས་པ་སྤྱན་རས་གཟིགས།།",
    "target": "བརྩེ་ ཆེན་ གཅིག་ ཏུ་ བསྡུས་པ་ སྤྱན་ རས་ གཟིགས ། །"
  },
  {
    "source": "དངོས་གྲུབ་ཀུན་སྩོལ་བྱིན་རླབས་མགོན་པོ་མཆོག",
    "target": "དངོས་གྲུབ་ ཀུན་ སྩོལ་ བྱིན་རླབས་ མགོན་པོ་ མཆོག"
  },
  {
    "source": "།",
    "target": "།"
  },
  {
    "source": "ཕྲིན་ལས་མྱུར་དུ་སྒྲུབ་མཛད་མངའ་གསོལ་ལོ།།",
    "target": "ཕྲིན་ལས་ མྱུར་ དུ་ སྒྲུབ་ མཛད་ མངའ་གསོལ་ ལོ ། །"
  },
  {
    "source": "ཞལ་གདངས་མཆེ་གཙིགས་སྤྱན་གསུམ་མེ་ལྟར་འབར།།",
    "target": "ཞལ་ གདངས་ མཆེ་ གཙིགས་ སྤྱན་ གསུམ་ མེ་ ལྟ ར་ འབར ། །"
  },
  {
    "source": "སྨ་ར་སྨིན་མ་དབུ་སྐྲ་གྱེན་དུ་བརྫེས།།",
    "target": "སྨ་ར་ སྨིན་མ་ དབུ་ སྐྲ་ གྱེན་ དུ་ བརྫེས ། །"
  },
  {
    "source": "ཀླུ་ཆེན་བརྒྱད་དང་གཡེར་ཁའི་ཕྲེང་བས་བརྒྱན།།",
    "target": "ཀླུ་ ཆེན་ བརྒྱད་ དང་ གཡེར་ཁ འི་ ཕྲེང་བ ས་ བརྒྱན ། །"
  },
  {
    "source": "ཕྱག་དྲུག་ཡེ་ཤེས་མགོན་པོ་མངའ་གསོལ་ལོ།།",
    "target": "ཕྱག་ དྲུག་ ཡེ་ཤེས་ མགོན་པོ་ མངའ་གསོལ་ ལོ ། །"
  },
  {
    "source": "རིན་ཆེན་ཅོད་པན་ཁྲག་༼༧༦༢༽འཛག་མགོ་ཕྲེང་ཅན།།",
    "target": "རིན་ཆེན་ ཅོད་པན་ ཁྲག་ ༼ ༧༦༢ ༽ འཛག་ མགོ་ ཕྲེང་ ཅན ། །"
  },
  {
    "source": "ཕྱག་གཡས་གྲི་གུག་ཐོད་ཕྲེང་ཅང་ཏེ་འཁྲོལ།།",
    "target": "ཕྱག་ གཡས་ གྲི་གུག་ ཐོད་ཕྲེང་ ཅང་ ཏེ་ འཁྲོལ ། །"
  },
  {
    "source": "ཕྱག་གཡོན་ཐོད་པ་རྩེ་གསུམ་ཞགས་པ་བསྣམས།།",
    "target": "ཕྱག་ གཡོན་ ཐོད་པ་ རྩེ་ གསུམ་ ཞགས་པ་ བསྣམས ། །"
  },
  {
    "source": "སྟག་ལྤགས་ན་བཟས་མཛེས་པ་མངའ་གསོལ་ལོ།།",
    "target": "སྟག་ ལྤགས་ ན་ བཟ ས་ མཛེས་པ་ མངའ་གསོལ་ ལོ ། །"
  },
  {
    "source": "མཉམ་དང་གཡོན་བརྐྱང་གྱད་ཀྱི་དོར་སྟབས་སོགས།།",
    "target": "མཉམ་ དང་ གཡོན་ བརྐྱང་ གྱད་ ཀྱི་ དོར་སྟབས་ སོགས ། །"
  },
  {
    "source": "སྣ་ཚོགས་གར་གྱིས་ལོག་འདྲེན་སྟེང་ན་རོལ།།",
    "target": "སྣ་ཚོགས་ ག ར་ གྱིས་ ལོག་ འདྲེན་ སྟེང་ ན་ རོལ ། །"
  },
  {
    "source": "པད་ཉིའི་གདན་བཞུགས་ཙནྡན་ལྗོན་པའི་དྲུང་།།",
    "target": "པད་ ཉི འི་ གདན་ བཞུགས་ ཙནྡན་ ལྗོན་པ འི་ དྲུང་ ། །"
  },
  {
    "source": "བརྟེན་མཛད་མ་ཧཱ་ཀཱ་ལར་མངའ་གསོལ་ལོ།།",
    "target": "བརྟེན་ མཛད་ མ་ཧཱ་ ཀཱ་ ལ ར་ མངའ་གསོལ་ ལོ ། །"
  },
  {
    "source": "ཞབས་སེན་ཅུང་ཟད་བརྡབས་པས་ས་གཞི་གཡོ།།",
    "target": "ཞབས་སེན་ ཅུང་ཟད་ བརྡབས་པ ས་ ས་གཞི་ གཡོ ། །"
  },
  {
    "source": "ཧཱུྃ་སྒྲས་རི་བོ་རལ་ཞིང་ཆུ་གཏེར་འཁྲུགས།།",
    "target": "ཧཱུྃ་ སྒྲ ས་ རི་བོ་ རལ་ ཞིང་ ཆུ་གཏེར་ འཁྲུགས ། །"
  },
  {
    "source": "སྤྱན་ཙམ་བསྐྱོད་པས་བར་ཆད་ཐམས་ཅད་སེལ།།",
    "target": "སྤྱན་ ཙམ་ བསྐྱོད་པ ས་ བར་ཆད་ ཐམས་ཅད་ སེལ ། །"
  },
  {
    "source": "ཐོགས་མེད་མཐུ་སྟོབས་མངའ་བ་མངའ་གསོལ་ལོ།།",
    "target": "ཐོགས་མེད་ མཐུ་སྟོབས་ མངའ་བ་ མངའ་གསོལ་ ལོ ། །"
  },
  {
    "source": "སངས་རྒྱས་ཀུན་དངོས་བླ་མ་རིན་པོ་ཆེ།།",
    "target": "སངས་རྒྱས་ ཀུན་ དངོས་ བླ་མ་ རིན་པོ་ཆེ ། །"
  },
  {
    "source": "བར་ཆད་སྲུང་ཕྱིར་ཆོས་སྤྱོད་བཀའ་སྡོད་སྐུ།།",
    "target": "བར་ཆད་ སྲུང་ ཕྱི ར་ ཆོས་སྤྱོད་ བཀའ་ སྡོད་ སྐུ ། །"
  },
  {
    "source": "སྒྲུབ་པ་པོ་ལ་བུ་བཞིན་གཟིགས་མཛད་པའི།།",
    "target": "སྒྲུབ་པ་པོ་ ལ་ བུ་ བཞིན་ གཟིགས་ མཛད་ པ འི ། །"
  },
  {
    "source": "བླ་མ་མགོན་པོ་དབྱེར་མེད་མངའ་གསོལ་ལོ།།",
    "target": "བླ་མ་ མགོན་པོ་ དབྱེ ར་ མེད་ མངའ་གསོལ་ ལོ ། །"
  },
  {
    "source": "རྡོ་རྗེ་སེམས་དཔའི་ངོ་བོ་སྒྲིབ་ཀུན་སྦྱོང་།།",
    "target": "རྡོ་རྗེ་ སེམས་ དཔ འི་ ངོ་བོ་ སྒྲིབ་ ཀུན་ སྦྱོང་ ། །"
  },
  {
    "source": "ཉིད་ཀྱི་དཔྲལ་བར་བརྟེན་པའི་ཆོས་འབྱུང་དབྱིབས།།",
    "target": "ཉིད་ ཀྱི་ དཔྲལ་བ ར་ བརྟེན་པ འི་ ཆོས་ འབྱུང་ དབྱིབས ། །"
  },
  {
    "source": "སིནྡྷུ་རའི་ཐིག་ལེར་ཡུམ་གཅིག་རྣལ་འབྱོར་མ།།",
    "target": "སིནྡྷུ་ར འི་ ཐིག་ལེ ར་ ཡུམ་ གཅིག་ རྣལ་འབྱོར་མ ། །"
  },
  {
    "source": "འཁོར་འདས་ཆོས་ཀུན་སྐྱེད་མར་མངའ་གསོལ་ལོ།།",
    "target": "འཁོར་འདས་ ཆོས་ ཀུན་ སྐྱེད་མ ར་ མངའ་གསོལ་ ལོ ། །"
  },
  {
    "source": "དེ་དབུས་ཧྲཱིཿཡིག་དཔལ་ལྡན་འཇིག་རྟེན་མགོན།།",
    "target": "དེ་ དབུས་ ཧྲཱིཿ ཡིག་ དཔལ་ལྡན་ འཇིག་རྟེན་ མགོན ། །"
  },
  {
    "source": "ཁམས་གསུམ་དབང་སྒྱུར་མཁའ་འགྲོ་མ་རྣམས་སྤྲོ།།",
    "target": "ཁམས་ གསུམ་ དབང་ སྒྱུར་ མཁའ་འགྲོ་མ་ རྣམས་ སྤྲོ ། །"
  },
  {
    "source": "འགུགས་བྱེད་བཅུ་གསུམ་ཡིག་འབྲུའི་གསང་སྔགས་མཆོག།",
    "target": "འགུགས་ བྱེད་ བཅུ་གསུམ་ ཡིག་འབྲུ འི་ གསང་སྔགས་ མཆོག །"
  },
  {
    "source": "འཕགས་མ་སྒྲོལ་མའི་ངོ་བོར་མངའ་གསོལ་ལོ།།",
    "target": "འཕགས་མ་ སྒྲོལ་མ འི་ ངོ་བོ ར་ མངའ་གསོལ་ ལོ ། །"
  },
  {
    "source": "མི་བསྐྱོད་དབང་ཕྱུག་རིགས་ཀྱི་བདག་པོར་བཞུགས།།",
    "target": "མི་ བསྐྱོད་ དབང་ཕྱུག་ རིགས་ ཀྱི་ བདག་པོ ར་ བཞུགས ། །"
  },
  {
    "source": "བཅོམ་ལྡན་གཤིན་རྗེ་གཤེད་ཀྱིས་མཐུ་སྟོབས་སྦྱིན།།",
    "target": "བཅོམ་ལྡན་ གཤིན་རྗེ་གཤེད་ ཀྱིས་ མཐུ་སྟོབས་ སྦྱིན ། །"
  },
  {
    "source": "ཁྱོད་ལ་ཕྱག་འཚལ་སྙིང་ནས་སྐྱབས་སུ་མཆི།།",
    "target": "ཁྱོད་ ལ་ ཕྱག་ འཚལ་ སྙིང་ ནས་ སྐྱབས་ སུ་ མཆི ། །"
  },
  {
    "source": "རྟག་ཏུ་གསོལ་བ་འདེབས་སོ་བྱིན་གྱིས་རློབས།།",
    "target": "རྟག་ ཏུ་ གསོལ་བ་ འདེབས་ སོ་ བྱིན་ གྱིས་ རློབས ། །"
  },
  {
    "source": "ཕྱི་ནང་གསང་བའི་རྟེན་སྐོང་སྒྲུབ་པའི་རྫས།།",
    "target": "ཕྱི་ནང་ གསང་བ འི་ རྟེན་ སྐོང་ སྒྲུབ་པ འི་ རྫས ། །"
  },
  {
    "source": "སྨན་རག་གཏོར་ཚོགས་མཆོད་པའི་ཡོ་བྱད་ནི།།",
    "target": "སྨན་ རག་ གཏོར་ ཚོགས་མཆོད་པ འི་ ཡོ་བྱད་ ནི ། །"
  },
  {
    "source": "དངོས་འབྱོར་ཡིད་སྤྲུལ་འཇིག་རྟེན་ཁམས་གང་བས།།",
    "target": "དངོས་ འབྱོར་ ཡིད་ སྤྲུལ་ འཇིག་རྟེན་ཁམས་ གང་བ ས ། །"
  },
  {
    "source": "ཡེ་ཤེས་མགོན་པོ་འཁོར་བཅས་མངའ་གསོལ་ལོ།།",
    "target": "ཡེ་ཤེས་ མགོན་པོ་ འཁོར་བཅས་ མངའ་གསོལ་ ལོ ། །"
  },
  {
    "source": "སྒྲུབ་ལ་བར་ཆད་མེད་པར་བྱིན་གྱིས་རློབས།།",
    "target": "སྒྲུབ་ ལ་ བར་ཆད་ མེད་པ ར་ བྱིན་ གྱིས་ རློབས ། །"
  },
  {
    "source": "ཆོས་ཀུན་སྒྱུ་མར་རྟོགས་པར་བྱིན་གྱིས་རློབས།།",
    "target": "ཆོས་ ཀུན་ སྒྱུ་མ ར་ རྟོགས་པ ར་ བྱིན་ གྱིས་ རློབས ། །"
  },
  {
    "source": "རྨི་ལམ་རང་གྲོལ་འཆར་བར༴",
    "target": "རྨི་ལམ་ རང་གྲོལ་ འཆར་ བར ༴"
  },
  {
    "source": "།",
    "target": "།"
  },
  {
    "source": "གཏུམ་མོའི་བདེ་ཆེན་འཆར་བར༴།",
    "target": "གཏུམ་མོ འི་ བདེ་ཆེན་ འཆར་བ ར ༴ །"
  },
  {
    "source": "འོད་གསལ་ཕྱག་ཆེན་རྟོགས་པར༴།",
    "target": "འོད་གསལ་ ཕྱག་ཆེན་ རྟོགས་ པར ༴ །"
  },
  {
    "source": "ཚེ་འདིར་སངས་རྒྱས་ཐོབ་པར༴།",
    "target": "ཚེ་ འདི ར་ སངས་རྒྱས་ ཐོབ་ པར ༴ །"
  },
  {
    "source": "བར་དོའི་འཇིགས་པ་སེལ་བར༴༼༧༦༣༽བར་དོར་ལོངས་སྐུ་ཐོབ་པར་བྱིན་གྱིས་རློབས།།",
    "target": "བར་དོ འི་ འཇིགས་པ་ སེལ་བར ༴ ༼ ༧༦༣ ༽ བ ར་ དོར་ ལོངས་སྐུ་ ཐོབ་པ ར་ བྱིན་ གྱིས་ རློབས ། །"
  },
  {
    "source": "འགལ་རྐྱེན་ཐམས་ཅད་ཞི་བར༴།",
    "target": "འགལ་རྐྱེན་ ཐམས་ཅད་ ཞི་བ ར ༴ །"
  },
  {
    "source": "མཐུན་རྐྱེན་ཐམས་ཅད་འགྲུབ་པར༴།",
    "target": "མཐུན་རྐྱེན་ ཐམས་ཅད་ འགྲུབ་ པར ༴ །"
  },
  {
    "source": "ཐུགས་ཡིད་གཉིས་སུ་མེད་པར༴།",
    "target": "ཐུགས་ ཡིད་ གཉིས་སུ་མེད་པ ར ༴ །"
  },
  {
    "source": "སངས་རྒྱས་བསྟན་པ་རྒྱས་པར་བྱིན་གྱིས་རློབས།།",
    "target": "སངས་རྒྱས་བསྟན་པ་ རྒྱས་པ ར་ བྱིན་ གྱིས་ རློབས ། །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "རྡོ་རྗེ་འཆང་དངོས་བླ་མ་དང་།།",
    "target": "རྡོ་རྗེ་འཆང་ དངོས་ བླ་མ་ དང་ ། །"
  },
  {
    "source": "དབྱེར་མེད་མགོན་པོར་མངའ་གསོལ་ལོ།།",
    "target": "དབྱེར་མེད་ མགོན་པོ ར་ མངའ་གསོལ་ ལོ ། །"
  },
  {
    "source": "སྤྱན་རས་གཟིགས་དབང་ངོ་བོའི་ཕྱིར།།",
    "target": "སྤྱན་རས་གཟིགས་ དབང་ ངོ་བོ འི་ ཕྱི ར ། །"
  },
  {
    "source": "ཡི་དམ་མཆོག་ཏུ་མངའ༴།",
    "target": "ཡི་དམ་ མཆོག་ ཏུ་ མངའ ༴ །"
  },
  {
    "source": "སྐུ་བཞི་མངོན་དུ་མཛད་པའི་ཕྱིར།།",
    "target": "སྐུ་བཞི་ མངོན་ དུ་ མཛད་པ འི་ ཕྱི ར ། །"
  },
  {
    "source": "རྫོགས་སངས་རྒྱས་སུ་མངའ༴།",
    "target": "རྫོགས་སངས་རྒྱས་ སུ་ མངའ ༴ །"
  },
  {
    "source": "ཐེག་ཆེན་དམ་ཆོས་ཐམས་ཅད་ཀྱི།།",
    "target": "ཐེག་ཆེན་ དམ་ཆོས་ ཐམས་ཅད་ ཀྱི ། །"
  },
  {
    "source": "མངའ་བདག་ཆེན་པོར་མངའ༴།",
    "target": "མངའ་བདག་ ཆེན་པོ ར་ མངའ ༴ །"
  },
  {
    "source": "འཕགས་ཚོགས་དགེ་འདུན་ཐམས་ཅད་ཀྱི།།",
    "target": "འཕགས་ ཚོགས་ དགེ་འདུན་ ཐམས་ཅད་ ཀྱི ། །"
  },
  {
    "source": "གཙོ་བོ་ཆེན་པོར་མངའ༴།",
    "target": "གཙོ་བོ་ ཆེན་པོ ར་ མངའ ༴ །"
  },
  {
    "source": "ཐུབ་དབང་བསྟན་པ་བསྲུང་བའི་ཕྱིར།།",
    "target": "ཐུབ་དབང་ བསྟན་པ་ བསྲུང་བ འི་ ཕྱི ར ། །"
  },
  {
    "source": "ཆོས་སྐྱོང་ཆེན་པོར༴།",
    "target": "ཆོས་སྐྱོང་ ཆེན་པོ ར ༴ །"
  },
  {
    "source": "ལྷ་ཆེན་རྣམས་ཀྱི་གཙོ་བོའི་ཕྱིར།།",
    "target": "ལྷ་ཆེན་ རྣམས་ ཀྱི་ གཙོ་བོ འི་ ཕྱི ར ། །"
  },
  {
    "source": "ལེགས་ལྡན་ཆེན་པོར༴།",
    "target": "ལེགས་ལྡན་ ཆེན་པོ ར ༴ །"
  },
  {
    "source": "དྲག་པོའི་ལས་ལ་དབང་མཛད་ཕྱིར།།",
    "target": "དྲག་པོ འི་ ལས་ ལ་ དབང་ མཛད་ ཕྱི ར ། །"
  },
  {
    "source": "ནག་པོ་ཆེན་པོར༴།",
    "target": "ནག་པོ་ ཆེན་པོ ར ༴ །"
  },
  {
    "source": "གསང་སྔགས་རིག་འཛིན་ཐམས་ཅད་ཀྱི།།",
    "target": "གསང་སྔགས་ རིག་འཛིན་ ཐམས་ཅད་ ཀྱི ། །"
  },
  {
    "source": "སྲུང་མ་ཆེན་པོར༴།",
    "target": "སྲུང་མ་ ཆེན་པོ ར ༴ །"
  },
  {
    "source": "རྣལ་འབྱོར་དམ་ཚིག་ལྡན་རྣམས་ཀྱི།།",
    "target": "རྣལ་འབྱོར་ དམ་ཚིག་ ལྡན་ རྣམས་ ཀྱི ། །"
  },
  {
    "source": "དགྲ་ལྷ་ཆེན་པོར༴།",
    "target": "དགྲ་ལྷ་ ཆེན་ པོར ༴ །"
  },
  {
    "source": "བདག་ཅག་འཁོར་བཅས་ཐམས་ཅད་ཀྱི།།",
    "target": "བདག་ཅག་ འཁོར་བཅས་ ཐམས་ཅད་ ཀྱི ། །"
  },
  {
    "source": "མགོན་དང་སྐྱབས་སུ་མངའ་གསོལ་ལོ།།",
    "target": "མགོན་ དང་ སྐྱབས་ སུ་ མངའ་ གསོལ་ ལོ ། །"
  },
  {
    "source": "ཐུབ་པའི་དབང་པོའི་བསྟན་པ་སྲུངས།།",
    "target": "ཐུབ་པ འི་ དབང་པོ འི་ བསྟན་པ་ སྲུངས ། །"
  },
  {
    "source": "རྣལ་འབྱོར་བདག་གི་ཕྲིན་ལས་མཛོད།།",
    "target": "རྣལ་འབྱོར་ བདག་ གི་ ཕྲིན་ལས་ མཛོད ། །"
  },
  {
    "source": "འགལ་རྐྱེན་ཟློག་ཅིང་མཐུན་རྐྱེན་སྒྲུབས།།",
    "target": "འགལ་རྐྱེན་ ཟློག་ ཅིང་ མཐུན་རྐྱེན་ སྒྲུབས ། །"
  },
  {
    "source": "མངའ་གསོལ་དོན་དང་ལྡན་པར་མཛོད།།",
    "target": "མངའ་གསོལ་ དོན་ དང་ ལྡན་པ ར་ མཛོད ། །"
  },
  {
    "source": "དཔལ་མྱུར་མཛད་ཡེ་ཤེས་ཀྱི་མགོན་པོ་འཁོར་དང་བཅས་པ་ལ་གསོལ་ལོ་མཆོད་དོ།།",
    "target": "དཔལ་ མྱུར་ མཛད་ ཡེ་ཤེས་ ཀྱི་ མགོན་པོ་ འཁོར་ དང་ བཅས་པ་ ལ་ གསོལ་ ལོ་ མཆོད་ དོ ། །"
  },
  {
    "source": "རྡོ་རྗེ་ནག་པོ་ཆེན་པོ་དཔལ་ཧེ་རུ་ཀ་དང་རང་བཞིན་ཆོས་ཉིད་ཀྱི་ངང་དུ་གཅིག་ཅིང་ངོ་བོ་ཡེ་ཤེས་སུ་མཚུངས་པ།",
    "target": "རྡོ་རྗེ་ ནག་པོ་ ཆེན་པོ་ དཔལ་ ཧེ་རུ་ཀ་ དང་ རང་བཞིན་ ཆོས་ཉིད་ ཀྱི་ ངང་ དུ་ གཅིག་ ཅིང་ ངོ་བོ་ ཡེ་ཤེས་ སུ་ མཚུངས་པ །"
  },
  {
    "source": "མཚན་ཉིད་ཕྲིན་ལས་ཕྱོགས་མེད་དུ་མཉམ་པ།",
    "target": "མཚན་ཉིད་ ཕྲིན་ལས་ ཕྱོགས་མེད་ དུ་ མཉམ་པ །"
  },
  {
    "source": "མི་མཐུན་པའི་ཕྱོགས་ཐམས་ཅད་འཇོམས་པར་བྱེད་པའི་དཔའ་བོ།",
    "target": "མི་ མཐུན་པ འི་ ཕྱོགས་ ཐམས་ཅད་ འཇོམས་པ ར་ བྱེད་པ འི་ དཔའ་བོ །"
  },
  {
    "source": "སྣང་སྲིད་ལྷ་འདྲེ་ཀུན་གྱི་ཡོངས་རྗེ།",
    "target": "སྣང་སྲིད་ ལྷ་འདྲེ་ ཀུན་ གྱི་ ཡོངས་ རྗེ །"
  },
  {
    "source": "ཞིང་སྐྱོང་དྲག་པོའི་བཀའ་ཉན་གྱི་སྡེ་དཔོན།",
    "target": "ཞིང་སྐྱོང་ དྲག་པོ འི་ བཀའ་ ཉན་ གྱི་ སྡེ་དཔོན །"
  },
  {
    "source": "མི་ཕམ་རྡོ་རྗེ་གཟི་བརྗིད་ཀྱི་རྒྱལ་པོ།།",
    "target": "མི་ཕམ་ རྡོ་རྗེ་ གཟི་བརྗིད་ ཀྱི་ རྒྱལ་པོ ། །"
  },
  {
    "source": "རིག་འཛིན་གྱི་དབང་ཕྱུག་བུ་བཞིན་དུ་སྐྱོང་བ།",
    "target": "རིག་འཛིན་ གྱི་ དབང་ཕྱུག་ བུ་ བཞིན་ དུ་ སྐྱོང་བ །"
  },
  {
    "source": "དམ་ཅན་སྒྲུབ་པ་པོའི་བསམ་གཏན་གྱི་དྲོད་ཉུལ་བ།",
    "target": "དམ་ཅན་ སྒྲུབ་པ་པོ འི་ བསམ་གཏན་ གྱི་ དྲོད་ ཉུལ་བ །"
  },
  {
    "source": "ཞི་བའི་མདངས་དང་ལྡན་པ།",
    "target": "ཞི་བ འི་ མདངས་ དང་ ལྡན་པ །"
  },
  {
    "source": "རྒྱས་པའི་བྱིན་ཆགས་པ།",
    "target": "རྒྱས་པ འི་ བྱིན་ ཆགས་པ །"
  },
  {
    "source": "དབང་སྡུད་ལས་ཀྱི་རྩལ་མངའ་བ།",
    "target": "དབང་ སྡུད་ ལས་ ཀྱི་ རྩལ་ མངའ་བ །"
  },
  {
    "source": "དྲག་པོས་དགྲ་བགེགས་བསྒྲལ་བའི་ལས་ལ་མྱུར་བ།",
    "target": "དྲག་པོ ས་ དགྲ་ བགེགས་ བསྒྲལ་བ འི་ ལས་ ལ་ མྱུར་བ །"
  },
  {
    "source": "བསྟན་པ་སྲུང་བའི་རྩལ་༼༧༦༤༽འབྱིན་པ།",
    "target": "བསྟན་པ་ སྲུང་བ འི་ རྩལ་ ༼ ༧༦༤ ༽ འབྱིན་པ །"
  },
  {
    "source": "མཐུ་སྟོབས་ཀྱི་དབང་ཕྱུག་ཞིང་སྐྱོང་རྡོ་རྗེ་ནག་པོ་ཕྱག་དྲུག་པ།",
    "target": "མཐུ་སྟོབས་ ཀྱི་ དབང་ ཕྱུག་ ཞིང་སྐྱོང་ རྡོ་རྗེ་ ནག་པོ་ ཕྱག་ དྲུག་པ །"
  },
  {
    "source": "དཔལ་ལྡན་ལྷ་མོ་རེ་མ་ཏི།",
    "target": "དཔལ་ལྡན་ ལྷ་མོ་ རེ་མ་ཏི །"
  },
  {
    "source": "གནོད་སྦྱིན་ཀྵེ་ཏྲ་པཱ་ལ།",
    "target": "གནོད་སྦྱིན་ ཀྵེ་ ཏྲ་པཱ་ ལ །"
  },
  {
    "source": "གཤིན་རྗེ་ཊཱ་ཀི་རཱ་ཛ།",
    "target": "གཤིན་རྗེ་ ཊཱ་ ཀི་རཱ་ ཛ །"
  },
  {
    "source": "དབང་ཕྱུག་ཛི་ན་མི་ཏྲ།",
    "target": "དབང་ཕྱུག་ ཛི་ན་མི་ཏྲ །"
  },
  {
    "source": "བདུད་མགོན་ཏྲཀྴད་ནག་པོ།",
    "target": "བདུད་ མགོན་ ཏྲཀྴད་ ནག་པོ །"
  },
  {
    "source": "ཕྱོགས་སྐྱོང་ཆེན་པོ་བཅུ།",
    "target": "ཕྱོགས་ སྐྱོང་ ཆེན་པོ་ བཅུ །"
  },
  {
    "source": "གཙང་རིས་ཀྱི་མགོན་པོ་བདུན་ཅུ་རྩ་ལྔ།",
    "target": "གཙང་རིས་ ཀྱི་ མགོན་པོ་ བདུན་ ཅུ་ རྩ་ ལྔ །"
  },
  {
    "source": "བཀའ་སྡོད་དམ་ཅན་རྒྱ་མཚོའི་དམག་ཚོགས་འཁོར་དང་བཅས་པ་རྣམས་ལ་གསོལ་ལོ།།",
    "target": "བཀའ་ སྡོད་ དམ་ཅན་ རྒྱ་མཚོ འི་ དམག་ ཚོགས་འཁོར་ དང་ བཅས་པ་ རྣམས་ ལ་ གསོལ་ ལོ ། །"
  },
  {
    "source": "མཆོད་དོ།།",
    "target": "མཆོད་ དོ ། །"
  },
  {
    "source": "མངའ་གསོལ་ལོ།།",
    "target": "མངའ་གསོལ་ ལོ ། །"
  },
  {
    "source": "མཆོད་སྦྱིན་གྱི་གཏོར་མ་རྒྱ་ཆེན་པོ་འདི་བཞེས་ལ་རྣལ་འབྱོར་པ་བདག་བླ་ན་མེད་པའི་བྱང་ཆུབ་དང་བདེ་བ་ཆེན་པོའི་ཞིང་ཁམས་སུ་བགྲོད་པའི་ལམ་གྱི་བར་ཆད་དང་།",
    "target": "མཆོད་སྦྱིན་ གྱི་ གཏོར་མ་ རྒྱ་ཆེན་པོ་ འདི་ བཞེས་ ལ་ རྣལ་འབྱོར་པ་ བདག་ བླ་ ན་ མེད་པ འི་ བྱང་ཆུབ་ དང་ བདེ་བ་ ཆེན་པོ འི་ ཞིང་ཁམས་ སུ་ བགྲོད་པ འི་ ལམ་ གྱི་ བར་ཆད་ དང་ །"
  },
  {
    "source": "བདུད་བཞིའི་འཇིགས་པ་ཐམས་ཅད་ལས་བསྒྲལ་བའི་ལམ་གྱི་སྐྱེལ་མ་དམ་པ་མཛོད་ཅིག།",
    "target": "བདུད་ བཞི འི་ འཇིགས་པ་ ཐམས་ཅད་ ལས་ བསྒྲལ་བ འི་ ལམ་ གྱི་ སྐྱེལ་མ་ དམ་པ་ མཛོད་ ཅིག །"
  },
  {
    "source": "ཡང་དག་པའི་ལམ་དང་འཕྲད་པའི་ཏིང་ངེ་འཛིན་གྱི་སུན་མ་དང་སྤྲད་པར་མཛོད་ཅིག།",
    "target": "ཡང་ དག་པ འི་ ལམ་ དང་ འཕྲད་པ འི་ ཏིང་ངེ་འཛིན་ གྱི་ སུན་མ་ དང་ སྤྲད་པ ར་ མཛོད་ ཅིག །"
  },
  {
    "source": "བྱང་ཆུབ་མ་ཐོབ་ཀྱི་བར་དུ་ཡང་ལུས་ངག་ཡིད་གསུམ་ལོག་པའི་ལམ་དུ་མི་འགྲོ་ཞིང་།",
    "target": "བྱང་ཆུབ་ མ་ ཐོབ་ ཀྱི་ བར་ དུ་ ཡང་ ལུས་ངག་ ཡིད་ གསུམ་ ལོག་པ འི་ ལམ་ དུ་ མི་ འགྲོ་ ཞིང་ །"
  },
  {
    "source": "ཐར་པ་བྱང་ཆུབ་ཀྱི་ལམ་དུ་བློ་འགྲོ་བར་མཛད་དུ་གསོལ།",
    "target": "ཐར་པ་ བྱང་ཆུབ་ ཀྱི་ ལམ་ དུ་ བློ་ འགྲོ་བ ར་ མཛད་ དུ་ གསོལ །"
  },
  {
    "source": "མཆོག་ཐུན་མོངས་ཀྱི་དངོས་གྲུབ་ཐམས་ཅད་ཐོབ་ནས་འགྲོ་བ་ཐམས་ཅད་ཀྱི་དཔལ་དང་མགོན་དུ་འགྱུར་བར་མཛད་དུ་གསོལ།",
    "target": "མཆོག་ ཐུན་ མོངས་ ཀྱི་ དངོས་གྲུབ་ ཐམས་ཅད་ ཐོབ་ ནས་ འགྲོ་བ་ ཐམས་ཅད་ ཀྱི་ དཔལ་ དང་ མགོན་ དུ་ འགྱུར་བ ར་ མཛད་ དུ་ གསོལ །"
  },
  {
    "source": "དུས་དང་གནས་སྐབས་ཐམས་ཅད་དུ་ཕྲིན་ལས་བཞིའི་བྱ་བ་ཐམས་ཅད་ལ་ཇི་ལྟར་གསོལ་བ་བཏབ་པའི་དོན་ཐམས་ཅད་དེ་ཁོ་ན་ཉིད་བཞིན་དུ་འགྲུབ་པར་མཛད་དུ་གསོལ།",
    "target": "དུས་ དང་ གནས་སྐབས་ ཐམས་ཅད་ དུ་ ཕྲིན་ལས་ བཞི འི་ བྱ་བ་ ཐམས་ཅད་ ལ་ ཇི་ ལྟ ར་ གསོལ་བ་ བཏབ་པ འི་ དོན་ ཐམས་ཅད་ དེ་ ཁོ་ན་ཉིད་ བཞིན་ དུ་ འགྲུབ་པ ར་ མཛད་ དུ་ གསོལ །"
  },
  {
    "source": "བདག་གི་ནད་གདོན་སྡིག་སྒྲིབ་འཇིགས་པ་བརྒྱད་ཞི་བར་མཛད་དུ་གསོལ།",
    "target": "བདག་ གི་ ནད་ གདོན་ སྡིག་སྒྲིབ་ འཇིགས་པ་ བརྒྱད་ ཞི་བ ར་ མཛད་ དུ་ གསོལ །"
  },
  {
    "source": "ཚེ་བསོད་དཔལ་འབྱོར་སྙན་གྲགས་ལོངས་སྤྱོད་སོགས་འབྱོར་པ་དྲུག་སྤེལ་བར་མཛད་དུ་གསོལ།",
    "target": "ཚེ་ བསོད་ དཔལ་འབྱོར་ སྙན་གྲགས་ ལོངས་སྤྱོད་ སོགས་ འབྱོར་པ་ དྲུག་ སྤེལ་བ ར་ མཛད་ དུ་ གསོལ །"
  },
  {
    "source": "ཁམས་གསུམ་གྱི་ལྷ་འདྲེ་མི་གསུམ་མོས་བཞིས་དབང་དུ་འདུ་བར་མཛད་དུ་གསོལ།",
    "target": "ཁམས་ གསུམ་ གྱི་ ལྷ་ འདྲེ་ མི་ གསུམ་ མོས་ བཞི ས་ དབང་ དུ་ འདུ་བ ར་ མཛད་ དུ་ གསོལ །"
  },
  {
    "source": "དགྲ་གདོན་བགེགས་ཚོགས་བྱད་ཕུར་རྦོད་གཏོང་མི་མཐུན་པའི་ཕྱོགས་ཐམས་ཅད་ཞི་ནས་ཚར་གཅོད་པར་མཛད་དུ་གསོལ།",
    "target": "དགྲ་ གདོན་ བགེགས་ ཚོགས་ བྱད་ ཕུར་ རྦོད་ གཏོང་ མི་ མཐུན་པ འི་ ཕྱོགས་ ཐམས་ཅད་ ཞི་ ནས་ ཚར་ གཅོད་པ ར་ མཛད་ དུ་ གསོལ །"
  },
  {
    "source": "མདོར་ན་སྐྱེ་བ་ཀུན་ཏུ་ཐུགས་རྗེས་ཡུད་ཙམ་ཡང་མི་འདོར་བར་དོན་གཉིས་ལྷུན་གྱིས་འགྲུབ་པར་བྱིན་གྱིས་བརླབ་ཏུ་གསོལ།",
    "target": "མདོ ར་ ན་ སྐྱེ་བ་ ཀུན་ ཏུ་ ཐུགས་རྗེ ས་ ཡུད་ ཙམ་ ཡང་ མི་ འདོར་བ ར་ དོན་ གཉིས་ ལྷུན་ གྱིས་ འགྲུབ་པ ར་ བྱིན་ གྱིས་ བརླབ་ ཏུ་ གསོལ །"
  },
  {
    "source": "།",
    "target": "།"
  },
  {
    "source": "མགོན་དཀར་ཡིད་བཞིན་ནོར་བུ་ལ་མངའ་གསོལ་འབུལ་བར་སྤྲོ་ན།",
    "target": "མགོན་ དཀར་ ཡིད་བཞིན་ ནོར་བུ་ ལ་ མངའ་ གསོལ་ འབུལ་བ ར་ སྤྲོ་ ན །"
  },
  {
    "source": "གཏོར་མ་ཕུད་མཆོད་གཙང་ཞིང་དག་ལ་རྒྱ་ཆེ་བ་འདུ་བྱས་ལ།",
    "target": "གཏོར་མ་ ཕུད་ མཆོད་ གཙང་ ཞིང་ དག་ ལ་ རྒྱ་ ཆེ་བ་ འདུ་ བྱས་ ལ །"
  },
  {
    "source": "བསང་སྦྱང་།",
    "target": "བསང་ སྦྱང་ །"
  },
  {
    "source": "སྟོང་པའི་༼༧༦༥༽ངང་ལས།",
    "target": "སྟོང་པ འི་ ༼ ༧༦༥ ༽ ངང་ ལས །"
  },
  {
    "source": "ཡཾ་ལས་རླུང་།",
    "target": "ཡཾ་ ལས་ རླུང་ །"
  },
  {
    "source": "རཾ་ལས་མེའི་སྟེང་དུ་ཨཱཿལས་ཀ་པཱ་ལ་ཤ་ལྔ་བདུད་རྩི་ལྔས་ཡོངས་སུ་གང་བ་ཧཱུྃ་བྷྲཱུཾ་ཨོཾ་ཛྲིཾ་ཁཾ་རྣམས་ཀྱིས་མཚན་པ།",
    "target": "རཾ་ ལས་ མེ འི་ སྟེང་ དུ་ ཨཱཿ ལས་ ཀ་པཱ་ལ་ ཤ་ ལྔ་ བདུད་རྩི་ ལྔ ས་ ཡོངས་ སུ་ གང་བ་ ཧཱུྃ་ བྷྲཱུཾ་ ཨོཾ་ ཛྲིཾ་ ཁཾ་ རྣམས་ ཀྱིས་ མཚན་པ །"
  },
  {
    "source": "རླུང་གཡོས་མེ་སྦར་རྫས་བཅུ་ཡི་གེ་དང་བཅས་པ་ཞུ།",
    "target": "རླུང་ གཡོས་ མེ་ སྦར་ རྫས་ བཅུ་ ཡི་གེ་ དང་ བཅས་པ་ ཞུ །"
  },
  {
    "source": "སངས་རྒྱས་རྣམས་ཀྱི་ཐུགས་ཀ་ནས་བདུད་རྩི་སྤྱན་དྲངས་ཏེ་ཐིམ་པས་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར།",
    "target": "སངས་རྒྱས་ རྣམས་ ཀྱི་ ཐུགས་ ཀ་ ནས་ བདུད་རྩི་ སྤྱན་ དྲངས་ ཏེ་ ཐིམ་པ ས་ ཡེ་ཤེས་ ཀྱི་ བདུད་རྩི འི་ རྒྱ་མཚོ་ ཆེན་པོ ར་ གྱུར །"
  },
  {
    "source": "ཨོཾ་ཨཱཿཧཱུྃ་ཧ་ཧོ་ཧྲཱིཿལན་གསུམ་གྱིས་བྱིན་བརླབས་ལ།།",
    "target": "ཨོཾ་ ཨཱཿཧཱུྃ་ ཧ་ ཧོ་ ཧྲཱིཿ ལན་ གསུམ་ གྱིས་ བྱིན་ བརླབས་ ལ ། །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "མགོན་པོ་ཡིད་བཞིན་ནོར་བུ་ཐུགས་རྗེ་ཅན།།",
    "target": "མགོན་པོ་ ཡིད་ བཞིན་ ནོར་བུ་ ཐུགས་རྗེ་ ཅན ། །"
  },
  {
    "source": "སྐུ་མདོག་གངས་རི་ལྟར་དཀར་འོད་ཟེར་འཕྲོ།།",
    "target": "སྐུ་མདོག་ གངས་རི་ ལྟ ར་ དཀར་འོད་ ཟེར་ འཕྲོ ། །"
  },
  {
    "source": "འགྲོ་བའི་དབུལ་ཕོངས་མ་ལུས་ཞི་མཛད་པ།།",
    "target": "འགྲོ་བ འི་ དབུལ་ཕོངས་ མ་ ལུས་ ཞི་ མཛད་པ ། །"
  },
  {
    "source": "འདོད་དགུའི་མཆོག་སྩོལ་འདིར་གཤེགས་མཆོད་གསོལ་བཞེས།།",
    "target": "འདོད་ དགུ འི་ མཆོག་ སྩོལ་ འདི ར་ གཤེགས་ མཆོད་ གསོལ་ བཞེས ། །"
  },
  {
    "source": "ལྷུན་སྟུག་ཀཻ་ལཱ་ཤ་ཡི་རི་བོ་ལྟར།།",
    "target": "ལྷུན་སྟུག་ ཀཻ་ ལཱ་ ཤ་ ཡི་ རི་བོ་ ལྟ ར ། །"
  },
  {
    "source": "འོད་ཟེར་བྱེ་བས་འཁྱུད་པའི་རྡུལ་ཕྲེང་ཅན།།",
    "target": "འོད་ཟེར་ བྱེ་བ ས་ འཁྱུད་པ འི་ རྡུལ་ ཕྲེང་ ཅན ། །"
  },
  {
    "source": "དབང་སྡུད་མཁའ་འགྲོ་སྟོང་གི་བདག་པོ་ནི།།",
    "target": "དབང་ སྡུད་ མཁའ་འགྲོ་ སྟོང་ གི་ བདག་པོ་ ནི ། །"
  },
  {
    "source": "མྱུར་མཛད་སྤྱན་རས་གཟིགས་དབང་མངའ་གསོལ་ལོ།།",
    "target": "མྱུར་ མཛད་ སྤྱན་རས་གཟིགས་ དབང་ མངའ་ གསོལ་ ལོ ། །"
  },
  {
    "source": "འཛུམ་བག་བརྗིད་པའི་ཞལ་རས་ཡིད་ཙམ་ཁྲོ།",
    "target": "འཛུམ་ བག་ བརྗིད་པ འི་ ཞལ་རས་ ཡིད་ ཙམ་ ཁྲོ །"
  },
  {
    "source": "འདོད་དགུའི་ཆར་འབེབས་དབང་གི་རྒྱལ་པོ་ཁྱོད།།",
    "target": "འདོད་ དགུ འི་ ཆར་འབེབས་ དབང་ གི་ རྒྱལ་པོ་ ཁྱོད ། །"
  },
  {
    "source": "ཆོས་ཉིད་ཐིག་ལེའི་སྒོ་ངར་གདོད་མའི་སེམས།།",
    "target": "ཆོས་ཉིད་ ཐིག་ལེ འི་ སྒོ་ ངར་ གདོད་ མ འི་ སེམས ། །"
  },
  {
    "source": "མངོན་གྱུར་ཡེ་ཤེས་སྐུ་ཅན་མངའ་གསོལ་ལོ།།",
    "target": "མངོན་ གྱུར་ ཡེ་ཤེས་སྐུ་ ཅན་ མངའ་ གསོལ་ ལོ ། །"
  },
  {
    "source": "དངུལ་ཆུའི་མདངས་གསལ་ཧཱུྃ་ཡིག་ལས་འཁྲུངས་པ།།",
    "target": "དངུལ་ཆུ འི་ མདངས་ གསལ་ ཧཱུྃ་ ཡིག་ ལས་ འཁྲུངས་པ ། །"
  },
  {
    "source": "སྐྱེ་འགྲོའི་རེ་སྐོང་དབུལ་བའི་སྡུག་བསྔལ་སེལ།།",
    "target": "སྐྱེ་འགྲོ འི་ རེ་སྐོང་ དབུལ་བ འི་ སྡུག་བསྔལ་ སེལ ། །"
  },
  {
    "source": "དབུ་སྐྲ་གྱེན་བརྫེས་སྤྱི་བོར་མི་འཁྲུགས་རྒྱལ།།",
    "target": "དབུ་ སྐྲ་ གྱེན་ བརྫེ ས་ སྤྱི་བོ ར་ མི་ འཁྲུགས་ རྒྱལ ། །"
  },
  {
    "source": "རྒྱས་གདབ་དབང་བསྐུར་ཆེ་བརྙེས་མངའ་གསོལ་ལོ།།",
    "target": "རྒྱས་ གདབ་ དབང་ བསྐུར་ ཆེ་ བརྙེས་ མངའ་གསོལ་ ལོ ། །"
  },
  {
    "source": "ཁ་བའི་རི་ལ་འཆར་ཀ་གསར་བ་ལྟར།།",
    "target": "ཁ་བ འི་ རི་ ལ་ འཆར་ཀ་ གསར་བ་ ལྟ ར ། །"
  },
  {
    "source": "ཁྱོད་ཞལ་སྨིན་མཚམས་སིནྡྷུའི་ཐིག་ལེ་མཛེས།།",
    "target": "ཁྱོད་ ཞལ་ སྨིན་མཚམས་ སིནྡྷུ འི་ ཐིག་ལེ་ མཛེས ། །"
  },
  {
    "source": "རིན་ཆེན་གདུ་བུ་འཁྲོལ་བའི་ཕྱག་དྲུག་པོ།།",
    "target": "རིན་ཆེན་ གདུ་བུ་ འཁྲོལ་བ འི་ ཕྱག་ དྲུག་པོ ། །"
  },
  {
    "source": "བླ་མེད་ཕར་ཕྱིན་ངོ་བོར་མངའ་གསོལ་ལོ།།",
    "target": "བླ་མེད་ ཕར་ཕྱིན་ ངོ་བོ ར་ མངའ་གསོལ་ ལོ ། །"
  },
  {
    "source": "གྲི་གུག་ཡིད་བཞིན་ནོར་བུ་ཌཱ་མ་རུ།།",
    "target": "གྲི་གུག་ ཡིད་བཞིན་ ནོར་བུ་ ཌཱ་མ་རུ ། །"
  },
  {
    "source": "ནོར་བུས་གཏམས་པའི་ཐོད་པ་བུམ་པར་བཅས།།",
    "target": "ནོར་བུ ས་ གཏམས་པ འི་ ཐོད་པ་ བུམ་པ ར་ བཅས ། །"
  },
  {
    "source": "རྩེ་གསུམ་དངོས་གྲུབ་འགུགས་པའི་ལྕགས་ཀྱུ་བསྣམས།།",
    "target": "རྩེ་ གསུམ་ དངོས་གྲུབ་ འགུགས་པ འི་ ལྕགས་ཀྱུ་ བསྣམས ། །"
  },
  {
    "source": "ཕྱག་དྲུག་ཡེ་ཤེས་མགོན་པོར་མངའ་གསོལ་ལོ།།",
    "target": "ཕྱག་ དྲུག་ ཡེ་ཤེས་ མགོན་པོ ར་ མངའ་གསོལ་ ལོ ། །"
  },
  {
    "source": "ལྷབ་ལྷུབ་དར་དང་སྟག་ལྤགས་ན་བཟའ་ཅན།།",
    "target": "ལྷབ་ལྷུབ་ དར་ དང་ སྟག་ལྤགས་ ན་བཟའ་ ཅན ། །"
  },
  {
    "source": "འོད་འབར་རིན་ཆེན་རྒྱན་གྱི་སིལ་ཁྲོལ་དང་།།",
    "target": "འོད་འབར་ རིན་ཆེན་ རྒྱན་ གྱི་ སིལ་ཁྲོལ་ དང་ ། །"
  },
  {
    "source": "ནོར་བུའི་ཆུན་འཕྱངས་དུ་མས་རབ་ཏུ་མཛེས།།",
    "target": "ནོར་ བུ འི་ ཆུན་ འཕྱངས་ དུ་མ ས་ རབ་ ཏུ་ མཛེས ། །"
  },
  {
    "source": "གཟི་བྱིན་ལྷང་ངེར་འབར་བ་མངའ་གསོལ་ལོ།།",
    "target": "གཟི་བྱིན་ ལྷང་ངེ ར་ འབར་བ་ མངའ་གསོལ་ ལོ ། །"
  },
  {
    "source": "འདོད་པའི་༼༧༦༦༽ལོངས་སྤྱོད་ཆར་ཆེན་འབེབས་བྱེད་པ།།",
    "target": "འདོད་པ འི་ ༼ ༧༦༦ ༽ ལོངས་སྤྱོད་ ཆར་ ཆེན་ འབེབས་ བྱེད་པ ། །"
  },
  {
    "source": "བི་ན་ཡ་ཀའི་སྟེང་ན་རོལ་པས་བཞུགས།།",
    "target": "བི་ན་ཡ་ ཀ འི་ སྟེང་ ན་ རོལ་པ ས་ བཞུགས ། །"
  },
  {
    "source": "རབ་སྔོ་ཙནྡན་ལྗོན་པའི་ཚལ་ན་དགྱེས།།",
    "target": "རབ་ སྔོ་ ཙནྡན་ ལྗོན་པ འི་ ཚལ་ ན་ དགྱེས ། །"
  },
  {
    "source": "གནས་གསུམ་མཁའ་འགྲོའི་བདག་པོ་མངའ་གསོལ་ལོ།།",
    "target": "གནས་ གསུམ་ མཁའ་འགྲོ འི་ བདག་པོ་ མངའ་གསོལ་ ལོ ། །"
  },
  {
    "source": "ཐུགས་ཀར་དབང་གི་ལྷ་མོ་ལང་ཚོ་མ།།",
    "target": "ཐུགས་ཀ ར་ དབང་ གི་ ལྷ་མོ་ ལང་ ཚོ་ མ ། །"
  },
  {
    "source": "འཆར་ཀའི་འོད་རིས་གསར་པ་གློག་ཕྲེང་ལྟར།།",
    "target": "འཆར་ཀ འི་ འོད་ རིས་ གསར་པ་ གློག་ ཕྲེང་ ལྟ ར ། །"
  },
  {
    "source": "མཛེས་ཤིང་གཡོ་བའི་དངོས་གྲུབ་ལྕགས་ཀྱུ་འཛིན།།",
    "target": "མཛེས་ ཤིང་ གཡོ་བ འི་ དངོས་གྲུབ་ ལྕགས་ཀྱུ་ འཛིན ། །"
  },
  {
    "source": "སྲིད་གསུམ་དབང་དུ་སྡུད་མཛད་མངའ་གསོལ་ལོ།།",
    "target": "སྲིད་ གསུམ་ དབང་ དུ་ སྡུད་ མཛད་ མངའ་ གསོལ་ ལོ ། །"
  },
  {
    "source": "མངའ་གསོལ་བསྟོད་ཅིང་གསོལ་བ་འདེབས་པ་དང་།།",
    "target": "མངའ་གསོལ་ བསྟོད་ ཅིང་ གསོལ་བ་ འདེབས་པ་ དང་ ། །"
  },
  {
    "source": "སྙིང་ནས་ལྷ་མཆོག་ཁྱོད་ལ་གདུང་བ་ཡིས།།",
    "target": "སྙིང་ ནས་ ལྷ་ མཆོག་ ཁྱོད་ ལ་ གདུང་བ་ ཡིས ། །"
  },
  {
    "source": "མངའ་གསོལ་འབུལ་གྱིས་བདག་ལ་མཆོག་སྩོལ་ནས།།",
    "target": "མངའ་གསོལ་ འབུལ་ གྱིས་ བདག་ ལ་ མཆོག་ སྩོལ་ ནས ། །"
  },
  {
    "source": "དཔལ་དང་འདོད་པའི་དོན་ཀུན་འགྲུབ་པར་མཛོད།།",
    "target": "དཔལ་ དང་ འདོད་པ འི་ དོན་ ཀུན་ འགྲུབ་པ ར་ མཛོད ། །"
  },
  {
    "source": "ཐུགས་རྗེའི་སྤྲིན་ལས་དགེ་ལེགས་ཆར་ཕབ་སྟེ།།",
    "target": "ཐུགས་རྗེ འི་ སྤྲིན་ ལ ས་ དགེ་ལེགས་ ཆར་ ཕབ་ སྟེ ། །"
  },
  {
    "source": "འདོད་དགུའི་རྦ་རླབས་ཕྲེང་བ་ཆིལ་ཆིལ་གཡོ།།",
    "target": "འདོད་ དགུ འི་ རྦ་རླབས་ ཕྲེང་བ་ ཆིལ་ ཆིལ་ གཡོ ། །"
  },
  {
    "source": "ཟས་ནོར་ལོངས་སྤྱོད་དགེ་ལེགས་ཡར་འཕེལ་གྱི།།",
    "target": "ཟས་ནོར་ ལོངས་སྤྱོད་ དགེ་ལེགས་ ཡ ར་ འཕེལ་ གྱི ། །"
  },
  {
    "source": "དཔལ་འབྱོར་རྒྱ་མཚོ་གོང་ནས་གོང་འཕེལ་ཤོག",
    "target": "དཔལ་འབྱོར་ རྒྱ་མཚོ་ གོང་ ནས་ གོང་ འཕེལ་ ཤོག"
  },
  {
    "source": "།",
    "target": "།"
  },
  {
    "source": "གསོལ་ལོ་མཆོད་དོ།།",
    "target": "གསོལ་ ལོ་ མཆོད་ དོ ། །"
  },
  {
    "source": "མྱུར་མཛད་ཡེ་ཤེས་ཀྱི་མགོན་པོ་ཡིད་བཞིན་ནོར་བུ།",
    "target": "མྱུར་ མཛད་ ཡེ་ཤེས་ ཀྱི་ མགོན་པོ་ ཡིད་ བཞིན་ ནོར་བུ །"
  },
  {
    "source": "དྲན་པ་ཙམ་གྱིས་འདི་ཕྱི་བར་དོའི་སྡུག་བསྔལ་ལས་སྐྱོབ་པ།",
    "target": "དྲན་པ་ ཙམ་ གྱིས་ འདི་ཕྱི་ བར་དོ འི་ སྡུག་བསྔལ་ ལས་ སྐྱོབ་པ །"
  },
  {
    "source": "གསོལ་བ་བཏབ་པ་ཙམ་གྱིས་འདོད་རྒུའི་དངོས་གྲུབ་ཆར་བཞིན་ཏུ་འབེབས་པ།",
    "target": "གསོལ་བ་ བཏབ་པ་ ཙམ་ གྱིས་ འདོད་རྒུ འི་ དངོས་གྲུབ་ ཆར་ བཞིན་ ཏུ་ འབེབས་པ །"
  },
  {
    "source": "གནས་གསུམ་གྱི་མཁའ་འགྲོ་མ་བྱེ་བ་འབུམ་གྱི་ཚོགས་དང་བཅས་པ་རྣམས་གསོལ་ལོ་མཆོད་དོ་མངའ་གསོལ་ལོ།།",
    "target": "གནས་ གསུམ་ གྱི་ མཁའ་འགྲོ་མ་ བྱེ་བ་ འབུམ་ གྱི་ ཚོགས་ དང་ བཅས་པ་ རྣམས་ གསོལ་ ལོ་ མཆོད་ དོ་ མངའ་གསོལ་ ལོ ། །"
  },
  {
    "source": "དངོས་འབྱོར་ཡིད་སྤྲུལ་གྱི་སྤྱན་གཟིགས་མཆོད་པའི་བྱེ་བྲག་ས་དང་བར་སྣང་ནམ་མཁའ་གང་བ་བླ་མ་མགོན་པོ་དབྱེར་མེད་ཆོས་ཉིད་བདེ་བ་ཆེན་པོ་ལ་ཡིད་ཆེས་མོས་གུས་རྩེ་གཅིག་ཏུ་བསྒོམ་པའི་མཆོད་སྤྲིན་བླ་ན་མེད་པས་དགྱེས་ཤིང་མཉེས་ནས།",
    "target": "དངོས་ འབྱོར་ ཡིད་ སྤྲུལ་ གྱི་ སྤྱན་ གཟིགས་ མཆོད་པ འི་ བྱེ་བྲག་ ས་ དང་ བར་སྣང་ ནམ་མཁའ་ གང་བ་ བླ་མ་ མགོན་པོ་ དབྱེ ར་ མེད་ ཆོས་ཉིད་ བདེ་བ་ ཆེན་པོ་ ལ་ ཡིད་ ཆེས་ མོ ས་ གུས་ རྩེ་ གཅིག་ ཏུ་ བསྒོམ་པ འི་ མཆོད་སྤྲིན་ བླ་ ན་ མེད་པ ས་ དགྱེས་ ཤིང་ མཉེས་ ནས །"
  },
  {
    "source": "བདག་སྒྲུབ་པ་པོ་ལ་བུ་གཅིག་པའི་མ་བཞིན་དུ་བརྩེ་བ་ཆེན་པོས་བྱང་ཆུབ་མ་ཐོབ་ཀྱི་བར་དུ་རྟག་ཏུ་མི་འབྲལ་བར་གཟིགས་ལ།",
    "target": "བདག་ སྒྲུབ་པ་པོ་ ལ་ བུ་ གཅིག་པ འི་ མ་ བཞིན་ དུ་ བརྩེ་བ་ ཆེན་པོ ས་ བྱང་ཆུབ་ མ་ ཐོབ་ ཀྱི་ བར་ དུ་ རྟག་ ཏུ་ མི་ འབྲལ་བ ར་ གཟིགས་ ལ །"
  },
  {
    "source": "གནས་སྐབས་སུ་ཆོས་སྒྲུབ་པའི་མཐུན་རྐྱེན་ཚེ་དང་བསོད་ནམས་དཔལ་དང་དབང་ཕྱུག་ཟས་ནོར་ལོངས་སྤྱོད་སྙན་གྲགས་མངའ་ཐང་ལ་སོགས་པ་རབ་ཏུ་འཕེལ་ཞིང་རྒྱས་ལ་ཉམས་པ་མེད་པ་དང་།",
    "target": "གནས་སྐབས་ སུ་ ཆོས་ སྒྲུབ་པ འི་ མཐུན་རྐྱེན་ ཚེ་ དང་ བསོད་ནམས་ དཔལ་ དང་ དབང་ཕྱུག་ ཟས་ ནོར་ ལོངས་སྤྱོད་ སྙན་གྲགས་ མངའ་ ཐང་ ལ་ སོགས་པ་ རབ་ ཏུ་ འཕེལ་ ཞིང་ རྒྱས་ ལ་ ཉམས་པ་ མེད་པ་ དང་ །"
  },
  {
    "source": "ཁམས་གསུམ་སྲིད་གསུམ་བརྟེན་གཡོའི་དྭངས་བཅུད་ཐམས་ཅད་ཐོགས་པ་མེད་༼༧༦༧༽པར་དབང་དུ་འདུ་བའི་མཆོག་སྦྱིན་པར་མཛད་དུ་གསོལ།",
    "target": "ཁམས་ གསུམ་ སྲིད་ གསུམ་ བརྟེན་ གཡོ འི་ དྭངས་ བཅུད་ ཐམས་ཅད་ ཐོགས་པ་ མེད་ ༼ ༧༦༧ ༽ པ ར་ དབང་ དུ་ འདུ་བ འི་ མཆོག་ སྦྱིན་པ ར་ མཛད་ དུ་ གསོལ །"
  },
  {
    "source": "མཐར་ཐུག་བདེ་བ་ཅན་གྱི་ཞིང་ཁམས་སུ་ལམ་སྣ་འདྲེན་པའི་དེད་དཔོན་དང་འཁོར་བ་ལས་སྒྲོལ་བའི་སྐྱེལ་མ་མཛད་ཅིང་འཇིག་རྟེན་མགོན་པོ་ཐུགས་རྗེའི་དབང་ཕྱུག་གི་གོ་འཕང་བདེ་བླག་ཏུ་འཐོབ་པར་བྱིན་གྱིས་བརླབ་པར་མཛད་དུ་གསོལ།",
    "target": "མཐ ར་ ཐུག་ བདེ་བ་ཅན་ གྱི་ ཞིང་ཁམས་ སུ་ ལམ་སྣ་ འདྲེན་པ འི་ དེད་དཔོན་ དང་ འཁོར་བ་ ལས་ སྒྲོལ་བ འི་ སྐྱེལ་མ་ མཛད་ ཅིང་ འཇིག་རྟེན་ མགོན་པོ་ ཐུགས་རྗེ འི་ དབང་ཕྱུག་ གི་ གོ་འཕང་ བདེ་བླག་ ཏུ་ འཐོབ་པ ར་ བྱིན་ གྱིས་ བརླབ་པ ར་ མཛད་ དུ་ གསོལ །"
  },
  {
    "source": "ཞེས་རོལ་མོའི་སྒྲ་དང་བཅས་གཏོར་མཆོད་ནམ་མཁར་འབུལ་བར་བྱའོ།།",
    "target": "ཞེས་ རོལ་མོ འི་ སྒྲ་ དང་ བཅས་ གཏོར་ མཆོད་ ནམ་ མཁ ར་ འབུལ་བ ར་ བྱ འོ ། །"
  },
  {
    "source": "ཞེས་པ་འདི་ནི་སྒར་བསང་ཆེན་མོ་སོགས་དུས་ཀྱི་མཆོད་པའི་སྐབས་སུ་འཇུག་འོས་པར་མཐོང་ནས།",
    "target": "ཞེས་ པ་ འདི་ ནི་ སྒ ར་ བསང་ ཆེན་ མོ་ སོགས་ དུས་ ཀྱི་ མཆོད་པ འི་ སྐབས་ སུ་ འཇུག་ འོས་པ ར་ མཐོང་ ནས །"
  },
  {
    "source": "ཇོ་ནང་རྗེ་བཙུན་ཆེན་པོ་སོགས་བྱིན་རླབས་དང་ལྡན་པའི་གསུང་རྣམས་གུང་སྤྲོས་ཏེ་མངའ་གསོལ་བའི་ཚིག་མཐའ་བསྒྱུར་ཞིང་འདོན་བདེ་བར་བསྡེབས་པ་སྟེ།",
    "target": "ཇོ་ ནང་ རྗེ་བཙུན་ ཆེན་པོ་ སོགས་ བྱིན་རླབས་ དང་ ལྡན་པ འི་ གསུང་ རྣམས་ གུང་ སྤྲོས་ ཏེ་ མངའ་ གསོལ་བ འི་ ཚིག་ མཐའ་ བསྒྱུར་ ཞིང་ འདོན་ བདེ་བ ར་ བསྡེབས་པ་ སྟེ །"
  },
  {
    "source": "ཀརྨ་ངག་དབང་ཡོན་ཏན་རྒྱ་མཚོས་དཔལ་སྤུངས་ཡང་ཁྲོད་བཛྲ་ཀོ་ཊཱི་ཡེ་ཤེས་མགོན་པོ་ཉིད་དགྱེས་རྒུར་རོལ་པའི་དགའ་བའི་ཚལ་དུ་བྲིས་པ་དགེ་ལེགས་འཕེལ།།",
    "target": "ཀརྨ་ ངག་དབང་ ཡོན་ཏན་རྒྱ་མཚོ ས་ དཔལ་ སྤུངས་ ཡང་ ཁྲོད་ བཛྲ་ ཀོ་ཊཱི་ ཡེ་ཤེས་ མགོན་པོ་ ཉིད་ དགྱེས་ རྒུར་ རོལ་པ འི་ དགའ་བ འི་ ཚལ་ དུ་ བྲིས་པ་ དགེ་ལེགས་ འཕེལ ། །"
  },
  {
    "source": "།",
    "target": "།"
  },
  {
    "source": "སརྦ་མངྒ་ལཾ་བྷ་ཝནྟུ།།",
    "target": "སརྦ་ མངྒ་ལཾ་ བྷ་ ཝནྟུ ། །"
  },
  {
    "source": "༼༧༦༨༽",
    "target": "༼ ༧༦༨ ༽"
  }
]
