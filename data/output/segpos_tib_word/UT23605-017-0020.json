[
  {
    "source": "༼༣༠༣༽༄༅།།",
    "target": "༼ ༣༠༣ ༽ ༄༅ ། །"
  },
  {
    "source": "བཅུད་ལེན་གྱི་གདམས་པ་རིམ་པ་ལྔ་པ་བཞུགས་སོ།།",
    "target": "བཅུད་ལེན་ གྱི་ གདམས་པ་ རིམ་པ་ལྔ་པ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༣༠༤༽༄༅།།",
    "target": "༼ ༣༠༤ ༽ ༄༅ ། །"
  },
  {
    "source": "མི་འགྱུར་བདེ་བའི་རང་བཞིན་ཕྱག་རྒྱ་ཆེ།།",
    "target": "མི་ འགྱུར་ བདེ་བ འི་ རང་བཞིན་ ཕྱག་རྒྱ་ ཆེ ། །"
  },
  {
    "source": "སྒྱུ་མའི་གར་གྱིས་རོལ་པ་དཔའ་མོའི་གཟུགས།།",
    "target": "སྒྱུ་མ འི་ གར་ གྱིས་ རོལ་པ་ དཔའ་མོ འི་ གཟུགས ། །"
  },
  {
    "source": "རྣལ་འབྱོར་མ་ཁྱོད་ཁོ་ནར་ཡིད་གཏད་ཀྱི།།",
    "target": "རྣལ་འབྱོར་མ་ ཁྱོད་ ཁོ་ན ར་ ཡིད་ གཏད་ ཀྱི ། །"
  },
  {
    "source": "འཁྱུད་པའི་མཛའ་བ་སྦྱིན་པའི་བཀའ་དྲིན་སྩོལ།།",
    "target": "འཁྱུད་པ འི་ མཛའ་བ་ སྦྱིན་པ འི་ བཀའ་དྲིན་ སྩོལ ། །"
  },
  {
    "source": "སྙིང་པོ་མེད་པ་ཚེ་འདིའི་བུན་ལོང་གི།།",
    "target": "སྙིང་པོ་ མེད་པ་ ཚེ་ འདི འི་ བུན་ལོང་ གི ། །"
  },
  {
    "source": "རྣམ་རྟོག་སྣ་ཚོགས་གཏིང་ནས་དགྲ་མཐོང་སྟེ།།",
    "target": "རྣམ་རྟོག་ སྣ་ཚོགས་ གཏིང་ ནས་ དགྲ་ མཐོང་ སྟེ ། །"
  },
  {
    "source": "སྙིང་ནས་དམ་ཆོས་སྒྲུབ་པའི་ཆ་རྐྱེན་དུ།།",
    "target": "སྙིང་ ནས་ དམ་ཆོས་ སྒྲུབ་པ འི་ ཆ་རྐྱེན་ དུ ། །"
  },
  {
    "source": "བཅུད་ལེན་གདམས་པ་བདག་གིས་སྦྱིན་པར་བྱ།།",
    "target": "བཅུད་ལེན་ གདམས་པ་ བདག་ གིས་ སྦྱིན་པ ར་ བྱ ། །"
  },
  {
    "source": "འདིར་བཅུད་ལེན་གྱི་གདམས་པ་ལ་གཉིས་ཏེ།",
    "target": "འདི ར་ བཅུད་ལེན་ གྱི་ གདམས་པ་ ལ་ གཉིས་ ཏེ །"
  },
  {
    "source": "གང་ལས་བྱུང་བའི་ལོ་རྒྱུས།",
    "target": "གང་ ལས་ བྱུང་བ འི་ ལོ་རྒྱུས །"
  },
  {
    "source": "དེ་ལས་བརྒྱུད་པའི་གདམས་པའོ།།",
    "target": "དེ་ ལས་ བརྒྱུད་པ འི་ གདམས་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རྗེ་བཙུན་རྡོ་རྗེ་རྣལ་འབྱོར་མས་ཕ་དམ་པ་རིན་པོ་ཆེ་ལ་ཐོག་མར་གནང་སྟེ་ཉམས་སུ་བཞེས་པས་སྐུ་ཚེ་ལོ་ལྔ་བརྒྱ་དང་བདུན་ཅུ་དོན་གཉིས་ཐུབ་ཅིང་གྲུབ་པ་བརྙེས་པ་ཡིན་ལ།",
    "target": "རྗེ་བཙུན་ རྡོ་རྗེ་ རྣལ་འབྱོར་མ ས་ ཕ་ དམ་པ་ རིན་པོ་ཆེ་ ལ་ ཐོག་མ ར་ གནང་ སྟེ་ ཉམས་ སུ་ བཞེས་པ ས་ སྐུ་ཚེ་ ལོ་ ལྔ་ བརྒྱ་ དང་ བདུན་ ཅུ་ དོན་ གཉིས་ ཐུབ་ ཅིང་ གྲུབ་པ་ བརྙེས་པ་ ཡིན་ ལ །"
  },
  {
    "source": "དེ་ནས་རིམ་གྱིས་བརྒྱུད་པ་ནི།",
    "target": "དེ་ ནས་ རིམ་ གྱིས་ བརྒྱུད་པ་ ནི །"
  },
  {
    "source": "དེ་ཡང་བར་སྐབས་སུ་བརྒྱུད་པའི་རྩད་གཅོད་མ་བྱུང་ཞིང་།།",
    "target": "དེ་ ཡང་ བར་སྐབས་ སུ་ བརྒྱུད་པ འི་ རྩད་ གཅོད་ མ་ བྱུང་ ཞིང་ ། །"
  },
  {
    "source": "དེ་ནས་མི་ཉག་རིན་རྒྱལ།",
    "target": "དེ་ ནས་ མི་ ཉག་ རིན་ རྒྱལ །"
  },
  {
    "source": "དེ་ནས་རས་སྟོན་བློ་གྲོས་མཚུངས་མེད།།",
    "target": "དེ་ ནས་ རས་ སྟོན་ བློ་གྲོས་ མཚུངས་ མེད ། །"
  },
  {
    "source": "དེ་ནས་བླ་མ་ཚེ་དབང་པ།།",
    "target": "དེ་ ནས་ བླ་མ་ ཚེ་ དབང་པ ། །"
  },
  {
    "source": "དེས་གནས་རྙིང་པ་ཆོས་ཀྱི་རྗེ་རྒྱལ་མཚན་རིན་ཆེན་ལ།",
    "target": "དེ ས་ གནས་ རྙིང་པ་ ཆོས་ ཀྱི་ རྗེ་ རྒྱལ་མཚན་ རིན་ཆེན་ ལ །"
  },
  {
    "source": "དེས་རང་གི་སྲས་ཀུན་དགའ་བདེ་ལེགས་རིན་ཆེན་༼༣༠༥༽རྒྱལ་མཚན་དཔལ་བཟང་པོ་ལ།",
    "target": "དེ ས་ རང་ གི་ སྲས་ ཀུན་དགའ་ བདེ་ལེགས་ རིན་ཆེན་ ༼ ༣༠༥ ༽ རྒྱལ་མཚན་ དཔལ་བཟང་པོ་ ལ །"
  },
  {
    "source": "དེ་ཉིད་ཀྱིས་དགྱེས་བཞིན་དུ་བདག་ལ་གནང་བ་ཡིན་ལ།",
    "target": "དེ་ ཉིད་ ཀྱིས་ དགྱེས་ བཞིན་ དུ་ བདག་ ལ་ གནང་བ་ ཡིན་ ལ །"
  },
  {
    "source": "ད་ལྟ་གང་དག་རྡོ་རྗེ་རྣལ་འབྱོར་མས་མི་ཉག་རིན་རྒྱལ་ལ་དངོས་སུ་གནང་བར་སྨྲ་བ་སོགས་ལ་ཡིད་བརྟན་མི་རུང་བར་སྣང་ངོ་ཞེས་བདག་གི་བླ་མས་གསུང་།",
    "target": "ད་ ལྟ་ གང་ དག་ རྡོ་རྗེ་ རྣལ་འབྱོར་མ ས་ མི་ ཉག་ རིན་ རྒྱལ་ ལ་ དངོས་ སུ་ གནང་བ ར་ སྨྲ་བ་ སོགས་ ལ་ ཡིད་བརྟན་ མི་ རུང་བ ར་ སྣང་ ངོ་ ཞེས་ བདག་ གི་ བླ་མ ས་ གསུང་ །"
  },
  {
    "source": "གཉིས་པ་ལ་གཉིས།",
    "target": "གཉིས་པ་ ལ་ གཉིས །"
  },
  {
    "source": "གདམས་ངག་སྦྱིན་པའི་སྣོད་ངོས་བཟུང་བ་དང་།",
    "target": "གདམས་ངག་ སྦྱིན་པ འི་ སྣོད་ ངོས་ བཟུང་བ་ དང་ །"
  },
  {
    "source": "སྦྱིན་བྱའི་གདམས་པ་རིན་པོ་ཆེ་དངོས་ཀྱི་དོན་ནོ།།",
    "target": "སྦྱིན་ བྱ འི་ གདམས་པ་ རིན་པོ་ཆེ་ དངོས་ ཀྱི་ དོན་ ནོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གང་དག་འཁོར་བ་མཐའ་དག་མེའི་འོབས་ལྟར་མཐོང་སྟེ་བརྒྱ་བྱིན་དང་ཚངས་པའི་བདེ་བ་ཡང་མཆིལ་མའི་ཐལ་བ་ལྟར་རིག་པའི་ངེས་འབྱུང་ཤུགས་དྲག་པོ་ཅན།",
    "target": "གང་ དག་ འཁོར་བ་ མཐའ་དག་ མེ འི་ འོབས་ ལྟ ར་ མཐོང་ སྟེ་ བརྒྱ་བྱིན་ དང་ ཚངས་པ འི་ བདེ་བ་ ཡང་ མཆིལ་མ འི་ ཐལ་བ་ ལྟ ར་ རིག་པ འི་ ངེས་འབྱུང་ ཤུགས་ དྲག་པོ་ ཅན །"
  },
  {
    "source": "ཟང་ཟིང་གི་ལོངས་སྤྱོད་ཀྱིས་ལྷག་པར་ཡིད་སུན་ཏེ་ཐར་པ་བླ་ན་མེད་པའི་བདེ་བ་ལ་རིངས་པར་ཆས་པ།",
    "target": "ཟང་ཟིང་ གི་ ལོངས་སྤྱོད་ ཀྱིས་ ལྷག་པ ར་ ཡིད་ སུན་ ཏེ་ ཐར་པ་ བླ་ ན་ མེད་པ འི་ བདེ་བ་ ལ་ རིངས་པ ར་ ཆས་པ །"
  },
  {
    "source": "ཚེ་བློས་བཏང་ནས་གཅིག་ཏུ་དབེན་པ་ལ་དགའ་བའི་ངང་ཚུལ་ཅན་དག་ནི་འདི་སྦྱིན་པའི་སྣོད་དངོས་ཡིན་ལ།",
    "target": "ཚེ་ བློ ས་ བཏང་ ནས་ གཅིག་ ཏུ་ དབེན་པ་ ལ་ དགའ་བ འི་ ངང་ཚུལ་ ཅན་ དག་ ནི་ འདི་ སྦྱིན་པ འི་ སྣོད་ དངོས་ ཡིན་ ལ །"
  },
  {
    "source": "ཟས་གོས་ཀྱིས་ལྷག་པར་ཕོངས་པའི་ཐོས་བསམ་པ་དང་།",
    "target": "ཟས་ གོས་ ཀྱིས་ ལྷག་པ ར་ ཕོངས་པ འི་ ཐོས་བསམ་པ་ དང་ །"
  },
  {
    "source": "ནད་ཆེན་པོས་ཡོངས་སུ་ཟིན་པ་དག་ནི་འབྲིང་དང་ཐ་མ་སྟེ།",
    "target": "ནད་ ཆེན་པོ ས་ ཡོངས་ སུ་ ཟིན་པ་ དག་ ནི་ འབྲིང་ དང་ ཐ་མ་ སྟེ །"
  },
  {
    "source": "དེ་དག་ལས་གཞན་འཚོ་བ་བཅུད་ལེན་ལ་རེ་ནས་བསོད་སྙོམས་ཁེ་བསྐྱེད་དུ་གཏོང་བའི་ཐོས་བསམ་པ་དང་།",
    "target": "དེ་ དག་ ལས་ གཞན་ འཚོ་བ་ བཅུད་ལེན་ ལ་ རེ་ ནས་ བསོད་སྙོམས་ ཁེ་ བསྐྱེད་ དུ་ གཏོང་བ འི་ ཐོས་བསམ་པ་ དང་ །"
  },
  {
    "source": "དགོས་རྙེད་བཀུར་ལ་༼༣༠༦༽དམིགས་ནས་དཀའ་ཐུབ་ཀྱིས་ལུས་གདུང་བའི་བོད་སྒོམ་བླུན་པོ་དང་།",
    "target": "དགོས་ རྙེད་བཀུར་ ལ་ ༼ ༣༠༦ ༽ དམིགས་ ནས་ དཀའ་ཐུབ་ ཀྱིས་ ལུས་ གདུང་བ འི་ བོད་ སྒོམ་ བླུན་པོ་ དང་ །"
  },
  {
    "source": "རང་གི་ཟས་ནོར་ལ་ལོངས་སྤྱོད་མི་ནུས་པའི་སེར་སྣ་ཅན་དག་ལ་ནི་སྦྱིན་པར་བྱ་བ་མ་ཡིན་ཏེ།",
    "target": "རང་ གི་ ཟས་ནོར་ ལ་ ལོངས་སྤྱོད་ མི་ ནུས་པ འི་ སེར་སྣ་ ཅན་ དག་ ལ་ ནི་ སྦྱིན་པ ར་ བྱ་བ་ མ་ ཡིན་ ཏེ །"
  },
  {
    "source": "ཕལ་ཆེར་ཡི་དྭགས་ཀྱི་རྒྱུར་འགྱུར་བ་དང་།",
    "target": "ཕལ་ཆེ ར་ ཡི་དྭགས་ ཀྱི་ རྒྱུ ར་ འགྱུར་བ་ དང་ །"
  },
  {
    "source": "དགོས་པ་ཇི་ལྟར་ཆེ་ཡང་མུ་སྟེགས་ཅན་དག་གི་དཀའ་ཐུབ་དང་བརྟུལ་ཞུགས་ལས་མ་འདས་པ་ཤ་སྟག་ཏུ་སྣང་བའི་ཕྱིར་རོ།།",
    "target": "དགོས་པ་ ཇི་ ལྟ ར་ ཆེ་ ཡང་ མུ་སྟེགས་ཅན་ དག་ གི་ དཀའ་ཐུབ་ དང་ བརྟུལ་ཞུགས་ ལས་ མ་ འདས་པ་ ཤ་སྟག་ ཏུ་ སྣང་བ འི་ ཕྱི ར་ རོ ། །"
  },
  {
    "source": "གཉིས་པ་ལ་གསུམ།",
    "target": "གཉིས་པ་ ལ་ གསུམ །"
  },
  {
    "source": "སྦྱོར་དངོས་རྗེས་སོ།།",
    "target": "སྦྱོར་ དངོས་ རྗེས་ སོ ། །"
  },
  {
    "source": "དང་པོ་སྦྱོར་བ་ནི།",
    "target": "དང་པོ་ སྦྱོར་བ་ ནི །"
  },
  {
    "source": "ལག་ཏུ་བླང་བའི་རིམ་པ་འདི་ལྟར་ཡིན་ཏེ།",
    "target": "ལག་ ཏུ་ བླང་བ འི་ རིམ་པ་ འདི་ ལྟ ར་ ཡིན་ ཏེ །"
  },
  {
    "source": "ཐོག་མར་མེ་ཏོག་རྒྱས་པའི་དུས་སུ་ཚེས་བརྒྱད་ལྟ་བུའི་དུས་ཁྱད་པར་ཅན་གྱི་ཚེ་རང་ཉིད་གྲོགས་དང་བཅས་པས་ཁྲུས་བྱས།",
    "target": "ཐོག་མ ར་ མེ་ཏོག་ རྒྱས་པ འི་ དུས་ སུ་ ཚེས་ བརྒྱད་ ལྟ་བུ འི་ དུས་ ཁྱད་པར་ཅན་ གྱི་ ཚེ་ རང་ ཉིད་ གྲོགས་ དང་ བཅས་པ ས་ ཁྲུས་ བྱས །"
  },
  {
    "source": "གོས་གསར་པ་གྱོན་ཏེ་འཕགས་པ་སྤྱན་རས་གཟིགས་སུ་གསལ་བའི་ངང་ནས་མ་ཎི་ཟློ་ཞིང་མེ་ཏོག་གི་ཚལ་དུ་ཕྱིན་ལ།",
    "target": "གོས་ གསར་པ་ གྱོན་ ཏེ་ འཕགས་པ་ སྤྱན་རས་གཟིགས་ སུ་ གསལ་བ འི་ ངང་ ནས་ མ་ཎི་ ཟློ་ ཞིང་ མེ་ཏོག་ གི་ ཚལ་ དུ་ ཕྱིན་ ལ །"
  },
  {
    "source": "བད་ཀན་ཤས་ཆེ་ན་བ་ལུའི་མེ་ཏོག།",
    "target": "བད་ཀན་ ཤ ས་ ཆེ་ ན་ བ་ལུ འི་ མེ་ ཏོག །"
  },
  {
    "source": "མཁྲིས་པ་ལ་སྤྲད་འཛིན་ཞེས་པ་རྟག་ཏུ་དུའི་མེ་ཏོག།",
    "target": "མཁྲིས་ པ་ལ་ སྤྲད་ འཛིན་ ཞེས་ པ་ རྟག་ ཏུ་ དུ འི་ མེ་ ཏོག །"
  },
  {
    "source": "རྣ་བ་མི་བདེན་ཨུག་ཆོས་མེ་ཏོག་མ་ཉམས་པ།",
    "target": "རྣ་བ་ མི་ བདེན་ ཨུག་ ཆོས་ མེ་ཏོག་ མ་ ཉམས་པ །"
  },
  {
    "source": "མིག་ལ་དབྱར་མོ་ཐང་སྟེ་རང་རང་གི་ནད་གཞི་དང་བསྟུན་པའམ།",
    "target": "མིག་ ལ་ དབྱར་ མོ་ ཐང་ སྟེ་ རང་ རང་ གི་ ནད་གཞི་ དང་ བསྟུན་ པ འམ །"
  },
  {
    "source": "དེ་བཞིན་མིན་ན་དུག་གི་རིགས་མ་ཡིན་པའི་མེ་ཏོག་ཐམས་ཅད་ཀྱང་རུང་སྟེ།",
    "target": "དེ་ བཞིན་ མིན་ ན་ དུག་ གི་ རིགས་ མ་ ཡིན་པ འི་ མེ་ཏོག་ ཐམས་ཅད་ ཀྱང་ རུང་ སྟེ །"
  },
  {
    "source": "ཀུན་ཀྱང་མགུལ་གྱི་ཤིང་བལ་སོགས་མེད་པར་བཏུས་ལ་ལྟེམ་གཙང་མར་གྲིབ་བསྐམས་སམ།",
    "target": "ཀུན་ ཀྱང་ མགུལ་ གྱི་ ཤིང་བལ་ སོགས་ མེད་པ ར་ བཏུས་ ལ་ ལྟེམ་ གཙང་མ ར་ གྲིབ་ བསྐམས་ སམ །"
  },
  {
    "source": "བྱ་ནན་མ་རུལ་བར་ལེགས་པར་བསྐམས་ལ།",
    "target": "བྱ་ ནན་ མ་ རུལ་བ ར་ ལེགས་པ ར་ བསྐམས་ ལ །"
  },
  {
    "source": "ཕྱེ་ཞིབ་མོར་བཏགས་པའི་ཕྱེ་མ་བྲེ་གང་ཙམ་ལ་རབ་ཨ་རུ་ར་གསེར་མདོག།",
    "target": "ཕྱེ་ ཞིབ་མོ ར་ བཏགས་པ འི་ ཕྱེ་ མ་ བྲེ་ གང་ ཙམ་ ལ་ རབ་ ཨ་རུ་ ར་ གསེར་ མདོག །"
  },
  {
    "source": "དེ་མ་རྙེད་ན་ཨ་རུ་ར་ཤ་ཆེན་ཐུན་གསུམ།",
    "target": "དེ་ མ་ རྙེད་ ན་ ཨ་རུ་ ར་ ཤ་ཆེན་ ཐུན་ གསུམ །"
  },
  {
    "source": "དབང་ལག་ཐུན་ཕྱེད་གསུམ།",
    "target": "དབང་ལག་ ཐུན་ཕྱེད་ གསུམ །"
  },
  {
    "source": "ཛཱ་ཏི་ཐུན་གཅིག་རྣམས་མེད་ཁ་མེད་ཀྱི་སྨན་དང་།",
    "target": "ཛཱ་ཏི་ ཐུན་ གཅིག་ རྣམས་ མེད་ ཁ་མེད་ ཀྱི་ སྨན་ དང་ །"
  },
  {
    "source": "འབྱོར་ན་བཟང་དྲུག་རྣམས་དང་ཨ་ཀ་རུ་དེ་དག་ལས་ནད་གཞི་ལ་ཕན་གང་ཆེ་ཨ་རུ་ར་དང་མཉམ་པ།",
    "target": "འབྱོར་ ན་ བཟང་དྲུག་ རྣམས་ དང་ ཨ་ཀ་ རུ་ དེ་ དག་ ལས་ ནད་གཞི་ ལ་ ཕན་ གང་ ཆེ་ ཨ་རུ་ར་ དང་ མཉམ་པ །"
  },
  {
    "source": "གཞན་རྣམས་ཐུན་ཕྱེད་རེ་སྟེ་ཐམས་ཅད་ཀྱང་བཏགས་ལ་བསྲེས་ཏེ།",
    "target": "གཞན་ རྣམས་ ཐུན་ ཕྱེད་ རེ་ སྟེ་ ཐམས་ཅད་ ཀྱང་ བཏགས་ ལ་ བསྲེས་ ཏེ །"
  },
  {
    "source": "སྦྲང་བུ་རམ་གང་འཐད་ཀྱིས་ཁུ་བ་བྱས་ལ་རིལ་བུ་ལུག་གི་རིལ་མ་ཆེ་ཤོས་ཙམ་བྱས་ཏེ་རིན་པོ་ཆེའི་ཐོད་པའི་སྣོད་གཙང་མར་འགོམ་ཡུག་མི་འཆོར་བར་བཞག་སྟེ་སྦྱོར་བའི་རིམ་པའོ།།",
    "target": "སྦྲང་བུ་ རམ་ གང་ འཐད་ ཀྱིས་ ཁུ་བ་ བྱས་ ལ་ རིལ་བུ་ ལུག་ གི་ རིལ་མ་ ཆེ་ཤོས་ ཙམ་ བྱས་ ཏེ་ རིན་པོ་ཆེ འི་ ཐོད་པ འི་ སྣོད་ གཙང་མ ར་ འགོམ་ ཡུག་ མི་ འཆོར་བ ར་ བཞག་ སྟེ་ སྦྱོར་བ འི་ རིམ་པ འོ ། །"
  },
  {
    "source": "གཉིས་པ་དངོས་གཞི་ཉམས་སུ་ལེན་པའི་ཚུལ་ནི།",
    "target": "གཉིས་པ་ དངོས་གཞི་ ཉམས་ སུ་ ལེན་པ འི་ ཚུལ་ ནི །"
  },
  {
    "source": "དེ་ནས་གནས་དབེན་པར་བྱི་དོར་བྱས།",
    "target": "དེ་ ནས་ གནས་ དབེན་པ ར་ བྱི་དོར་ བྱས །"
  },
  {
    "source": "རྟེན་གྱི་དྲུང་དུ་མཆོད་པ་ཅི་འབྱོར་༼༣༠༧༽བཤམ།",
    "target": "རྟེན་ གྱི་ དྲུང་ དུ་ མཆོད་པ་ ཅི་ འབྱོར་ ༼ ༣༠༧ ༽ བཤམ །"
  },
  {
    "source": "རང་ཉིད་སྟན་བདེ་བ་ལ་འདུག་སྟེ།",
    "target": "རང་ ཉིད་ སྟན་ བདེ་བ་ ལ་ འདུག་ སྟེ །"
  },
  {
    "source": "ཁ་ཙམ་མིན་པར་ཡིད་འཁྲུལ་ངེས་ཀྱི་སྐྱབས་འགྲོ་སེམས་བསྐྱེད་ཚད་མེད་བཞི་བསྒོམ་པ་སྔོན་དུ་བཏང་སྟེ།",
    "target": "ཁ་ ཙམ་ མིན་པ ར་ ཡིད་ འཁྲུལ་ ངེས་ ཀྱི་ སྐྱབས་ འགྲོ་ སེམས་ བསྐྱེད་ ཚད་མེད་ བཞི་ བསྒོམ་པ་ སྔོན་ དུ་ བཏང་ སྟེ །"
  },
  {
    "source": "སྭ་བྷཱ་ཝའི་སྔགས་དོན་དྲན་པའི་ངང་ནས་སྟོང་པར་སྦྱངས།",
    "target": "སྭ་ བྷཱ་ཝ འི་ སྔགས་ དོན་ དྲན་པ འི་ ངང་ ནས་ སྟོང་པ ར་ སྦྱངས །"
  },
  {
    "source": "སྟོང་པའི་ངང་ལས་རང་ཉིད་རྡོ་རྗེ་རྣལ་འབྱོར་མ་སྐུ་མདོག་དཀར་མོ་ཞལ་གཅིག་ཕྱག་གཉིས་མ།",
    "target": "སྟོང་པ འི་ ངང་ ལས་ རང་ ཉིད་ རྡོ་རྗེ་ རྣལ་འབྱོར་མ་ སྐུ་མདོག་ དཀར་མོ་ ཞལ་ གཅིག་ ཕྱག་ གཉིས་ མ །"
  },
  {
    "source": "ཕྱག་གཡས་གྲི་གུག་འཕྱར་ཞིང་།",
    "target": "ཕྱག་ གཡས་ གྲི་གུག་ འཕྱར་ ཞིང་ །"
  },
  {
    "source": "གཡོན་ཐོད་པ་བདུད་རྩིས་གང་བ་འཛིན་པའི་མཆན་ཁུང་གཡོན་ན་ཁ་ཊྭཱཾ་ག་བསྣམས་པ།",
    "target": "གཡོན་ ཐོད་པ་ བདུད་རྩི ས་ གང་བ་ འཛིན་པ འི་ མཆན་ཁུང་ གཡོན་ ན་ ཁ་ ཊྭཱཾ་ ག་ བསྣམས་ པ །"
  },
  {
    "source": "རུས་པ་དང་རིན་པོ་ཆེའི་རྒྱན་གྱིས་སྤྲས་ཤིང་ཕྱག་རྒྱ་ལྔས་བརྒྱན་པ།",
    "target": "རུས་པ་ དང་ རིན་པོ་ཆེ འི་ རྒྱན་ གྱིས་ སྤྲ ས་ ཤིང་ ཕྱག་རྒྱ་ ལྔ ས་ བརྒྱན་པ །"
  },
  {
    "source": "རོའི་གདན་ལ་གཡས་བརྐྱང་གིས་བཞུགས་པར་གསལ་བའི་ངང་ནས་སྤྱན་ནམ་མཁའ་ལ་གཟིགས་པས་རྩ་བརྒྱུད་ཀྱི་བླ་མ་དང་།",
    "target": "རོ འི་ གདན་ ལ་ གཡས་ བརྐྱང་ གིས་ བཞུགས་པ ར་ གསལ་བ འི་ ངང་ ནས་ སྤྱན་ ནམ་མཁའ་ ལ་ གཟིགས་པ ས་ རྩ་ བརྒྱུད་ ཀྱི་ བླ་མ་ དང་ །"
  },
  {
    "source": "རྒྱལ་བ་སྲས་བཅས་ཐམས་ཅད་སྤྲིན་གྱི་ཕུང་པོ་བཞིན་དུ་བྱོན།",
    "target": "རྒྱལ་བ་ སྲས་ བཅས་ ཐམས་ཅད་ སྤྲིན་ གྱི་ ཕུང་པོ་ བཞིན་ དུ་ བྱོན །"
  },
  {
    "source": "དེ་དག་གི་བྱིན་རླབས་དང་།",
    "target": "དེ་ དག་ གི་ བྱིན་རླབས་ དང་ །"
  },
  {
    "source": "ས་ཆུ་མེ་རླུང་ནམ་མཁའ་སྟེ་འབྱུང་བ་ལྔའི་བཅུད་ཐམས་ཅད་དང་།",
    "target": "ས་ ཆུ་ མེ་ རླུང་ ནམ་མཁའ་ སྟེ་ འབྱུང་བ་ ལྔ འི་ བཅུད་ ཐམས་ཅད་ དང་ །"
  },
  {
    "source": "སེམས་ཅན་ཐམས་ཅད་ཀྱི་ཚེ་དང་བསོད་ནམས།",
    "target": "སེམས་ཅན་ ཐམས་ཅད་ ཀྱི་ ཚེ་ དང་ བསོད་ནམས །"
  },
  {
    "source": "སྲིད་པ་གསུམ་གྱི་བཀྲག་མདངས་གཟི་བརྗིད།",
    "target": "སྲིད་པ་ གསུམ་ གྱི་ བཀྲག་ མདངས་ གཟི་ བརྗིད །"
  },
  {
    "source": "འཇིག་རྟེན་ཁམས་ཀྱི་དཔལ་དང་ཕུན་སུམ་ཚོགས་པ་ཐམས་ཅད་འོད་དང་འོད་ཟེར་གྱི་རྣམ་པར་བཀུག་ནས་རིལ་བུ་རྣམས་ལ་རིམ་པར་ཐིམ་པས་ཟག་པ་མེད་པའི་ཡེ་ཤེས་ཀྱི་བདུད་རྩིར་གྱུར་པ་བསམས་ལ་དམིགས་པ་གསལ་བའི་ངང་ནས་ཨོཾ་སརྦ་བུདྡྷ་ཌཱ་ཀི་ནཱི་ཧ་རི་ནི་ས་ཨ་མྲྀ་ཏ་སིདྡྷི་ཧཱུྃ།",
    "target": "འཇིག་རྟེན་ ཁམས་ ཀྱི་ དཔལ་ དང་ ཕུན་སུམ་ཚོགས་པ་ ཐམས་ཅད་ འོད་ དང་ འོད་ཟེར་ གྱི་ རྣམ་པ ར་ བཀུག་ ནས་ རིལ་བུ་ རྣམས་ ལ་ རིམ་པ ར་ ཐིམ་པ ས་ ཟག་པ་ མེད་པ འི་ ཡེ་ཤེས་ ཀྱི་ བདུད་རྩི ར་ གྱུར་པ་ བསམས་ ལ་ དམིགས་པ་ གསལ་བ འི་ ངང་ ནས་ ཨོཾ་ སརྦ་བུདྡྷ་ ཌཱ་ཀི་ ནཱི་ ཧ་རི་ ནི་ ས་ ཨ་མྲྀ་ཏ་ སིདྡྷི་ ཧཱུྃ །"
  },
  {
    "source": "ཞེས་པ་སྟོང་སྨྲ་བཅད་བྱས་ནས་བཟླ་སྟེ།",
    "target": "ཞེས་ པ་ སྟོང་ སྨྲ་ བཅད་ བྱས་ ནས་ བཟླ་ སྟེ །"
  },
  {
    "source": "ཡི་གེ་སྔ་མ་དག་ཏུ་ཧ་རི་ནི་ས་ཞེས་པ་མི་འབྱུང་ཡང་མ་དག་པ་ཡིན་ནོ།།",
    "target": "ཡི་གེ་ སྔ་ མ་ དག་ ཏུ་ ཧ་རི་ ནི་ ས་ ཞེས་ པ་ མི་ འབྱུང་ ཡང་ མ་ དག་པ་ ཡིན་ ནོ ། །"
  },
  {
    "source": "རིལ་བུ་བསྒྲུབ་པའི་རིམ་པའོ།།",
    "target": "རིལ་བུ་ བསྒྲུབ་པ འི་ རིམ་པ འོ ། །"
  },
  {
    "source": "དེ་ནས་བཟའ་བའི་ཚུལ་ནི།",
    "target": "དེ་ ནས་ བཟའ་བ འི་ ཚུལ་ ནི །"
  },
  {
    "source": "དུས་གསུམ་མམ་གཉིས་ཀྱི་ཚེ་རང་རྡོ་རྗེ་རྣལ་འབྱོར་མར་བསྐྱེད་པའི་དམིགས་པ་སྔར་ལྟར་བྱས་ལ་སྔགས་ཉེར་གཅིག་བཟླས་ཏེ་ཐུག་པ་སླ་སིང་ངེ་བ་ཕོར་བུ་དོ་རེས་ཕུལ་ལ་རི་ལུ་རེ་མིད་པས་ལུས་ཐམས་ཅད་ཡེ་ཤེས་ཀྱི་བདུད་རྩིས་གང་།",
    "target": "དུས་ གསུམ་ མམ་ གཉིས་ ཀྱི་ ཚེ་ རང་ རྡོ་རྗེ་ རྣལ་འབྱོར་མ ར་ བསྐྱེད་པ འི་ དམིགས་པ་ སྔ ར་ ལྟ ར་ བྱས་ ལ་ སྔགས་ ཉེར་ གཅིག་ བཟླས་ ཏེ་ ཐུག་པ་ སླ་ སིང་ངེ་བ་ ཕོ ར་ བུ་ དོ་ རེས་ ཕུལ་ ལ་ རི་ལུ་ རེ་ མིད་པ ས་ ལུས་ ཐམས་ཅད་ ཡེ་ཤེས་ ཀྱི་ བདུད་རྩི ས་ གང་ །"
  },
  {
    "source": "ཟག་པ་མེད་པའི་བདེ་བས་སྟོང་ཉིད་ཡུལ་དུ་བྱས་པའི་བདེ་སྟོང་གི་ཏིང་ངེ་འཛིན་སྐྱེས་པར་བསམས་ལ་བཟའ་ཞིང་།",
    "target": "ཟག་པ་ མེད་པ འི་ བདེ་བ ས་ སྟོང་ཉིད་ ཡུལ་ དུ་ བྱས་པ འི་ བདེ་ སྟོང་ གི་ ཏིང་ངེ་འཛིན་ སྐྱེས་པ ར་ བསམས་ ལ་ བཟའ་ ཞིང་ །"
  },
  {
    "source": "༼༣༠༨༽ཡུན་ནི་ཞག་ཉེར་གཅིག་བྱ་སྟེ།",
    "target": "༼ ༣༠༨ ༽ ཡུན་ ནི་ ཞག་ ཉེར་ གཅིག་ བྱ་ སྟེ །"
  },
  {
    "source": "ཞག་བདུན་ཕྲག་དང་པོ་ལ་ལྟོ་དང་།",
    "target": "ཞག་ བདུན་ ཕྲག་ དང་པོ་ ལ་ ལྟོ་ དང་ །"
  },
  {
    "source": "གཉིས་པ་ལ་ནད་བྱང་ཞིང་།",
    "target": "གཉིས་པ་ ལ་ ནད་ བྱང་ ཞིང་ །"
  },
  {
    "source": "གསུམ་པ་ལ་ལུས་ཟུངས་སྐྱེ་བ་ཡིན་ལ།",
    "target": "གསུམ་པ་ ལ་ ལུས་ ཟུང ས་ སྐྱེ་བ་ ཡིན་ ལ །"
  },
  {
    "source": "དེ་ཡང་ནད་ཀྱི་ཕྱིར་དུ་བྱེད་པ་ཡིན་ལ།",
    "target": "དེ་ ཡང་ ནད་ ཀྱི་ ཕྱི ར་ དུ་ བྱེད་པ་ ཡིན་ ལ །"
  },
  {
    "source": "གཞན་དུ་ནི་ངེས་པ་མེད་དོ།།",
    "target": "གཞན་ དུ་ ནི་ ངེས་པ་ མེད་ དོ ། །"
  },
  {
    "source": "རིལ་བུ་ཟ་ཚུལ་གྱི་རིམ་པའོ།།",
    "target": "རིལ་བུ་ ཟ་ ཚུལ་ གྱི་ རིམ་པ འོ ། །"
  },
  {
    "source": "དེའི་སྐབས་སུ་སྤྱོད་ལམ་ནི་ལུས་ཀྱིས་ཕྱག་འཚལ་བ་དང་བསྐོར་བ།",
    "target": "དེ འི་ སྐབས་ སུ་ སྤྱོད་ལམ་ ནི་ ལུས་ ཀྱིས་ ཕྱག་ འཚལ་བ་ དང་ བསྐོར་བ །"
  },
  {
    "source": "ངག་བཟླས་བརྗོད།",
    "target": "ངག་ བཟླས་ བརྗོད །"
  },
  {
    "source": "ཡིད་ལྷའི་སྒོམ་བཟླས་སོགས་ཀྱིས་མི་དལ་བར་བྱ་སྟེ།",
    "target": "ཡིད་ ལྷ འི་ སྒོམ་ བཟླས་ སོགས་ ཀྱིས་ མི་ དལ་བ ར་ བྱ་ སྟེ །"
  },
  {
    "source": "གཞན་དུ་བད་ཀན་སྐྱེ་བས་ནད་ཀྱི་རྒྱུར་འགྱུར་བ་ལ་རླུང་གི་གེགས་སེལ་བ་ལ་འབད་པ་གལ་ཆེའོ།།",
    "target": "གཞན་ དུ་ བད་ཀན་ སྐྱེ་བ ས་ ནད་ ཀྱི་ རྒྱུ ར་ འགྱུར་བ་ ལ་ རླུང་ གི་ གེགས་ སེལ་བ་ ལ་ འབད་པ་ གལ་ ཆེ འོ ། །"
  },
  {
    "source": "ཇ་དང་བུ་རམ་གྱི་ལྡེ་གུ་ཅུང་ཟད་རེ་མ་གཏོགས་ཟས་རགས་པ་སྤང་ངོ་།།",
    "target": "ཇ་ དང་ བུ་ རམ་ གྱི་ ལྡེ་གུ་ ཅུང་ཟད་ རེ་ མ་ གཏོགས་ ཟས་ རགས་པ་ སྤང་ ངོ་ ། །"
  },
  {
    "source": "གསུམ་པ་རྗེས་ཀྱི་ཕན་ཡོན་ནི།",
    "target": "གསུམ་པ་ རྗེས་ ཀྱི་ ཕན་ཡོན་ ནི །"
  },
  {
    "source": "ནད་གཞི་ཀུན་ལ་ཕན།",
    "target": "ནད་གཞི་ ཀུན་ ལ་ ཕན །"
  },
  {
    "source": "ཚེ་རིང་།",
    "target": "ཚེ་རིང་ །"
  },
  {
    "source": "ལུས་མདངས་ལེགས།",
    "target": "ལུས་ མདངས་ ལེགས །"
  },
  {
    "source": "རྒས་ཁ་སྲ།",
    "target": "རྒས་ཁ་ སྲ །"
  },
  {
    "source": "སྐྲ་དཀར་དང་གཉེར་མ་ཉུང་།",
    "target": "སྐྲ་ དཀར་ དང་ གཉེར་ མ་ ཉུང་ །"
  },
  {
    "source": "ནད་ཡན་པས་མི་ཚུགས།",
    "target": "ནད་ ཡན་པ ས་ མི་ ཚུགས །"
  },
  {
    "source": "ལུས་ལ་ཤིག་སྲོ་མི་འབྱུང་།",
    "target": "ལུས་ ལ་ ཤིག་ སྲོ་ མི་ འབྱུང་ །"
  },
  {
    "source": "ཤེས་རབ་ཆེ།",
    "target": "ཤེས་རབ་ ཆེ །"
  },
  {
    "source": "རིག་པ་དྭངས།",
    "target": "རིག་པ་ དྭངས །"
  },
  {
    "source": "ཟས་དང་ལོག་འཚོས་མ་གོས་པས་ལམ་གྱི་རྟོགས་པ་སྐྱེ་སླ།",
    "target": "ཟས་ དང་ ལོག་འཚོ ས་ མ་ གོས་ པ ས་ ལམ་ གྱི་ རྟོགས་པ་ སྐྱེ་ སླ །"
  },
  {
    "source": "མིས་བྱམས།",
    "target": "མི ས་ བྱམས །"
  },
  {
    "source": "མཁའ་འགྲོ་འདུ་བ་སོགས་ངེས་པར་འབྱུང་སྟེ་ཕན་ཡོན་གྱི་རིམ་པའོ།།",
    "target": "མཁའ་འགྲོ་ འདུ་བ་ སོགས་ ངེས་པ ར་ འབྱུང་ སྟེ་ ཕན་ཡོན་ གྱི་ རིམ་པ འོ ། །"
  },
  {
    "source": "སྨྲས་པ།",
    "target": "སྨྲས་པ །"
  },
  {
    "source": "སྙིང་པོ་མེད་པའི་ཚེ་འདི་བློས་བཏང་ནས།།",
    "target": "སྙིང་པོ་ མེད་པ འི་ ཚེ་ འདི་ བློ ས་ བཏང་ ནས ། །"
  },
  {
    "source": "ཕུན་ཚོགས་དབེན་པའི་གནས་སུ་བག་ཕབ་སྟེ།།",
    "target": "ཕུན་ཚོགས་ དབེན་པ འི་ གནས་ སུ་ བག་ ཕབ་ སྟེ ། །"
  },
  {
    "source": "གཅིག་ཏུ་དམ་ཆོས་སྒྲུབ་པའི་ཆ་རྐྱེན་དུ།།",
    "target": "གཅིག་ ཏུ་ དམ་ཆོས་ སྒྲུབ་པ འི་ ཆ་རྐྱེན་ དུ ། །"
  },
  {
    "source": "ཟབ་མོའི་བཅུད་ལེན་གདམས་པ་བདག་གིས་བྱིན།།",
    "target": "ཟབ་མོ འི་ བཅུད་ལེན་ གདམས་པ་ བདག་ གིས་ བྱིན ། །"
  },
  {
    "source": "རྙེད་བཀུར་དོན་གཉེར་འབྱུང་པོའི་གདོན་གྱིས་བཟུང་།།",
    "target": "རྙེད་བཀུར་ དོན་གཉེར་ འབྱུང་པོ འི་ གདོན་ གྱིས་ བཟུང་ ། །"
  },
  {
    "source": "སེར་སྣའི་ཞགས་པ་དམ་པོས་བཅིངས་པ་ལས།།",
    "target": "སེར་སྣ འི་ ཞགས་པ་ དམ་པོ ས་ བཅིངས་པ་ ལས ། །"
  },
  {
    "source": "ལོ་རྒྱུས་རྫུན་གྱིས་ཕྲེང་བས་ཡིད་བསྒྱུར་ནས།།",
    "target": "ལོ་རྒྱུས་ རྫུན་ གྱིས་ ཕྲེང་བ ས་ ཡིད་ བསྒྱུར་ ནས ། །"
  },
  {
    "source": "གདམས་ངག་འདོམས་པའི་བླུན་པོ་ཨེ་མ་མཚར།།",
    "target": "གདམས་ངག་ འདོམས་པ འི་ བླུན་པོ་ ཨེ་ མ་ མཚར ། །"
  },
  {
    "source": "བཅུད་ལེན་གྱི་གདམས་པ་རིམ་པ་ལྔ་པ་ཞེས་བྱ་བ་འདི་ནི།།",
    "target": "བཅུད་ལེན་ གྱི་ གདམས་པ་ རིམ་པ་ལྔ་པ་ ཞེས་ བྱ་བ་ འདི་ ནི ། །"
  },
  {
    "source": "བྱ་བྲལ་བ་དགེ་འདུན་རྒྱ་མཚོ་དཔལ་བཟང་པོས་གཞན་ལ་ཕན་པར་འདོད་པའི་བསམ་པས་ཡི་གེར་བཀོད་པའོ།།",
    "target": "བྱ་བྲལ་བ་ དགེ་འདུན་ རྒྱ་མཚོ་ དཔལ་བཟང་པོ ས་ གཞན་ ལ་ ཕན་པ ར་ འདོད་པ འི་ བསམ་པ ས་ ཡི་གེ ར་ བཀོད་པ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "༈།",
    "target": "༈ །"
  },
  {
    "source": "འདིའི་ཁྲིད་ལུང་གཉིས་ཀའི་བརྒྱུད་པ།",
    "target": "འདི འི་ ཁྲིད་ ལུང་ གཉིས་ ཀ འི་ བརྒྱུད་པ །"
  },
  {
    "source": "རྒྱལ་བ་དགེ་འདུན་རྒྱ་མཚོ་ནས།",
    "target": "རྒྱལ་བ་ དགེ་འདུན་ རྒྱ་མཚོ་ ནས །"
  },
  {
    "source": "པཎ་ཆེན་བསོད་ནམས་གྲགས་པ།",
    "target": "པཎ་ཆེན་ བསོད་ནམས་གྲགས་པ །"
  },
  {
    "source": "རྒྱལ་བ་བསོད་ནམས་རྒྱ་མཚོས།",
    "target": "རྒྱལ་བ་ བསོད་ནམས་ རྒྱ་མཚོས །"
  },
  {
    "source": "སྒོམ་སྡེ་ནམ་མཁའ་༼༣༠༩༽རྒྱལ་མཚན།",
    "target": "སྒོམ་སྡེ་ ནམ་མཁའ་ ༼ ༣༠༩ ༽ རྒྱལ་མཚན །"
  },
  {
    "source": "གྲུབ་དབང་བཀྲ་ཤིས་རྒྱལ་མཚན།",
    "target": "གྲུབ་ དབང་ བཀྲ་ཤིས་ རྒྱལ་མཚན །"
  },
  {
    "source": "གནས་བརྟན་འཇམ་དབྱངས་གྲགས་པ།",
    "target": "གནས་བརྟན་ འཇམ་དབྱངས་ གྲགས་པ །"
  },
  {
    "source": "རྗེ་བློ་བཟང་སྒོམ་ཆུང་།",
    "target": "རྗེ་ བློ་བཟང་ སྒོམ་ ཆུང་ །"
  },
  {
    "source": "ཉང་ཚང་པ་ངག་དབང་བསྟན་པའི་ཉི་མ།",
    "target": "ཉང་ ཚང་པ་ ངག་དབང་ བསྟན་པ འི་ ཉི་མ །"
  },
  {
    "source": "ཞབས་དྲུང་ནམ་མཁའ་སེང་གེ།",
    "target": "ཞབས་ དྲུང་ ནམ་མཁའ་ སེང་གེ །"
  },
  {
    "source": "རི་ཁྲོད་པ་འཇམ་དབྱངས་ཤེས་རབ།",
    "target": "རི་ཁྲོད་ པ་ འཇམ་དབྱངས་ ཤེས་རབ །"
  },
  {
    "source": "རི་ཁྲོད་པ་ངག་དབང་བསམ་གྲུབ།",
    "target": "རི་ཁྲོད་ པ་ ངག་དབང་ བསམ་ གྲུབ །"
  },
  {
    "source": "མཁན་ཆེན་དཀོན་མཆོག་རྒྱལ་མཚན།",
    "target": "མཁན་ཆེན་ དཀོན་མཆོག་ རྒྱལ་མཚན །"
  },
  {
    "source": "འཇམ་པའི་དབྱངས་ཡེ་ཤེས་དོན་གྲུབ་ཞི་བའི་རྒྱལ་མཚན།",
    "target": "འཇམ་པ འི་ དབྱངས་ ཡེ་ཤེས་ དོན་ གྲུབ་ ཞི་བ འི་ རྒྱལ་མཚན །"
  },
  {
    "source": "འཇམ་དབྱངས་མཁྱེན་བརྩེའི་དབང་པོ།།",
    "target": "འཇམ་དབྱངས་ མཁྱེན་ བརྩེ འི་ དབང་ པོ ། །"
  },
  {
    "source": "དེས་བདག་ལའོ།།",
    "target": "དེ ས་ བདག་ ལ འོ ། །"
  },
  {
    "source": "།།",
    "target": "། །"
  },
  {
    "source": "༼༣༡༠༽",
    "target": "༼ ༣༡༠ ༽"
  }
]
