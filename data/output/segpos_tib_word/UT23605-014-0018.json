[
  {
    "source": "༼༣༦༡༽༄༅།།",
    "target": "༼ ༣༦༡ ༽ ༄༅ ། །"
  },
  {
    "source": "གཅོད་ཡུལ་གྱི་དབང་ནམ་མཁའ་སྒོ་འབྱེད་དུ་གྲགས་པ་བཞུགས་སོ།།",
    "target": "གཅོད་ ཡུལ་ གྱི་ དབང་ ནམ་མཁའ་ སྒོ་ འབྱེད་ དུ་ གྲགས་པ་ བཞུགས་ སོ ། །"
  },
  {
    "source": "༼༣༦༢༽༄༅།།",
    "target": "༼ ༣༦༢ ༽ ༄༅ ། །"
  },
  {
    "source": "ན་མོ་གུ་རུ།",
    "target": "ན་མོ་ གུ་རུ །"
  },
  {
    "source": "གཅོད་ཡུལ་གྱི་དབང་ནམ་མཁའ་སྒོ་འབྱེད་དུ་གྲགས་པ་བསྐུར་བར་འདོད་པས།",
    "target": "གཅོད་ ཡུལ་ གྱི་ དབང་ ནམ་མཁའ་ སྒོ་ འབྱེད་ དུ་ གྲགས་པ་ བསྐུར་བ ར་ འདོད་པ ས །"
  },
  {
    "source": "མཎྜལ་པདྨ་འདབ་བཞི་ཚོམ་བུ་ཕྱོགས་མདོག་ཅན།",
    "target": "མཎྜལ་ པདྨ་ འདབ་ བཞི་ ཚོམ་བུ་ ཕྱོགས་ མདོག་ཅན །"
  },
  {
    "source": "དེའི་སྟེང་དུ་མཉྫི་ལ་གཏོར་མ་དཀར་ཟླུམ་ལྔ་ཚོམ།",
    "target": "དེ འི་ སྟེང་ དུ་ མཉྫི་ ལ་ གཏོར་མ་ དཀར་ ཟླུམ་ ལྔ་ ཚོམ །"
  },
  {
    "source": "མར་དང་ཤ་དང་བུ་རམ་གྱིས་བརྒྱན་པ་བཞག།",
    "target": "མར་ དང་ ཤ་ དང་ བུ་ རམ་ གྱིས་ བརྒྱན་པ་ བཞག །"
  },
  {
    "source": "མཐའ་ལ་མཆོད་གཏོར་གང་འཛོམ་གྱིས་བསྐོར།",
    "target": "མཐའ་ ལ་ མཆོད་གཏོར་ གང་ འཛོམ་ གྱིས་ བསྐོར །"
  },
  {
    "source": "བགེགས་གཏོར་སྤྱི་དང་མཐུན་པར་བཏང་ནས་བགེགས་བསྐྲད་དང་ཕྱོགས་སྐྱོང་དང་གཞི་བདག་ལ་སྔོན་འགྲོ་གཏོར་མའི་ཆོ་ག་གང་ཡང་རུང་བ་ཞིག་གིས་གཏོར་མ་བཏང་།",
    "target": "བགེགས་ གཏོར་ སྤྱི་ དང་ མཐུན་པ ར་ བཏང་ ནས་ བགེགས་ བསྐྲད་ དང་ ཕྱོགས་སྐྱོང་ དང་ གཞི་བདག་ ལ་ སྔོན་ འགྲོ་ གཏོར་མ འི་ ཆོ་ག་ གང་ ཡང་ རུང་བ་ ཞིག་ གིས་ གཏོར་མ་ བཏང་ །"
  },
  {
    "source": "མཆོད་པ་བྱིན་རླབས་ཀྱང་སྤྱི་དང་མཐུན།",
    "target": "མཆོད་པ་ བྱིན་རླབས་ ཀྱང་ སྤྱི་ དང་ མཐུན །"
  },
  {
    "source": "སྐྱབས་འགྲོ་སེམས་བསྐྱེད་སྔོན་དུ་འགྲོ་བས་མདོ་སྒྲུབ་གང་ནུས་བྱ་སྟེ།",
    "target": "སྐྱབས་ འགྲོ་ སེམས་ བསྐྱེད་ སྔོན་ དུ་ འགྲོ་བ ས་ མདོ་ སྒྲུབ་ གང་ ནུས་ བྱ་ སྟེ །"
  },
  {
    "source": "སྔོན་འགྲོའོ།།",
    "target": "སྔོན་ འགྲོ འོ ། །"
  },
  {
    "source": "དེའི་སྡོམ་ནི།",
    "target": "དེ འི་ སྡོམ་ ནི །"
  },
  {
    "source": "ཡོ་བྱད་ཆ་རྐྱེན་ལེགས་ཚོགས་ནས།",
    "target": "ཡོ་བྱད་ ཆ་རྐྱེན་ ལེགས་ ཚོགས་ ནས །"
  },
  {
    "source": "ལེགས་བཤམས་བགེགས་བསྐྲད་གཏོར་མ་བཏང་།",
    "target": "ལེགས་ བཤམས་ བགེགས་ བསྐྲད་ གཏོར་མ་ བཏང་ །"
  },
  {
    "source": "མཆོད་པ་བྱིན་རླབས་སྐྱབས་འགྲོ་དང་།",
    "target": "མཆོད་པ་ བྱིན་རླབས་ སྐྱབས་འགྲོ་ དང་ །"
  },
  {
    "source": "སེམས་བསྐྱེད་མདོ་སྒྲུབ་སྔོན་འགྲོ་ཡིན།",
    "target": "སེམས་ བསྐྱེད་ མདོ་ སྒྲུབ་ སྔོན་ འགྲོ་ ཡིན །"
  },
  {
    "source": "དེ་ནས་བདག་དང་མདུན་བསྐྱེད་གཉིས་ཀ་སྭ་བྷཱ་ཝས་སྟོང་པར་སྦྱངས།",
    "target": "དེ་ ནས་ བདག་ དང་ མདུན་ བསྐྱེད་ གཉིས་ ཀ་ སྭ་ བྷཱ་ཝ ས་ སྟོང་པ ར་ སྦྱངས །"
  },
  {
    "source": "སྟོང་པའི་ངང་ལས་སྐད་ཅིག་གིས་ཆོས་འབྱུང་གི་ནང་དུར་ཁྲོད་འབར་བའི་གཞལ་ཡས་ཁང་གི་དབུས་སྣ་ཚོགས་པདྨ་འདབ་བཞི་པ།",
    "target": "སྟོང་པ འི་ ངང་ ལས་ སྐད་ ཅིག་ གིས་ ཆོས་འབྱུང་ གི་ ནང་ དུར་ཁྲོད་ འབར་བ འི་ གཞལ་ཡས་ཁང་ གི་ དབུས་ སྣ་ཚོགས་ པདྨ་ འདབ་ བཞི་པ །"
  },
  {
    "source": "ཨོཾ་བུདྡྷ་ཌཱ་ཀི་ནཱི་༼༣༦༣༽ཨོཾ།",
    "target": "ཨོཾ་ བུདྡྷ་ ཌཱ་ཀི་ ནཱི་ ༼ ༣༦༣ ༽ ཨོཾ །"
  },
  {
    "source": "དབུས་སུ་སངས་རྒྱས་མཁའ་འགྲོ་མ་དཀར་མོ།",
    "target": "དབུས་ སུ་ སངས་རྒྱས་ མཁའ་འགྲོ་མ་ དཀར་མོ །"
  },
  {
    "source": "འཁོར་ལོའི་ཐོར་ཚུགས་ཅན།",
    "target": "འཁོར་ལོ འི་ ཐོར་ཚུགས་ ཅན །"
  },
  {
    "source": "ཨོཾ་བཛྲ་ཌཱ་ཀི་ནཱི་ཧཱུྃ།",
    "target": "ཨོཾ་ བཛྲ་ ཌཱ་ཀི་ ནཱི་ ཧཱུྃ །"
  },
  {
    "source": "ཤར་དུ་རྡོ་རྗེ་མཁའ་འགྲོ་མ་སྔོན་མོ།",
    "target": "ཤར་ དུ་ རྡོ་རྗེ་མཁའ་འགྲོ་ མ་ སྔོན་མོ །"
  },
  {
    "source": "རྡོ་རྗེའི་ཐོར་ཚུགས་ཅན།",
    "target": "རྡོ་རྗེ འི་ ཐོ ར་ ཚུགས་ ཅན །"
  },
  {
    "source": "ཨོཾ་རཏྣ་ཌཱ་ཀི་ནཱི་ཏྲཱཾ།",
    "target": "ཨོཾ་ རཏྣ་ ཌཱ་ཀི་ ནཱི་ ཏྲཱཾ །"
  },
  {
    "source": "ལྷོར་རིན་ཆེན་མཁའ་འགྲོ་མ་སེར་མོ།",
    "target": "ལྷོ ར་ རིན་ཆེན་ མཁའ་འགྲོ་མ་ སེར་མོ །"
  },
  {
    "source": "རིན་པོ་ཆེའི་ཐོར་ཚུགས་ཅན།",
    "target": "རིན་པོ་ཆེ འི་ ཐོར་ཚུགས་ ཅན །"
  },
  {
    "source": "ཨོཾ་པདྨ་ཌཱ་ཀི་ནི་ཧྲཱིཿནུབ་ཏུ་པདྨ་མཁའ་འགྲོ་མ་དམར་མོ་པདྨའི་ཐོར་ཚུགས་ཅན།",
    "target": "ཨོཾ་ པདྨ་ ཌཱ་ཀི་ ནི་ ཧྲཱིཿ ནུབ་ ཏུ་ པདྨ་ མཁའ་འགྲོ་མ་ དམར་མོ་ པདྨ འི་ ཐོར་ཚུགས་ ཅན །"
  },
  {
    "source": "ཨོཾ་ཀརྨ་ཌཱ་ཀི་ནཱི་ཨཱཿབྱང་དུ་ལས་ཀྱི་མཁའ་འགྲོ་མ་ལྗང་གུ་རྡོ་རྗེ་རྒྱ་གྲམ་གྱི་ཐོར་ཚུགས་ཅན།",
    "target": "ཨོཾ་ ཀརྨ་ ཌཱ་ཀི་ ནཱི་ ཨཱཿ བྱང་ དུ་ ལས་ ཀྱི་ མཁའ་འགྲོ་མ་ ལྗང་གུ་ རྡོ་རྗེ་རྒྱ་གྲམ་ གྱི་ ཐོར་ཚུགས་ ཅན །"
  },
  {
    "source": "ཐམས་ཅད་ཀྱང་སྤྱན་གསུམ་པ།",
    "target": "ཐམས་ཅད་ ཀྱང་ སྤྱན་ གསུམ་པ །"
  },
  {
    "source": "ཌཱ་མ་རུ་དང་ཐོད་པ།",
    "target": "ཌཱ་མ་རུ་ དང་ ཐོད་པ །"
  },
  {
    "source": "ཁ་ཊཱཾ་ག་བསྣམས་པ།",
    "target": "ཁ་ ཊཱཾ་ ག་ བསྣམས་པ །"
  },
  {
    "source": "ཞབས་གར་སྟབས་བསྒྱུར་བ།",
    "target": "ཞབས་ ག ར་ སྟབས་ བསྒྱུར་བ །"
  },
  {
    "source": "རིན་པོ་ཆེ་དང་རུས་པ་ལ་སོགས་པ་རྒྱན་ཐམས་ཅད་ཀྱིས་བརྒྱན་པ།",
    "target": "རིན་པོ་ཆེ་ དང་ རུས་པ་ ལ་ སོགས་པ་ རྒྱན་ ཐམས་ཅད་ ཀྱིས་ བརྒྱན་པ །"
  },
  {
    "source": "རང་མཚུངས་ཀྱི་འཁོར་འབུམ་སྡེ་དང་བཅས་བའོ།།",
    "target": "རང་ མཚུངས་ ཀྱི་ འཁོར་ འབུམ་ སྡེ་ དང་ བཅས་བ འོ ། །"
  },
  {
    "source": "ཧྲཱི་མ་ཧཱ་ཌཱ་ཀི་ནཱི་ཨོཾ་ཨཱཿཧཱུྃ།",
    "target": "ཧྲཱི་ མ་ ཧཱ་ཌཱ་ ཀི་ ནཱི་ ཨོཾ་ ཨཱཿ ཧཱུྃ །"
  },
  {
    "source": "གཙོ་མོའི་མདུན་དུ་རང་ཉིད་མ་གཅིག་ཡེ་ཤེས་ཀྱི་མཁའ་འགྲོ་མ།",
    "target": "གཙོ་ མོ འི་ མདུན་ དུ་ རང་ ཉིད་ མ་ གཅིག་ ཡེ་ཤེས་ ཀྱི་ མཁའ་འགྲོ་ མ །"
  },
  {
    "source": "གཙོ་མོ་དང་འདྲ་བ་ལས་ཕྱག་གཡོན་དྲིལ་བུ་འཁྲོལ་བའོ།།",
    "target": "གཙོ་ མོ་ དང་ འདྲ་བ་ ལས་ ཕྱག་ གཡོན་ དྲིལ་བུ་ འཁྲོལ་ བ འོ ། །"
  },
  {
    "source": "དེ་ནས་བདུག་སྤོས་དང་རོལ་མོའི་སྒྲ་བྱས་ཏེ།",
    "target": "དེ་ ནས་ བདུག་སྤོས་ དང་ རོལ་མོ འི་ སྒྲ་ བྱས་ ཏེ །"
  },
  {
    "source": "མོས་གུས་དག་པའི་ཕོ་བྲང་ནས།",
    "target": "མོས་གུས་ དག་པ འི་ ཕོ་བྲང་ ནས །"
  },
  {
    "source": "ཞེས་པ་ནས།",
    "target": "ཞེས་ པ་ ནས །"
  },
  {
    "source": "བསྟན་སྲུང་ཆོས་སྐྱོང་གཤེགས་སུ་གསོལ།།",
    "target": "བསྟན་སྲུང་ ཆོས་སྐྱོང་ གཤེགས་ སུ་ གསོལ ། །"
  },
  {
    "source": "ཨོཾ་གུ་རུ་དེ་ཝ་ཌཱ་ཀཱི་ནཱི་ཨངྐུ་ཤ་ཛཿ༼༣༦༤༽པཱ་ཤ་ཧཱུྃ།",
    "target": "ཨོཾ་ གུ་རུ་ དེ་ཝ་ ཌཱ་ ཀཱི་ ནཱི་ ཨངྐུ་ཤ་ ཛཿ ༼ ༣༦༤ ༽ པཱ་ཤ་ ཧཱུྃ །"
  },
  {
    "source": "སྥོ་ཊ་བཾ།",
    "target": "སྥོ་ ཊ་ བཾ །"
  },
  {
    "source": "གྷཎྜེཧོཿསྙིང་གའི་ས་བོན་ལས་འོད་འཕྲོས།",
    "target": "གྷཎྜེཧོཿསྙིང་ ག འི་ ས་བོན་ ལས་ འོད་འཕྲོ ས །"
  },
  {
    "source": "བདེ་གཤེགས་རྒྱལ་བ་རྒྱ་མཚོའི་ཚོགས་དབང་གི་དོན་དུ་འདིར་བྱོན་ལ།",
    "target": "བདེ་གཤེགས་ རྒྱལ་བ་ རྒྱ་མཚོ འི་ ཚོགས་ དབང་ གི་ དོན་ དུ་ འདི ར་ བྱོན་ ལ །"
  },
  {
    "source": "སྣ་ཚོགས་མཆོད་པས་མཉེས་གྱུར་ཅིག།",
    "target": "སྣ་ཚོགས་ མཆོད་པ ས་ མཉེས་ གྱུར་ ཅིག །"
  },
  {
    "source": "ཇི་ལྟར་བལྟམས་པ་ནས་ཤྲཱི་ཡེ་ཧཱུྃ།",
    "target": "ཇི་ ལྟ ར་ བལྟམས་པ་ ནས་ ཤྲཱི་ ཡེ་ ཧཱུྃ །"
  },
  {
    "source": "སངས་རྒྱས་མཁའ་འགྲོ་མ་ལ་རྣམ་སྣང་།",
    "target": "སངས་རྒྱས་ མཁའ་འགྲོ་མ་ ལ་ རྣམ་སྣང་ །"
  },
  {
    "source": "རྡོ་རྗེ་མཁའ་འགྲོ་མ་ལ་མི་བསྐྱོད་པ།",
    "target": "རྡོ་རྗེ་མཁའ་འགྲོ་ མ་ ལ་ མི་བསྐྱོད་པ །"
  },
  {
    "source": "རིན་ཆེན་མཁའ་འགྲོ་མ་ལ་རིན་འབྱུང་།",
    "target": "རིན་ཆེན་ མཁའ་འགྲོ་མ་ ལ་ རིན་ འབྱུང་ །"
  },
  {
    "source": "པདྨ་མཁའ་འགྲོ་མ་ལ་སྣང་མཐའ།",
    "target": "པདྨ་ མཁའ་འགྲོ་མ་ ལ་ སྣང་ མཐའ །"
  },
  {
    "source": "ལས་ཀྱི་མཁའ་འགྲོ་མ་ལ་དོན་གྲུབ།",
    "target": "ལས་ ཀྱི་ མཁའ་འགྲོ་མ་ ལ་ དོན་ གྲུབ །"
  },
  {
    "source": "རང་ཉིད་མ་གཅིག་ཡེ་ཤེས་ཀྱི་མཁའ་འགྲོ་མ་ལ་རིགས་ལྔ་ཅན་གྱིས་དབུ་བརྒྱན།",
    "target": "རང་ ཉིད་ མ་ གཅིག་ ཡེ་ཤེས་ ཀྱི་ མཁའ་འགྲོ་མ་ ལ་ རིགས་ ལྔ་ ཅན་ གྱིས་ དབུ་ བརྒྱན །"
  },
  {
    "source": "དྲི་མེད་ཡིད་དུ་འོང་བ་ཡི།།",
    "target": "དྲི་མེད་ ཡིད་ དུ་ འོང་བ་ ཡི ། །"
  },
  {
    "source": "ལྷ་རྫས་དམ་པའི་མཆོད་ཡོན་འདི།།",
    "target": "ལྷ་རྫས་ དམ་པ འི་ མཆོད་ཡོན་ འདི ། །"
  },
  {
    "source": "བླ་མ་ཡི་དམ་མཁའ་འགྲོ་ལ།།",
    "target": "བླ་མ་ ཡི་དམ་ མཁའ་འགྲོ་ ལ ། །"
  },
  {
    "source": "འབུལ་ལོ་བཞེས་ཤིག་བྱིན་གྱིས་རློབས།།",
    "target": "འབུལ་ ལོ་ བཞེས་ ཤིག་ བྱིན་ གྱིས་ རློབས ། །"
  },
  {
    "source": "ཨོཾ་གུ་རུ་དྷེ་ཝ་ཌཱ་ཀི་ནཱི་ཨརྒྷཾ་པྲ་ཏཱིཙྪ་ཨཱཿཧཱུྃ་སྭཱ་ཧཱ།",
    "target": "ཨོཾ་ གུ་ རུ་ དྷེ་ ཝ་ ཌཱ་ཀི་ ནཱི་ ཨརྒྷཾ་ པྲ་ཏཱིཙྪ་ ཨཱཿ ཧཱུྃ་ སྭཱ་ཧཱ །"
  },
  {
    "source": "དེ་བཞིན་དུ།",
    "target": "དེ་ བཞིན་ དུ །"
  },
  {
    "source": "རོལ་མོ་ནས་ཤབྡའི་བར་དུ་འདོན་པ་སྤོ།",
    "target": "རོལ་མོ་ ནས་ ཤབྡ འི་ བར་ དུ་ འདོན་པ་ སྤོ །"
  },
  {
    "source": "ཨོཾ་གུ་རུ་དེ་ཝ་ཌཱ་ཀི་ནི་སརྦ་པཉྩ་ཨ་མྲི་ཏ་ཨོཾ་ཨཱཿཧཱུྃ།",
    "target": "ཨོཾ་ གུ་རུ་ དེ་ཝ་ ཌཱ་ཀི་ནི་ སརྦ་ པཉྩ་ ཨ་མྲི་ཏ་ ཨོཾ་ ཨཱཿཧཱུྃ །"
  },
  {
    "source": "ཞེས་ནང་མཆོད་འབུལ།",
    "target": "ཞེས་ ནང་མཆོད་ འབུལ །"
  },
  {
    "source": "སྤྲོ་ན།",
    "target": "སྤྲོ་ ན །"
  },
  {
    "source": "སྣོད་བཟང་ཡངས་པ་རུ།",
    "target": "སྣོད་ བཟང་ ཡངས་པ་ རུ །"
  },
  {
    "source": "ཞེས་སོགས་སྔགས་རྙིང་མ་བའི་ལུགས་དང་མཐུན་པའི་གྱེར་བྱེད་པར་གདའ།",
    "target": "ཞེས་ སོགས་ སྔགས་ རྙིང་མ་བ འི་ ལུགས་ དང་ མཐུན་པ འི་ གྱེར་ བྱེད་པ ར་ གདའ །"
  },
  {
    "source": "གཏོར་མ་རྣམས་ཡི་དམ་གྱི་མངོན་རྟོགས་གང་རུང་ཞིག་དང་མཐུན་པའི་བྱིན་རླབས་བྱ།",
    "target": "གཏོར་མ་ རྣམས་ ཡི་དམ་ གྱི་ མངོན་རྟོགས་ གང་ རུང་ ཞིག་ དང་ མཐུན་པ འི་ བྱིན་རླབས་ བྱ །"
  },
  {
    "source": "གཏོར་མ་དང་པོ་དེ།",
    "target": "གཏོར་མ་ དང་པོ་ དེ །"
  },
  {
    "source": "བླ་མ་ཡི་དམ་དབྱེར་མེད་ལ་རང་ཡི་དམ་གང་བྱེད་ཀྱི་གཏོར་ཆོག་གིས་འབུལ།",
    "target": "བླ་མ་ ཡི་དམ་ དབྱེར་ མེད་ ལ་ རང་ ཡི་དམ་ གང་བྱེད་ ཀྱི་ གཏོར་ ཆོག་ གིས་ འབུལ །"
  },
  {
    "source": "གཉིས་པ་མཁའ་འགྲོ་སྡེ་ལྔ་ལ།",
    "target": "གཉིས་པ་ མཁའ་འགྲོ་ སྡེ་ ལྔ་ ལ །"
  },
  {
    "source": "གོང་གི་ལྷ་བསྐྱེད་པའི་སྔགས་ཐུང་རེ་རེའི་མཐར་ཨ་ཀཱ་རོ་བཏགས་པ་ལན་གསུམ་འབུལ།",
    "target": "གོང་ གི་ ལྷ་ བསྐྱེད་པ འི་ སྔགས་ ཐུང་ རེ་རེ འི་ མཐ ར་ ཨ་ ཀཱ་ རོ་ བཏགས་པ་ ལན་ གསུམ་ འབུལ །"
  },
  {
    "source": "གསུམ་པ་དེ་ཆོས་སྐྱོང་ལ་རང་གི་གཏོར་ཆོག་གིས་འབུལ།",
    "target": "གསུམ་པ་ དེ་ ཆོས་སྐྱོང་ ལ་ རང་ གི་ གཏོར་ ཆོག་ གིས་ འབུལ །"
  },
  {
    "source": "བཞི་པ་མཁའ་འགྲོ་སྤྱི་གཏོར་དང་།",
    "target": "བཞི་པ་ མཁའ་འགྲོ་ སྤྱི་ གཏོར་ དང་ །"
  },
  {
    "source": "ལྔ་པ་གཞི་བདག་གཏོར་མའི་ཚོགས་བཏང་།",
    "target": "ལྔ་པ་ གཞི་བདག་ གཏོར་མ འི་ ཚོགས་ བཏང་ །"
  },
  {
    "source": "དྲུག་པ་དེ་ཨ་ཀཱ་རོ་ལན་དྲུག་གིས་རིགས་དྲུག་ལ་བསྔོས།",
    "target": "དྲུག་པ་ དེ་ ཨ་ ཀཱ་ རོ་ ལན་ དྲུག་ གིས་ རིགས་ དྲུག་ ལ་ བསྔོས །"
  },
  {
    "source": "སློབ་མའི་རྒྱུད་ལ་ཉམས་རྟོགས་ཁྱད་པར་ཅན་སྐྱེ་བར་གསོལ་བ་གདབ།",
    "target": "སློབ་མ འི་ རྒྱུད་ ལ་ ཉམས་རྟོགས་ ཁྱད་པར་ཅན་ སྐྱེ་བ ར་ གསོལ་བ་ གདབ །"
  },
  {
    "source": "བརྒྱུད་པའི་བླ་མའི་གསོལ་འདེབས་སྔོན་དུ་འགྲོ་བའི་སྒོ་ནས།",
    "target": "བརྒྱུད་པ འི་ བླ་མ འི་ གསོལ་ འདེབས་ སྔོན་ དུ་ འགྲོ་བ འི་ སྒོ་ ནས །"
  },
  {
    "source": "སློབ་མ་ལ་ཇི་ལྟར་བསྐུར་བའི་ཆོ་གའི་བྱ་བ་རྣམས།",
    "target": "སློབ་མ་ ལ་ ཇི་ ལྟ ར་ བསྐུར་བ འི་ ཆོ་ག འི་ བྱ་བ་ རྣམས །"
  },
  {
    "source": "རང་གིས་ཀྱང་དམིགས་པའི་སྒོ་༼༣༦༥༽ནས་བདག་འཇུག་ཏུ་བླང་།",
    "target": "རང་ གིས་ ཀྱང་ དམིགས་པ འི་ སྒོ་ ༼ ༣༦༥ ༽ ནས་ བདག་འཇུག་ ཏུ་ བླང་ །"
  },
  {
    "source": "ཚོགས་རྫས་བཤམས་པ་རྣམས་ཡི་དམ་གང་བྱེད་ཀྱི་གཏོར་ཆོག་དང་མཐུན་པར་བྱིན་བརླབས་ཏེ་བཞག་གོདེ་དག་གི་སྡོམ་ནི།",
    "target": "ཚོགས་ རྫས་ བཤམས་པ་ རྣམས་ ཡི་དམ་ གང་བྱེད་ ཀྱི་ གཏོར་ ཆོག་ དང་ མཐུན་པ ར་ བྱིན་ བརླབས་ ཏེ་ བཞག་ གོ དེ་ དག་ གི་ སྡོམ་ ནི །"
  },
  {
    "source": "སྟོང་ཉིད་ལྷར་བསྐྱེད་སྤྱན་འདྲེན་དང་།",
    "target": "སྟོང་ཉིད་ ལྷ ར་ བསྐྱེད་ སྤྱན་ འདྲེན་ དང་ །"
  },
  {
    "source": "དགུག་གཞུག་རྒྱས་བཏབ་མཆོད་གཏོར་འབུལ།",
    "target": "དགུག་ གཞུག་ རྒྱ ས་ བཏབ་ མཆོད་ གཏོར་ འབུལ །"
  },
  {
    "source": "གསོལ་འདེབས་བདག་འཇུག་ཚོགས་བྱིན་རླབས།",
    "target": "གསོལ་འདེབས་ བདག་ འཇུག་ ཚོགས་ བྱིན་ རླབས །"
  },
  {
    "source": "དཀྱིལ་འཁོར་སྒྲུབ་པའི་སྤྱི་སྡོམ་ཡིན།།",
    "target": "དཀྱིལ་འཁོར་ སྒྲུབ་པ འི་ སྤྱི་ སྡོམ་ ཡིན ། །"
  },
  {
    "source": "དེ་ནས་སློབ་མ་རྣམས་ནང་དུ་བཏང་།",
    "target": "དེ་ ནས་ སློབ་མ་ རྣམས་ ནང་ དུ་ བཏང་ །"
  },
  {
    "source": "ཆབ་བཏང་གྲལ་ལ་འཁོད་མེ་ཏོག་བ་ཀྱི་བསྡུ་བྱ།",
    "target": "ཆབ་ བཏང་ གྲལ་ ལ་ འཁོད་ མེ་ཏོག་བ་ ཀྱི་ བསྡུ་ བྱ །"
  },
  {
    "source": "སྔོན་འགྲོའི་ཆོས་བཤད་བྱས་ལ་མཎྜལ་འབུལ་དུ་གཞུག།",
    "target": "སྔོན་ འགྲོ འི་ ཆོས་ བཤད་ བྱས་ ལ་ མཎྜལ་ འབུལ་ དུ་ གཞུག །"
  },
  {
    "source": "འདིའི་རྗེས་ཟློས་བྱར་གཞུག་སྟེ།",
    "target": "འདི འི་ རྗེས་ཟློས་ བྱ ར་ གཞུག་ སྟེ །"
  },
  {
    "source": "རྡོ་རྗེ་སློབ་དཔོན་དགོངས་སུ་གསོལ།",
    "target": "རྡོ་རྗེ་སློབ་དཔོན་ དགོངས་ སུ་ གསོལ །"
  },
  {
    "source": "ཐུགས་ཆོས་ཀྱི་དབྱིངས་ལས་མ་གཡོས་ཀྱང་།",
    "target": "ཐུགས་ ཆོས་ ཀྱི་ དབྱིངས་ ལས་ མ་ གཡོས་ ཀྱང་ །"
  },
  {
    "source": "འགྲོ་བ་འདྲེན་པའི་དོན་སླད་དུ།།",
    "target": "འགྲོ་བ་ འདྲེན་པ འི་ དོན་ སླད་ དུ ། །"
  },
  {
    "source": "རྡོ་རྗེ་འཆང་དུ་སྐུ་སྤྲུལ་ནས།།",
    "target": "རྡོ་རྗེ་འཆང་ དུ་ སྐུ་ སྤྲུལ་ ནས ། །"
  },
  {
    "source": "དབང་བསྐུར་ཟབ་མོ་རྩོལ་བ་དང་།།",
    "target": "དབང་བསྐུར་ ཟབ་མོ་ རྩོལ་བ་ དང་ ། །"
  },
  {
    "source": "ཆོས་ཀྱི་འཁོར་ལོ་བསྐུར་དུ་གསོལ།།",
    "target": "ཆོས་ ཀྱི་ འཁོར་ལོ་ བསྐུར་ དུ་ གསོལ ། །"
  },
  {
    "source": "ཚོགས་ཀྱི་འཁོར་ལོ་བླ་ན་མེད།",
    "target": "ཚོགས་ ཀྱི་ འཁོར་ལོ་ བླ་ ན་ མེད །"
  },
  {
    "source": "ཤིན་ཏུ་རྒྱ་ཆེན་བསྐོར་དུ་གསོལ།",
    "target": "ཤིན་ ཏུ་ རྒྱ་ ཆེན་ བསྐོར་ དུ་ གསོལ །"
  },
  {
    "source": "ཞེས་ལན་གསུམ།",
    "target": "ཞེས་ ལན་ གསུམ །"
  },
  {
    "source": "དཔོན་སློབ་ཐམས་ཅད་ཀྱིས་ཤེར་སྙིང་ལན་གསུམ་བདུད་བཟློག་དང་བཅས་པ་བྱ།",
    "target": "དཔོན་སློབ་ ཐམས་ཅད་ ཀྱིས་ ཤེ ར་ སྙིང་ ལན་ གསུམ་ བདུད་ བཟློག་ དང་ བཅས་པ་ བྱ །"
  },
  {
    "source": "འདིའི་སྔོན་དུ་བགེགས་གཏོར་བཏང་པའི་ལུགས་ཀྱང་འདུག་པ་སྤྲོ་ན་དེ་བཞིན་དུ་བྱ།",
    "target": "འདི འི་ སྔོན་ དུ་ བགེགས་ གཏོར་ བཏང་པ འི་ ལུགས་ ཀྱང་ འདུག་པ་ སྤྲོ་ ན་ དེ་ བཞིན་ དུ་ བྱ །"
  },
  {
    "source": "དེ་ནས་སྐྱབས་འགྲོ་འབོགས་ཏེ་འདི་ཡི་རྗེས་ཟློས་བྱར་གཞུག་གོ།",
    "target": "དེ་ ནས་ སྐྱབས་ འགྲོ་ འབོགས་ ཏེ་ འདི་ ཡི་ རྗེས་ ཟློས་ བྱ ར་ གཞུག་ གོ །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་གསོལ།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ བདག་ ལ་ དགོངས་ སུ་ གསོལ །"
  },
  {
    "source": "སློབ་དཔོན་བདག་ལ་དགོངས་སུ་གསོལ།",
    "target": "སློབ་དཔོན་ བདག་ ལ་ དགོངས་ སུ་ གསོལ །"
  },
  {
    "source": "བདག་མིང་འདི་ཞེས་བགྱི་བ་དུས་འདི་ནས་བཟུང་སྟེ།",
    "target": "བདག་ མིང་ འདི་ ཞེས་ བགྱི་བ་ དུས་ འདི་ ནས་ བཟུང་ སྟེ །"
  },
  {
    "source": "ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ།",
    "target": "ཇི་སྲིད་ བྱང་ཆུབ་སྙིང་པོ་ ལ་ མཆིས་ ཀྱི་ བར་ དུ །"
  },
  {
    "source": "རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་ལ་སྐྱབས་སུ་མཆིའོ།།",
    "target": "རྐང་ གཉིས་ རྣམས་ ཀྱི་ མཆོག་ སངས་རྒྱས་ བཅོམ་ལྡན་འདས་ ལ་ སྐྱབས་ སུ་ མཆི འོ ། །"
  },
  {
    "source": "འདོད་ཆགས་དང་བྲལ་བ་རྣམས་ཀྱི་མཆོག་ཞི་བ་མྱ་ངན་ལས་འདས་པའི་དམ་པའི་ཆོས་ལ་སྐྱབས་སུ་མཆིའོ།།",
    "target": "འདོད་ཆགས་ དང་ བྲལ་བ་ རྣམས་ ཀྱི་ མཆོག་ ཞི་བ་ མྱ་ངན་ ལས་ འདས་པ འི་ དམ་པ འི་ ཆོས་ ལ་ སྐྱབས་ སུ་ མཆི འོ ། །"
  },
  {
    "source": "ཚོགས་རྣམས་ཀྱི་མཆོག།",
    "target": "ཚོགས་ རྣམས་ ཀྱི་ མཆོག །"
  },
  {
    "source": "བྱང་ཆུབ་སེམས་དཔའ་ཕྱིར་མི་ལྡོག་པ་འཕགས་པའི་དགེ་འདུན་རྣམས་ལ་སྐྱབས་སུ་མཆིའོ།།",
    "target": "བྱང་ཆུབ་སེམས་དཔའ་ ཕྱི ར་ མི་ ལྡོག་པ་ འཕགས་པ འི་ དགེ་འདུན་ རྣམས་ ལ་ སྐྱབས་ སུ་ མཆི འོ ། །"
  },
  {
    "source": "ལན་གསུམ།",
    "target": "ལན་ གསུམ །"
  },
  {
    "source": "སེམས་བསྐྱེད་ནི།",
    "target": "སེམས་ བསྐྱེད་ ནི །"
  },
  {
    "source": "དགོངས་གསོལ་གོང་བཞིན།",
    "target": "དགོངས་གསོལ་ གོང་ བཞིན །"
  },
  {
    "source": "ཇི་ལྟར་༼༣༦༦༽སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་དང་།",
    "target": "ཇི་ ལྟ ར་ ༼ ༣༦༦ ༽ སྔོན་ གྱི་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རྣམས་ དང་ །"
  },
  {
    "source": "ས་ཆེན་པོ་ལ་བཞུགས་པའི་བྱང་ཆུབ་སེམས་དཔའ་རྣམས་ཀྱིས།",
    "target": "ས་ ཆེན་པོ་ ལ་ བཞུགས་པ འི་ བྱང་ཆུབ་སེམས་དཔའ་ རྣམས་ ཀྱིས །"
  },
  {
    "source": "བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཐུགས་བསྐྱེད་པ་དེ་བཞིན་དུ།",
    "target": "བླ་ ན་ མེད་པ་ ཡང་ དག་པ ར་ རྫོགས་པ འི་ བྱང་ཆུབ་ ཏུ་ ཐུགས་ བསྐྱེད་པ་ དེ་ བཞིན་ དུ །"
  },
  {
    "source": "བདག་མིང་འདི་ཞེས་བགྱི་བས་ཀྱང་།",
    "target": "བདག་ མིང་ འདི་ ཞེས་ བགྱི་བ ས་ ཀྱང་ །"
  },
  {
    "source": "དུས་འདི་ནས་བཟུང་སྟེ་བྱང་ཆུབ་སྙིང་པོ་ལ་མཆིས་ཀྱི་བར་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པར་བགྱིད་དེ།",
    "target": "དུས་ འདི་ ནས་ བཟུང་ སྟེ་ བྱང་ཆུབ་སྙིང་པོ་ ལ་ མཆིས་ ཀྱི་ བར་ དུ་ བླ་ ན་ མེད་པ་ ཡང་ དག་པ ར་ རྫོགས་པ འི་ བྱང་ཆུབ་ ཏུ་ སེམས་ བསྐྱེད་པ ར་ བགྱིད་ དེ །"
  },
  {
    "source": "སེམས་ཅན་མ་བསྒྲལ་བ་རྣམས་བསྒྲལ་བར་བགྱིའོ།།",
    "target": "སེམས་ཅན་ མ་ བསྒྲལ་བ་ རྣམས་ བསྒྲལ་བ ར་ བགྱི འོ ། །"
  },
  {
    "source": "མ་གྲོལ་བ་རྣམས་དགྲོལ་བར་བགྱིའོ།།",
    "target": "མ་ གྲོལ་བ་ རྣམས་ དགྲོལ་བ ར་ བགྱི འོ ། །"
  },
  {
    "source": "དབུགས་མ་ཕྱུང་བ་རྣམས་དབུགས་དབྱུང་བར་བགྱིའོ།།",
    "target": "དབུགས་ མ་ ཕྱུང་བ་ རྣམས་ དབུགས་ དབྱུང་བ ར་ བགྱི འོ ། །"
  },
  {
    "source": "ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་བཟླ་བར་བགྱིའོ།།",
    "target": "ཡོངས་ སུ་ མྱ་ངན་ ལས་ མ་ འདས་པ་ རྣམས་ ཡོངས་ སུ་ མྱ་ངན་ ལས་ བཟླ་བ ར་ བགྱི འོ ། །"
  },
  {
    "source": "ལན་གསུམ།",
    "target": "ལན་ གསུམ །"
  },
  {
    "source": "འཇུག་སེམས་ཀྱང་ལེན་པའི་སྲོལ་ཡོད་མོད།",
    "target": "འཇུག་སེམས་ ཀྱང་ ལེན་པ འི་ སྲོལ་ ཡོད་ མོད །"
  },
  {
    "source": "ལོགས་སུ་མ་བྱུང་ཀྱང་ཆོག།",
    "target": "ལོགས་ སུ་ མ་ བྱུང་ ཀྱང་ ཆོག །"
  },
  {
    "source": "བསྡུས་པ་ལ་མངོན་བར་དགའ་བས།",
    "target": "བསྡུས་པ་ ལ་ མངོན་བ ར་ དགའ་བ ས །"
  },
  {
    "source": "གུར་ནས་འབྱུང་བའི་རྒྱུན་བཤགས་སམ།།",
    "target": "གུར་ ནས་ འབྱུང་བ འི་ རྒྱུན་ བཤགས་ སམ ། །"
  },
  {
    "source": "སངས་རྒྱས་ཆོས་དང་ཚོགས་ཀྱི་ཀྱང་ཆོག་སྟེ།",
    "target": "སངས་རྒྱས་ ཆོས་ དང་ ཚོགས་ ཀྱི་ ཀྱང་ ཆོག་ སྟེ །"
  },
  {
    "source": "སྔོན་འགྲོའོ།།",
    "target": "སྔོན་ འགྲོ འོ ། །"
  },
  {
    "source": "དངོས་གཞི་ལ་ནམ་མཁའ་སྒོ་འབྱེད་དངོས་ནི།",
    "target": "དངོས་གཞི་ ལ་ ནམ་མཁའ་ སྒོ་ འབྱེད་ དངོས་ ནི །"
  },
  {
    "source": "སྤྲོས་བྲལ་དངོས་མེད་ལ་བརྟེན་ནས་ངོ་སྤྲད་པ་དང་།",
    "target": "སྤྲོས་བྲལ་ དངོས་མེད་ ལ་ བརྟེན་ ནས་ ངོ་ སྤྲད་པ་ དང་ །"
  },
  {
    "source": "སྤྲོས་བཅས་དངོས་པོ་ལ་བརྟེན་ནས་ངོ་སྤྲད་པའོ།།",
    "target": "སྤྲོས་བཅས་ དངོས་པོ་ ལ་ བརྟེན་ ནས་ ངོ་ སྤྲད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཁྱེད་རང་རྣམས་ལུས་གནད་བཅས་རླུང་རང་སོར་བཞག།",
    "target": "ཁྱེད་ རང་ རྣམས་ ལུས་ གནད་ བཅས་ རླུང་ རང་སོ ར་ བཞག །"
  },
  {
    "source": "སེམས་བཟོ་བཅོས་མེད་པར་ལྷན་ནེ་བའི་ངང་ནས་ཆེ་རེ་ལྟོས་ཤིག།",
    "target": "སེམས་ བཟོ་བཅོས་ མེད་པ ར་ ལྷན་ནེ་ བ འི་ ངང་ ནས་ ཆེ་ རེ་ ལྟོས་ ཤིག །"
  },
  {
    "source": "དེའི་ངོ་བོ་ནི་རང་གཞན་དུ་མ་གྲུབ་དེ་བཞིན་དུ་ཁ་དོག་དང་དབྱིབས་ཕྱི་དང་ནང་།",
    "target": "དེ འི་ ངོ་བོ་ ནི་ རང་ གཞན་ དུ་ མ་ གྲུབ་ དེ་ བཞིན་ དུ་ ཁ་དོག་ དང་ དབྱིབས་ ཕྱི་ དང་ ནང་ །"
  },
  {
    "source": "བེམ་པོ་དང་ཤེས་པ།",
    "target": "བེམ་པོ་ དང་ ཤེས་པ །"
  },
  {
    "source": "འགྲོ་བ་དང་འོང་བ་སོགས་གང་ཡང་ངོས་བཟུང་མེད་ལ།",
    "target": "འགྲོ་བ་ དང་ འོང་བ་ སོགས་ གང་ ཡང་ ངོས་ བཟུང་ མེད་ ལ །"
  },
  {
    "source": "སྐྱེ་འགག་གནས་གསུམ་དང་བྲལ་བའི་ངང་དེ་ཉིད་ལ།",
    "target": "སྐྱེ་འགག་ གནས་ གསུམ་ དང་ བྲལ་བ འི་ ངང་ དེ་ ཉིད་ ལ །"
  },
  {
    "source": "འཁོར་འདས་ཐམས་ཅད་འཆར་དུ་རུང་བ་འདི་ཀ་དོན་དམ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་དེ་ཉིད་ཡིན་ནོ།།",
    "target": "འཁོར་འདས་ ཐམས་ཅད་ འཆར་ དུ་ རུང་བ་ འདི་ ཀ་ དོན་དམ་ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ ཞེས་ བྱ་བ་ དེ་ ཉིད་ ཡིན་ ནོ ། །"
  },
  {
    "source": "ཞེས་གནས་པའི་སྟེང་ན་ངོ་སྤྲད།",
    "target": "ཞེས་ གནས་པ འི་ སྟེང་ ན་ ངོ་ སྤྲད །"
  },
  {
    "source": "ཡང་ཁྱེད་རྣམས་དྲན་པས་ལེགས་པར་བཟུང་ལ།",
    "target": "ཡང་ ཁྱེད་ རྣམས་ དྲན་པ ས་ ལེགས་པ ར་ བཟུང་ ལ །"
  },
  {
    "source": "རྣམ་རྟོག་གི་སྐྱེ་འགག་གནས་གསུམ་གྱི་སྟེང་དུ།",
    "target": "རྣམ་རྟོག་ གི་ སྐྱེ་འགག་ གནས་ གསུམ་ གྱི་ སྟེང་ དུ །"
  },
  {
    "source": "འཆར་སྒོ་ཇི་ལྟར་འདུག་བལྟ་དགོས་པས།",
    "target": "འཆར་སྒོ་ ཇི་ ལྟ ར་ འདུག་ བལྟ་ དགོས་པ ས །"
  },
  {
    "source": "རྣམ་རྟོག་༼༣༦༧༽གཅིག་བསྐྱེད་ལ་གཞིག་འབྲེལ་ཐོང་ཞིག་ཅེས་བལྟ་རུ་གཞུག",
    "target": "རྣམ་རྟོག་ ༼ ༣༦༧ ༽ གཅིག་ བསྐྱེད་ ལ་ གཞིག་ འབྲེལ་ ཐོང་ ཞིག་ ཅེས་ བལྟ་ རུ་ གཞུག"
  },
  {
    "source": "།",
    "target": "།"
  },
  {
    "source": "ཡང་འདི་སྐད་ཅེས།",
    "target": "ཡང་ འདི་ སྐད་ ཅེས །"
  },
  {
    "source": "སེམས་གནས་པའི་ངང་ནས་རྣམ་རྟོག་སྐྱེས་པའི་ཚེ་ཡང་སྐྱེ་བཞིན་པའི་དུས་དེ་ཉིད་ནི་ངོས་བཟུང་མེད།",
    "target": "སེམས་ གནས་པ འི་ ངང་ ནས་ རྣམ་རྟོག་ སྐྱེས་པ འི་ ཚེ་ ཡང་ སྐྱེ་ བཞིན་པ འི་ དུས་ དེ་ ཉིད་ ནི་ ངོས་ བཟུང་ མེད །"
  },
  {
    "source": "རྣམ་རྟོག་ཤར་ནས་མ་འགག་པར་ལམ་མེར་ཡོད་པའི་སྐབས་དེ་ཉིད་ན།",
    "target": "རྣམ་རྟོག་ ཤར་ ནས་ མ་ འགག་པ ར་ ལམ་ མེར་ ཡོད་པ འི་ སྐབས་ དེ་ ཉིད་ ན །"
  },
  {
    "source": "ཕྱི་ནང་བར་གསུམ།",
    "target": "ཕྱི་ནང་ བ ར་ གསུམ །"
  },
  {
    "source": "མཐོང་ཐོས་རིག་གསུམ།",
    "target": "མཐོང་ཐོས་ རིག་ གསུམ །"
  },
  {
    "source": "གང་གི་ངོ་བོར་ཡང་འདི་ལྟ་བུའི་ཞེས་མ་གྲུབ་པས།",
    "target": "གང་ གི་ ངོ་བོ ར་ ཡང་ འདི་ ལྟ་བུ འི་ ཞེས་ མ་ གྲུབ་པ ས །"
  },
  {
    "source": "གནས་པའི་དུས་ནའང་ངོས་བཟུང་མེད།",
    "target": "གནས་པ འི་ དུས་ ན འང་ ངོས་ བཟུང་ མེད །"
  },
  {
    "source": "ཡང་རྣམ་རྟོག་ཡལ་བའི་ཚེ།",
    "target": "ཡང་ རྣམ་རྟོག་ ཡལ་བ འི་ ཚེ །"
  },
  {
    "source": "ཡུལ་འདི་ལྟ་བུ་ཞིག་ཏུ་ཚུར་འདི་ལྟར་འགག་ཞེས་ཀྱང་དམིགས་སུ་མེད།",
    "target": "ཡུལ་ འདི་ ལྟ་བུ་ ཞིག་ ཏུ་ ཚུ ར་ འདི་ ལྟ ར་ འགག་ ཞེས་ ཀྱང་ དམིགས་ སུ་ མེད །"
  },
  {
    "source": "དེས་ན།",
    "target": "དེ ས་ ན །"
  },
  {
    "source": "སྐྱེ་འགག་གནས་གསུམ་དུ་སྣང་བ་འདི་ཐམས་ཅད་འཆར་སྒོ་མ་འགག་ཙམ་མ་གཏོགས།",
    "target": "སྐྱེ་འགག་ གནས་ གསུམ་ དུ་ སྣང་བ་ འདི་ ཐམས་ཅད་ འཆར་ སྒོ་ མ་ འགག་ ཙམ་ མ་ གཏོགས །"
  },
  {
    "source": "ངོས་བཟུང་མེད་པ་འདི་གསར་དུ་བྱུང་བ་མ་ཡིན་གདོང་མའི་གནས་ལུགས་ལགས་སོ།།",
    "target": "ངོས་བཟུང་ མེད་པ་ འདི་ གསར་ དུ་ བྱུང་བ་ མ་ ཡིན་ གདོང་ མ འི་ གནས་ལུགས་ ལགས་ སོ ། །"
  },
  {
    "source": "དེས་ན་རང་ངོ་མ་ཤེས་ན་རྣམ་རྟོག་བདུད་ཡིན།",
    "target": "དེ ས་ ན་ རང་ ངོ་ མ་ ཤེས་ ན་ རྣམ་རྟོག་ བདུད་ ཡིན །"
  },
  {
    "source": "རང་ངོ་ཤེས་ན་ཆོས་ཉིད་ཀྱི་རོལ་པ་ཅེས་བྱ་ཞེས་སོགས་ངོ་སྤྲོད་རྒྱས་བསྡུས་སློབ་མའི་རྒྱུད་དང་འཚམས་པར་བཤད་ལ།",
    "target": "རང་ ངོ་ ཤེས་ ན་ ཆོས་ཉིད་ ཀྱི་ རོལ་པ་ ཅེས་ བྱ་ ཞེས་ སོགས་ ངོ་ སྤྲོད་ རྒྱས་ བསྡུས་ སློབ་མ འི་ རྒྱུད་ དང་ འཚམས་པ ར་ བཤད་ ལ །"
  },
  {
    "source": "དེ་ལྟ་བུའི་གནས་ལུགས་མི་རྟོགས་ཤིང་ཕུང་དུ་འཇུག་མཁན་བདག་གཅེས་འཛིན་འདི་ཡིན་པས།",
    "target": "དེ་ ལྟ་བུ འི་ གནས་ལུགས་ མི་ རྟོགས་ ཤིང་ ཕུང་ དུ་ འཇུག་ མཁན་ བདག་ གཅེས་འཛིན་ འདི་ ཡིན་པ ས །"
  },
  {
    "source": "ལུས་འདི་ལ་གཅེས་པའི་སྙེམས་འཁྲིགས་རྡུལ་ཙམ་ཡང་མེད་པར་གནོད་བྱེད་འབྱུང་བོ་ཐམས་ཅད་ལ་བློས་རྒྱང་གིས་ཐོང་ཞིག།",
    "target": "ལུས་ འདི་ ལ་ གཅེས་པ འི་ སྙེམས་ འཁྲིགས་ རྡུལ་ ཙམ་ ཡང་ མེད་པ ར་ གནོད་ བྱེད་ འབྱུང་ བོ་ ཐམས་ཅད་ ལ་ བློ ས་ རྒྱང་ གིས་ ཐོང་ ཞིག །"
  },
  {
    "source": "ཡང་རང་གི་ལུས་སེམས་གཅེས་པར་འཛིན་པའི་རྣམ་རྟོག་ཁོ་རང་གི་ངོ་བོ་ལ་ཆེར་གྱིས་ལྟོས་ལ་ཕཊ་ཅེས་བརྗོད་དེ་དབྱིངས་སུ་བསྒྱུར་ཞིང་ཕཊ།",
    "target": "ཡང་ རང་ གི་ ལུས་སེམས་ གཅེས་པ ར་ འཛིན་པ འི་ རྣམ་རྟོག་ ཁོ་ རང་ གི་ ངོ་བོ་ ལ་ ཆེ ར་ གྱིས་ ལྟོས་ ལ་ ཕཊ་ ཅེས་ བརྗོད་ དེ་ དབྱིངས་ སུ་ བསྒྱུར་ ཞིང་ ཕཊ །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཁྱེད་རང་རྣམས་ཀྱི་རྣམ་རྟོག་མི་རིག་དགུ་རིག་འདི།",
    "target": "ཁྱེད་ རང་ རྣམས་ ཀྱི་ རྣམ་རྟོག་ མི་ རིག་ དགུ་ རིག་ འདི །"
  },
  {
    "source": "རྐང་མཐིལ་གཉིས་སུ་འོད་དཀར་པོ་བྱ་སྒོང་ཙམ་གཉིས་སུ་སོང་།",
    "target": "རྐང་མཐིལ་ གཉིས་ སུ་ འོད་ དཀར་པོ་ བྱ་སྒོང་ ཙམ་ གཉིས་ སུ་ སོང་ །"
  },
  {
    "source": "དེ་ཡར་རི་ལི་ལི་འགྲིལ་ནས་གསང་གནས་སུ་ཅུང་ཟད་འདུག།",
    "target": "དེ་ ཡར་ རི་ ལི་ ལི་ འགྲིལ་ ནས་ གསང་གནས་ སུ་ ཅུང་ཟད་ འདུག །"
  },
  {
    "source": "དེ་བཞིན་དུ་ལྟེ་བ།",
    "target": "དེ་ བཞིན་ དུ་ ལྟེ་བ །"
  },
  {
    "source": "སྙིང་ག།",
    "target": "སྙིང་ག །"
  },
  {
    "source": "མགྲིན་པ།",
    "target": "མགྲིན་པ །"
  },
  {
    "source": "སྤྱི་གཙུག་གི་སྒོ་རྣམས་སུའང་རིགས་འགྲེ།",
    "target": "སྤྱི་གཙུག་ གི་ སྒོ་ རྣམས་ སུ འང་ རིགས་ འགྲེ །"
  },
  {
    "source": "སྤྱི་གཙུག་ཚངས་པའི་བུ་ག་ནས་ཐོན་ལ་ཁད་འདུག་པ་ལ།",
    "target": "སྤྱི་གཙུག་ ཚངས་པ འི་ བུ་ག་ ནས་ ཐོན་ ལ་ ཁད་ འདུག་པ་ ལ །"
  },
  {
    "source": "ཕཊཿཅེས་བརྗོད་པས་རྒྱངས་ཏེ་ཐོན།",
    "target": "ཕཊཿ ཅེས་ བརྗོད་པ ས་ རྒྱངས་ ཏེ་ ཐོན །"
  },
  {
    "source": "རྣམ་སྨིན་གྱི་ལུས་དེ་སྡེ་བརྒྱད་རྣམས་ལ་གཟན་དུ་བོར།",
    "target": "རྣམ་སྨིན་ གྱི་ ལུས་ དེ་ སྡེ་ བརྒྱད་ རྣམས་ ལ་ གཟན་ དུ་ བོར །"
  },
  {
    "source": "༼༣༦༨༽རིག་པ་གསལ་ལ་ངོས་བཟུང་མེད་པ་དེ་ནམ་མཁའ་ལ་ཆམས་ཏེ་ཁྱབ་པའི་ངང་དེར་ལྷོད་ཀྱིས་ཞོག་ཅིག།",
    "target": "༼ ༣༦༨ ༽ རིག་པ་ གསལ་ ལ་ ངོས་ བཟུང་ མེད་པ་ དེ་ ནམ་མཁའ་ ལ་ ཆམས་ ཏེ་ ཁྱབ་པ འི་ ངང་ དེ ར་ ལྷོད་ ཀྱིས་ ཞོག་ ཅིག །"
  },
  {
    "source": "ཕཊཿདམིགས་པ་འདི་གསུམ་འབོགས་པ་ལས།",
    "target": "ཕཊཿ དམིགས་པ་ འདི་ གསུམ་ འབོགས་པ་ ལས །"
  },
  {
    "source": "དང་པོ་ལ་སློབ་མ་རྣམས་སྐྱིལ་ཀྲུང་མཉམ་བཞག་བྱེད་དུ་འཇུག",
    "target": "དང་པོ་ ལ་ སློབ་མ་ རྣམས་ སྐྱིལ་ཀྲུང་ མཉམ་བཞག་ བྱེད་ དུ་ འཇུག"
  },
  {
    "source": "།",
    "target": "།"
  },
  {
    "source": "གཉིས་པ་ལ་ཙོག་པུ་འཕོངས་ས་ལ་མ་རེག་ཙམ་ལག་པ་སྙིང་གར་རྡོ་རྗེ་བསྡམས་པའི་ཕྱག་རྒྱ་བྱེད།",
    "target": "གཉིས་པ་ ལ་ ཙོག་པུ་ འཕོངས་ ས་ ལ་ མ་ རེག་ ཙམ་ ལག་པ་ སྙིང་ག ར་ རྡོ་རྗེ་ བསྡམས་པ འི་ ཕྱག་རྒྱ་ བྱེད །"
  },
  {
    "source": "གསུམ་པ་ལང་སྟེ་རྐང་པའི་བྲང་ས་ལ་བཙུགས།",
    "target": "གསུམ་པ་ ལང་ སྟེ་ རྐང་པ འི་ བྲང་ ས་ ལ་ བཙུགས །"
  },
  {
    "source": "ཐལ་མོ་སྤྱི་བོར་སྦྱོར།",
    "target": "ཐལ་མོ་ སྤྱི་བོ ར་ སྦྱོར །"
  },
  {
    "source": "གསུམ་ཀར་ལ་ཉ་བཞི་བསྒྲེང་ཞིང་མིག་གྱེན་དུ་བལྟ་བའོ།།",
    "target": "གསུམ་ ཀ ར་ ལ་ ཉ་ བཞི་ བསྒྲེང་ ཞིང་ མིག་ གྱེན་ དུ་ བལྟ་ བ འོ ། །"
  },
  {
    "source": "རེ་རེའི་མཐར་རོལ་མོ་བྱེད་པའི་ལུགས་ཀྱང་ཡོད།",
    "target": "རེ་རེ འི་ མཐ ར་ རོལ་མོ་ བྱེད་པ འི་ ལུགས་ ཀྱང་ ཡོད །"
  },
  {
    "source": "འདི་སྐབས་ཡེ་ཤེས་ཕེབས་པའང་འབྱུང་ངོ་།།",
    "target": "འདི་ སྐབས་ ཡེ་ཤེས་ ཕེབས་པ འང་ འབྱུང་ ངོ་ ། །"
  },
  {
    "source": "དེ་ནས་སྐུ་ཕྱག་རྒྱའི་རྗེས་གནང་ནི།",
    "target": "དེ་ ནས་ སྐུ་ ཕྱག་ རྒྱ འི་ རྗེས་གནང་ ནི །"
  },
  {
    "source": "འདི་ནི་མཁའ་འགྲོ་ཐམས་ཅད་ཀྱི།།",
    "target": "འདི་ ནི་ མཁའ་འགྲོ་ ཐམས་ཅད་ ཀྱི ། །"
  },
  {
    "source": "ཕ་རོལ་ཕྱིན་དྲུག་མཚོན་པའི་རྒྱན།།",
    "target": "ཕ་རོལ་ ཕྱིན་ དྲུག་ མཚོན་པ འི་ རྒྱན ། །"
  },
  {
    "source": "རྒྱན་དེ་ཐོགས་ལ་བདུད་རྣམས་ཆོད།།",
    "target": "རྒྱན་ དེ་ ཐོགས་ ལ་ བདུད་ རྣམས་ ཆོད ། །"
  },
  {
    "source": "རྒྱན་དྲུག་རུས་པའི་དབང་བསྐུར་རོ།།",
    "target": "རྒྱན་ དྲུག་ རུས་པ འི་ དབང་བསྐུར་ རོ ། །"
  },
  {
    "source": "ཨོཾ་མ་ཧཱ་ཌཱ་ཀི་ནི་ཀཱ་ཡ་ཨ་བྷི་ཥིཉྩ་ཧཱུྃ།",
    "target": "ཨོཾ་ མ་ཧཱ་ ཌཱ་ཀི་ནི་ ཀཱ་ཡ་ ཨ་བྷི་ ཥིཉྩ་ ཧཱུྃ །"
  },
  {
    "source": "ཅེས་རྒྱན་དྲུག་གཡོག།",
    "target": "ཅེས་ རྒྱན་ དྲུག་ གཡོག །"
  },
  {
    "source": "གསུང་སྔགས་ཀྱི་རྗེས་གནང་ནི།།",
    "target": "གསུང་ སྔགས་ ཀྱི་ རྗེས་གནང་ ནི ། །"
  },
  {
    "source": "འདི་ནི་མཁའ་འགྲོ་ཐམས་ཅད་ཀྱི།།",
    "target": "འདི་ ནི་ མཁའ་འགྲོ་ ཐམས་ཅད་ ཀྱི ། །"
  },
  {
    "source": "གཟུངས་འཛིན་དབྱིངས་སུ་གཅོད་པའི་སྒྲ།།",
    "target": "གཟུངས་ འཛིན་ དབྱིངས་ སུ་ གཅོད་པ འི་ སྒྲ ། །"
  },
  {
    "source": "སྒྲ་འདི་སྒྲོག་ཅིང་བདུད་རྣམས་ཆོད།།",
    "target": "སྒྲ་ འདི་ སྒྲོག་ ཅིང་ བདུད་ རྣམས་ ཆོད ། །"
  },
  {
    "source": "གསུང་དབྱངས་ཕཊ་ཀྱི་དབང་བསྐུར་རོ།།",
    "target": "གསུང་ དབྱངས་ ཕཊ་ ཀྱི་ དབང་ བསྐུར་ རོ ། །"
  },
  {
    "source": "ཨོཾ་མ་ཧཱ་ཌཱ་ཀི་ནི་ཝཱཀྲ་ཨ་བྷི་ཥིཉྩ་ཧཱུྃ།",
    "target": "ཨོཾ་ མ་ཧཱ་ ཌཱ་ཀི་ནི་ ཝཱཀྲ་ ཨ་བྷི་ ཥིཉྩ་ ཧཱུྃ །"
  },
  {
    "source": "དབྱིངས་རིག་བསྲེ་བའི་ཕཊ་ལན་གསུམ་བརྗོད།",
    "target": "དབྱིངས་ རིག་ བསྲེ་བ འི་ ཕཊ་ ལན་ གསུམ་ བརྗོད །"
  },
  {
    "source": "འདི་ནི་མཁའ་འགྲོ་ཐམས་ཅད་ཀྱི།།",
    "target": "འདི་ ནི་ མཁའ་འགྲོ་ ཐམས་ཅད་ ཀྱི ། །"
  },
  {
    "source": "དོན་དམ་སྟོང་ཉིད་སྙིང་རྗེའི་དོན།།",
    "target": "དོན་དམ་ སྟོང་ཉིད་ སྙིང་རྗེ འི་ དོན ། །"
  },
  {
    "source": "དོན་འདི་སྒོམ་ཞིང་བདུད་རྣམས་ཆོད།།",
    "target": "དོན་ འདི་ སྒོམ་ ཞིང་ བདུད་ རྣམས་ ཆོད ། །"
  },
  {
    "source": "ཆོས་ཉིད་དོན་གྱི་དབང་བསྐུར་རོ།།",
    "target": "ཆོས་ཉིད་ དོན་ གྱི་ དབང་ བསྐུར་ རོ ། །"
  },
  {
    "source": "ཙིཏྟ་ཨ་བྷི་ཥིཉྩ་ཧཱུྃ།།",
    "target": "ཙིཏྟ་ ཨ་བྷི་ ཥིཉྩ་ ཧཱུྃ ། །"
  },
  {
    "source": "འདི་ནི་མཁའ་འགྲོ་ཐམས་ཅད་ཀྱི།།",
    "target": "འདི་ ནི་ མཁའ་འགྲོ་ ཐམས་ཅད་ ཀྱི ། །"
  },
  {
    "source": "ཁམས་གསུམ་དབང་དུ་སྡུད་པའི་སྒྲ།།",
    "target": "ཁམས་ གསུམ་ དབང་ དུ་ སྡུད་པ འི་ སྒྲ ། །"
  },
  {
    "source": "སྒྲ་འདི་སྒྲོག་ཅིང་བདུད་རྣམས་ཆོད།།",
    "target": "སྒྲ་ འདི་ སྒྲོག་ ཅིང་ བདུད་ རྣམས་ ཆོད ། །"
  },
  {
    "source": "ཅང་ཏེའུའི་སྒྲ་ཡིས་དབང་བསྐུར་རོ།།",
    "target": "ཅང་ཏེའུ འི་ སྒྲ་ ཡིས་ དབང་ བསྐུར་ རོ ། །"
  },
  {
    "source": "གུ་ཎ་ཨ་བྷི་ཥིཉྩ་ཧཱུྃ།",
    "target": "གུ་ཎ་ ཨ་བྷི་ ཥིཉྩ་ ཧཱུྃ །"
  },
  {
    "source": "ཅེས་ཌཱ་མ་རུ་འཁྲོལ་དུ་གཞུག།",
    "target": "ཅེས་ ཌཱ་མ་རུ་ འཁྲོལ་ དུ་ གཞུག །"
  },
  {
    "source": "འདི་ནི་མཁའ་འགྲོ་ཐམས་ཅད་ཀྱི།།",
    "target": "འདི་ ནི་ མཁའ་འགྲོ་ ཐམས་ཅད་ ཀྱི ། །"
  },
  {
    "source": "སྣང་སྲིད་བདེན་མེད་སྟོན་པའི་སྐད།།",
    "target": "སྣང་སྲིད་ བདེན་ མེད་ སྟོན་པ འི་ སྐད ། །"
  },
  {
    "source": "སྐད་འདི་བསྒྱུར་ཞིང་བདུད་རྣམས་ཆོད།།",
    "target": "སྐད་ འདི་ བསྒྱུར་ ཞིང་ བདུད་ རྣམས་ ཆོད ། །"
  },
  {
    "source": "མི་རྐང་གླིང་བུའི་དབང་བསྐུར་རོ།།",
    "target": "མི་ རྐང་གླིང་ བུ འི་ དབང་བསྐུར་ རོ ། །"
  },
  {
    "source": "ཀརྨ་ཨ་བྷི་ཥིཉྩ་ཧཱུྃ།",
    "target": "ཀརྨ་ ཨ་བྷི་ ཥིཉྩ་ ཧཱུྃ །"
  },
  {
    "source": "ཅེས་དུང་༼༣༦༩༽འབུད་དུ་གཞུག།",
    "target": "ཅེས་ དུང་ ༼ ༣༦༩ ༽ འབུད་ དུ་ གཞུག །"
  },
  {
    "source": "དེ་ནས་བྱིན་རླབས་ལྷ་ཡི་ཡེ་ཤེས་འབེབས་པ་ནི།།",
    "target": "དེ་ ནས་ བྱིན་རླབས་ ལྷ་ ཡི་ ཡེ་ཤེས་ འབེབས་པ་ ནི ། །"
  },
  {
    "source": "སློབ་དཔོན་གྱི་ཐུགས་ཀ་ནས་འོད་ཟེར་འཕྲོས།",
    "target": "སློབ་དཔོན་ གྱི་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "སངས་རྒྱས་བྱང་སེམས་ཐམས་ཅད་མཁའ་འགྲོ་སྡེ་ལྔའི་རྣམ་པར་སྤྱན་དྲངས།།",
    "target": "སངས་རྒྱས་ བྱང་སེམས་ ཐམས་ཅད་ མཁའ་འགྲོ་ སྡེ་ ལྔ འི་ རྣམ་པ ར་ སྤྱན་ དྲངས ། །"
  },
  {
    "source": "སྟེང་འོག་ཕྱོགས་མཚམས་ཐམས་ཅད་ནས་བྱོན་ཏེ།",
    "target": "སྟེང་འོག་ ཕྱོགས་མཚམས་ ཐམས་ཅད་ ནས་ བྱོན་ ཏེ །"
  },
  {
    "source": "ཁྱེད་རང་རྣམས་ལ་ཐིམ།།",
    "target": "ཁྱེད་ རང་ རྣམས་ ལ་ ཐིམ ། །"
  },
  {
    "source": "སློབ་དཔོན་དང་མདུན་བསྐྱེད་ཀྱི་ཐུགས་ཀ་ནས་ཀྱང་མཁའ་འགྲོ་སྡེ་ལྔ་དཔག་ཏུ་མེད་པ་གར་སྟབས་ལིང་ལིང་བྱུང་སྟེ།",
    "target": "སློབ་དཔོན་ དང་ མདུན་ བསྐྱེད་ ཀྱི་ ཐུགས་ ཀ་ ནས་ ཀྱང་ མཁའ་འགྲོ་ སྡེ་ ལྔ་ དཔག་ ཏུ་ མེད་པ་ གར་ སྟབས་ ལིང་ལིང་ བྱུང་ སྟེ །"
  },
  {
    "source": "རྒྱ་མཚོ་ལ་ཆར་བབས་པ་ལྟར་ཁྱེད་རང་རྣམས་ལ་སིབ་སིབ་ཐིམ།",
    "target": "རྒྱ་མཚོ་ ལ་ ཆར་ བབས་པ་ ལྟ ར་ ཁྱེད་ རང་ རྣམས་ ལ་ སིབ་སིབ་ ཐིམ །"
  },
  {
    "source": "དེ་ནས་རོལ་མོའི་སྒྲ་དང་བཅས་ཏེ།",
    "target": "དེ་ ནས་ རོལ་མོ འི་ སྒྲ་ དང་ བཅས་ ཏེ །"
  },
  {
    "source": "གོང་གི་ལྷ་བསྐྱེད་པའི་སྔགས་ཀྱི་མཐར།",
    "target": "གོང་ གི་ ལྷ་ བསྐྱེད་པ འི་ སྔགས་ ཀྱི་ མཐ ར །"
  },
  {
    "source": "ཨ་ཝེ་ཤ་ཡ་ཨ་ཨ་ཞེས་བཏགས་པ་མང་དུ་བརྗོད།",
    "target": "ཨ་ ཝེ་ ཤ་ ཡ་ ཨ་ ཨ་ ཞེས་ བཏགས་པ་ མང་ དུ་ བརྗོད །"
  },
  {
    "source": "ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ།",
    "target": "ཨོཾ་ སུ་ པྲ་ ཏིཥྛ་ བཛྲ་ ཡེ་ སྭཱ་ཧཱ །"
  },
  {
    "source": "ཞེས་སྤྱི་བོར་རྡོ་རྗེ་བཞག་ལ་མེ་ཏོག་གཏོར་ཞིང་བརྟན་པར་བྱ།",
    "target": "ཞེས་ སྤྱི་བོ ར་ རྡོ་རྗེ་ བཞག་ ལ་ མེ་ཏོག་ གཏོར་ ཞིང་ བརྟན་པ ར་ བྱ །"
  },
  {
    "source": "སྙིང་གར་རྡོ་རྗེ་བཞག་ལ།",
    "target": "སྙིང་ག ར་ རྡོ་རྗེ་ བཞག་ ལ །"
  },
  {
    "source": "གནས་གསུམ་མཁའ་འགྲོ་སྡེ་ལྔའི་ཚོགས།།",
    "target": "གནས་ གསུམ་ མཁའ་འགྲོ་ སྡེ་ ལྔ འི་ ཚོགས ། །"
  },
  {
    "source": "ཁྱེད་ཀྱི་སྙིང་ལ་ཡང་དག་ཞུགས།།",
    "target": "ཁྱེད་ ཀྱི་ སྙིང་ ལ་ ཡང་དག་ ཞུགས ། །"
  },
  {
    "source": "རྟག་ཏུ་བྱིན་གྱིས་རློབ་པར་བྱེད།།",
    "target": "རྟག་ ཏུ་ བྱིན་ གྱིས་ རློབ་པ ར་ བྱེད ། །"
  },
  {
    "source": "ཚུལ་འདི་གཞན་ལ་མ་སྨྲ་ཞིག།",
    "target": "ཚུལ་ འདི་ གཞན་ ལ་ མ་ སྨྲ་ ཞིག །"
  },
  {
    "source": "ཞེས་གསང་བར་གདམས།",
    "target": "ཞེས་ གསང་བ ར་ གདམས །"
  },
  {
    "source": "ཡེ་ཤེས་མཁའ་འགྲོའི་ཚོགས་བཅས་ལ།།",
    "target": "ཡེ་ཤེས་མཁའ་འགྲོ འི་ ཚོགས་ བཅས་ ལ ། །"
  },
  {
    "source": "རིག་པའི་མེ་ཏོག་འདི་ཕུལ་བས།།",
    "target": "རིག་པ འི་ མེ་ཏོག་ འདི་ ཕུལ་བ ས ། །"
  },
  {
    "source": "རིགས་ལྔ་མཁའ་འགྲོའི་རྗེས་བཟུང་ནས།།",
    "target": "རིགས་ ལྔ་ མཁའ་འགྲོ འི་ རྗེས་ བཟུང་ ནས ། །"
  },
  {
    "source": "བདུད་ཚོགས་དབྱིངས་སུ་གྲོལ་བར་ཤོག།",
    "target": "བདུད་ ཚོགས་ དབྱིངས་ སུ་ གྲོལ་བ ར་ ཤོག །"
  },
  {
    "source": "ཅེས་མེ་ཏོག་འབུལ་དུ་གཞུག།",
    "target": "ཅེས་ མེ་ཏོག་ འབུལ་ དུ་ གཞུག །"
  },
  {
    "source": "ཨེ་མ་སྐལ་ལྡན་རིགས་ཀྱི་བུ།།",
    "target": "ཨེ་མ་ སྐལ་ལྡན་ རིགས་ ཀྱི་ བུ ། །"
  },
  {
    "source": "ལྟོས་ཤིག་ལྟོས་ཤིག་འདི་ལ་ལྟོས།།",
    "target": "ལྟོས་ ཤིག་ ལྟོས་ ཤིག་ འདི་ ལ་ ལྟོས ། །"
  },
  {
    "source": "དཀྱིལ་འཁོར་བཟང་པོ་འདི་ལ་ལྟོས།།",
    "target": "དཀྱིལ་འཁོར་ བཟང་པོ་ འདི་ ལ་ ལྟོས ། །"
  },
  {
    "source": "ཁྱོད་ནི་ཡེ་ཤེས་མཁའ་འགྲོའི་རིགས།",
    "target": "ཁྱོད་ ནི་ ཡེ་ཤེས་མཁའ་འགྲོ འི་ རིགས །"
  },
  {
    "source": "ཧེ་བཛྲ་པཱ་ཤྱ།",
    "target": "ཧེ་བཛྲ་ པཱ་ ཤྱ །"
  },
  {
    "source": "ཞེས་བལྟ་བར་བསྐུལ།",
    "target": "ཞེས་ བལྟ་བ ར་ བསྐུལ །"
  },
  {
    "source": "མདུན་བསྐྱེད་ཇི་ལྟར་བསྐྱེད་པ་བཞིན་དུ་སློབ་མ་ལ་ལྷ་ངོ་བསྟན།",
    "target": "མདུན་ བསྐྱེད་ ཇི་ ལྟ ར་ བསྐྱེད་པ་ བཞིན་ དུ་ སློབ་མ་ ལ་ ལྷ་ ངོ་ བསྟན །"
  },
  {
    "source": "མཎྜལ་སྟེང་གི་གཏོར་མ་ལྔ་ཚོམ་མ་གཅིག་ཡེ་ཤེས་ཀྱི་མཁའ་འགྲོ་མ།",
    "target": "མཎྜལ་ སྟེང་ གི་ གཏོར་མ་ ལྔ་ ཚོམ་ མ་ གཅིག་ ཡེ་ཤེས་ ཀྱི་ མཁའ་འགྲོ་ མ །"
  },
  {
    "source": "མཁའ་འགྲོ་སྡེ་ལྔའི་ཚོགས་དང་བཅས་པར་གསལ་འདེབས་སུ་བཅུག།",
    "target": "མཁའ་འགྲོ་ སྡེ་ ལྔ འི་ ཚོགས་ དང་ བཅས་པ ར་ གསལ་འདེབས་ སུ་ བཅུག །"
  },
  {
    "source": "ལས་ཀྱི་རྡོ་རྗེས་ལག་ཏུ་བཟུང་ལ།",
    "target": "ལས་ ཀྱི་ རྡོ་རྗེ ས་ ལག་ ཏུ་ བཟུང་ ལ །"
  },
  {
    "source": "དཔོན་སློབ་ཐམས་ཅད་ཀྱིས་གསོལ་འདེབས་དབྱངས་དང་བཅས་པ་བྱ།",
    "target": "དཔོན་སློབ་ ཐམས་ཅད་ ཀྱིས་ གསོལ་ འདེབས་ དབྱངས་ དང་ བཅས་པ་ བྱ །"
  },
  {
    "source": "ལག་ལེན་ལ་རྒྱལ་བ་དོན་གྲུབ་༼༣༧༠༽ཀྱིས་མཛད་པའི་གསོལ་འདེབས་དགོངས་བསྐྱོད་མ་དེ་མཛད་ཀྱིན་འདུག།",
    "target": "ལག་ལེན་ ལ་ རྒྱལ་བ་ དོན་གྲུབ་ ༼ ༣༧༠ ༽ ཀྱིས་ མཛད་པ འི་ གསོལ་ འདེབས་ དགོངས་ བསྐྱོད་ མ་ དེ་ མཛད་ ཀྱིན་ འདུག །"
  },
  {
    "source": "དེ་རྗེས་གཏོར་དབང་སྤྱི་དང་མཐུན་པར་བསྐུར་ལ་རོལ་མོའི་སྒྲ་བྱ།",
    "target": "དེ་ རྗེས་ གཏོར་ དབང་ སྤྱི་ དང་ མཐུན་པ ར་ བསྐུར་ ལ་ རོལ་མོ འི་ སྒྲ་ བྱ །"
  },
  {
    "source": "དེ་ནས་གཏོར་མ་ལས་དངོས་གྲུབ་ཀྱི་རྫས་ཅུང་ཟད་རེ་སློབ་མ་རྣམས་སུ་ཐོབ་བྱར་གཞུག།",
    "target": "དེ་ ནས་ གཏོར་མ་ ལས་ དངོས་གྲུབ་ ཀྱི་ རྫས་ ཅུང་ཟད་ རེ་ སློབ་མ་ རྣམས་ སུ་ ཐོབ་ བྱ ར་ གཞུག །"
  },
  {
    "source": "ཟན་ཞི་བ།",
    "target": "ཟན་ ཞི་བ །"
  },
  {
    "source": "མར་རྒྱས་པ།",
    "target": "མར་ རྒྱས་པ །"
  },
  {
    "source": "བུ་རམ་དབང་།",
    "target": "བུ་ རམ་ དབང་ །"
  },
  {
    "source": "ཤ་ལོངས་ན་མངོན་སྤྱོད་འགྲུབ་པོ་ཞེས་བྱ།",
    "target": "ཤ་ ལོངས་ ན་ མངོན་སྤྱོད་ འགྲུབ་པོ་ ཞེས་ བྱ །"
  },
  {
    "source": "རྗེས་ཁས་བླངས་མཎྜལ་ཡོན་འབུལ་བ་རྣམས་སྤྱི་དང་འདྲ།",
    "target": "རྗེས་ ཁ ས་ བླངས་ མཎྜལ་ ཡོན་ འབུལ་བ་ རྣམས་ སྤྱི་ དང་ འདྲ །"
  },
  {
    "source": "དེ་དག་ལ་སྡོམ་ནི།",
    "target": "དེ་ དག་ ལ་ སྡོམ་ ནི །"
  },
  {
    "source": "ཆོས་བཤད་མཎྜལ་གསོལ་བཏབ་དང་།",
    "target": "ཆོས་ བཤད་ མཎྜལ་ གསོལ་ བཏབ་ དང་ །"
  },
  {
    "source": "བགེགས་གཏོར་མདོ་སྒྲུབ་སྐྱབས་སེམས་འབོགས།",
    "target": "བགེགས་ གཏོར་ མདོ་ སྒྲུབ་ སྐྱབས་ སེམས་ འབོག ས །"
  },
  {
    "source": "ངོ་སྤྲོད་གཉིས་དང་རྗེས་གནང་ལྔ།།",
    "target": "ངོ་སྤྲོད་ གཉིས་ དང་ རྗེས་གནང་ ལྔ ། །"
  },
  {
    "source": "ལྷ་ཡི་བྱིན་དབབ་བརྟན་བྱས་ལ།།",
    "target": "ལྷ་ ཡི་ བྱིན་ དབབ་ བརྟན་ བྱས་ ལ ། །"
  },
  {
    "source": "དམ་བཞག་མེ་ཏོག་དོར་བ་དང་།།",
    "target": "དམ་ བཞག་ མེ་ཏོག་དོར་བ་ དང་ ། །"
  },
  {
    "source": "བལྟ་བར་བསྐུལ་ནས་ལྷ་ངོ་བསྟན།།",
    "target": "བལྟ་བ ར་ བསྐུལ་ ནས་ ལྷ་ ངོ་ བསྟན ། །"
  },
  {
    "source": "གསོལ་འདེབས་གཏོར་དབང་དངོས་གྲུབ་བརྟག།",
    "target": "གསོལ་འདེབས་ གཏོར་ དབང་ དངོས་གྲུབ་ བརྟག །"
  },
  {
    "source": "རྗེས་ཀྱི་བྱ་བ་སྤྱི་དང་མཐུན།",
    "target": "རྗེས་ ཀྱི་ བྱ་བ་ སྤྱི་ དང་ མཐུན །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "དེ་ནས་ཚོགས་ཕུད་འབུལ་བ་ནས་བརྩམས་ལྷག་གཏོར་གཏང་པའི་བར་དུ་བྱ་ཞིང་།",
    "target": "དེ་ ནས་ ཚོགས་ ཕུད་ འབུལ་བ་ ནས་ བརྩམས་ ལྷག་ གཏོར་ གཏང་པ འི་ བར་ དུ་ བྱ་ ཞིང་ །"
  },
  {
    "source": "དེ་རྗེས་ཡིག་བརྒྱ།",
    "target": "དེ་ རྗེས་ ཡིག་ བརྒྱ །"
  },
  {
    "source": "བཟོད་གསོལ།",
    "target": "བཟོད་གསོལ །"
  },
  {
    "source": "གཤེགས་གསོལ།།",
    "target": "གཤེགས་ གསོལ ། །"
  },
  {
    "source": "དམ་ཚིག་པ་རང་ལ་བསྡུ་བ།",
    "target": "དམ་ཚིག་ པ་ རང་ ལ་ བསྡུ་བ །"
  },
  {
    "source": "སྨོན་ལས་བཀྲ་ཤིས་དང་བཅས་པ་བྱའོ།།",
    "target": "སྨོན་ ལས་ བཀྲ་ཤིས་ དང་ བཅས་པ་ བྱ འོ ། །"
  },
  {
    "source": "ཚོགས་གཞུང་སོགས་ཆོ་གའི་རྒྱབ་ཆོག་རྣམས་ལ།",
    "target": "ཚོགས་ གཞུང་ སོགས་ ཆོ་ག འི་ རྒྱབ་ ཆོག་ རྣམས་ ལ །"
  },
  {
    "source": "བླ་མ་སྔ་མ་རྣམས་ཁྲོས་ནག་གི་ལུགས་བཞིན་མཛད་པ་ནི།",
    "target": "བླ་མ་ སྔ་མ་ རྣམས་ ཁྲོས་ ནག་ གི་ ལུགས་ བཞིན་ མཛད་པ་ ནི །"
  },
  {
    "source": "དེ་ལ་ཡི་དམ་མཛད་པའི་བག་ཆགས་བརྟས་པ་ཙམ་ཡིན་གྱི།",
    "target": "དེ་ ལ་ ཡི་དམ་ མཛད་པ འི་ བག་ཆགས་ བརྟས་པ་ ཙམ་ ཡིན་ གྱི །"
  },
  {
    "source": "གཅིག་ཏུ་ངེས་པར་དགོངས་པ་མ་ཡིན་པས།",
    "target": "གཅིག་ ཏུ་ ངེས་པ ར་ དགོངས་པ་ མ་ ཡིན་པ ས །"
  },
  {
    "source": "ཕག་མོའམ།",
    "target": "ཕག་ མོ འམ །"
  },
  {
    "source": "བདག་མེད་མ་ལ་སོགས་པའི་རིགས་ཚད་ལྡན་ཞིག་གི་ཆོ་ག་གང་ལ་བརྟེན་ཀྱང་ཆོག་གོ།",
    "target": "བདག་མེད་མ་ ལ་ སོགས་པ འི་ རིགས་ ཚད་ལྡན་ ཞིག་ གི་ ཆོ་ག་ གང་ ལ་ བརྟེན་ ཀྱང་ ཆོག་ གོ །"
  },
  {
    "source": "དེ་ལྟར་ན་སྤྱོད་གཅོད་ཀྱི་ཆོས་དབང་སེམས་ལ་བསྐུར་བའི་ལག་ལེན་འདི་ཡང་།།",
    "target": "དེ་ ལྟ ར་ ན་ སྤྱོད་ གཅོད་ ཀྱི་ ཆོས་ དབང་ སེམས་ ལ་ བསྐུར་བ འི་ ལག་ལེན་ འདི་ ཡང་ ། །"
  },
  {
    "source": "ལྷག་ཆད་གབ་འཁྲུགས་ནོར་བའི་སྐྱོན་ཐམས་ཅད་སྤངས་ཏེ།",
    "target": "ལྷག་ཆད་ གབ་ འཁྲུགས་ ནོར་བ འི་ སྐྱོན་ ཐམས་ཅད་ སྤངས་ ཏེ །"
  },
  {
    "source": "བྱིན་རླབས་བླ་མ་བརྒྱུད་པའི་ཕྱག་ལེན་བཞིན་ཏཱ་ར་ནཱ་ཐས་སྨྲས་སོ།།",
    "target": "བྱིན་རླབས་ བླ་མ་ བརྒྱུད་པ འི་ ཕྱག་ལེན་ བཞིན་ ཏཱ་ར་ནཱ་ཐ ས་ སྨྲས་ སོ ། །"
  },
  {
    "source": "ཤུ་བྷཾ།།",
    "target": "ཤུ་བྷཾ ། །"
  },
  {
    "source": "།།",
    "target": "། །"
  },
  {
    "source": "དགེའོ།།",
    "target": "དགེ འོ ། །"
  }
]
