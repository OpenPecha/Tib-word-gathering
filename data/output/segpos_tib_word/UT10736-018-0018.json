[
  {
    "source": "༄༅།།",
    "target": "༄༅ ། །"
  },
  {
    "source": "གསང་སྒྲུབ་ཀྱི་དབང་ཆོག་བྱིན་རླབས་མྱུར་འཇུག་བཞུགས་སོ།།",
    "target": "གསང་ སྒྲུབ་ ཀྱི་ དབང་ ཆོག་ བྱིན་རླབས་ མྱུར་ འཇུག་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "སྙིང་རྗེ་ཉིད་ཀྱིས་དྲག་ཤུལ་ཆེར་འཇིགས་པས།།",
    "target": "སྙིང་རྗེ་ ཉིད་ ཀྱིས་ དྲག་ཤུལ་ ཆེ ར་ འཇིགས་པ ས ། །"
  },
  {
    "source": "སྡིག་ཅན་སྲོག་འཐོར་གཟུགས་ཀྱི་ཕུང་པོའི་སྡེ།།",
    "target": "སྡིག་ཅན་ སྲོག་ འཐོར་ གཟུགས་ ཀྱི་ ཕུང་པོ འི་ སྡེ ། །"
  },
  {
    "source": "ཞལ་གྱི་དགའ་སྟོན་ཉིད་དུ་དགྱེས་མཛད་པ།།",
    "target": "ཞལ་ གྱི་ དགའ་སྟོན་ ཉིད་ དུ་ དགྱེས་ མཛད་པ ། །"
  },
  {
    "source": "མགོན་པོའི་མགོན་པོ་དེ་ལ་ཕྱག་འཚལ་ལོ།།",
    "target": "མགོན་པོ འི་ མགོན་པོ་ དེ་ ལ་ ཕྱག་ འཚལ་ ལོ ། །"
  },
  {
    "source": "དགེ་བའི་བློ་ལ་མངོན་གྱུར་པ།།",
    "target": "དགེ་བ འི་ བློ་ ལ་ མངོན་ གྱུར་པ ། །"
  },
  {
    "source": "འོག་མིན་གཏམ་གྱི་གེ་སར་འཕྲེང་།།",
    "target": "འོག་མིན་ གཏམ་ གྱི་ གེ་ ས ར་ འཕྲེང་ ། །"
  },
  {
    "source": "པད་དཀར་ཁོང་གནས་བསྟན་རན་ཞེས།།",
    "target": "པད་དཀར་ ཁོང་ གནས་ བསྟན་ རན་ ཞེས ། །"
  },
  {
    "source": "བསྐུལ་བའི་ཉི་མ་དེང་འདིར་བྱོན།།",
    "target": "བསྐུལ་བ འི་ ཉི་མ་ དེང་ འདི ར་ བྱོན ། །"
  },
  {
    "source": "འདིར་སློབ་དཔོན་ཙ་མིས་མཛད་པའི་གསང་སྒྲུབ་ཀྱི་དབང་ཆོགཕྱིས་ཆོས་སྐྱོང་ཉིད་ཀྱིས་དཔལ་རྒྭ་ལོ་ལ་དངོས་སུ་གདམས་པས་ཁ་བསྐང་སྟེ་བཤད་པར་བྱའོ།།",
    "target": "འདི ར་ སློབ་དཔོན་ ཙ་མི ས་ མཛད་པ འི་ གསང་ སྒྲུབ་ ཀྱི་ དབང་ ཆོག ཕྱི ས་ ཆོས་སྐྱོང་ ཉིད་ ཀྱིས་ དཔལ་ རྒྭ་ ལོ་ ལ་ དངོས་ སུ་ གདམས་པ ས་ ཁ་ བསྐང་ སྟེ་ བཤད་པ ར་ བྱ འོ ། །"
  },
  {
    "source": "དེ་ལ་མེ་ལོང་ལ་སིནྡྷུ་རས་ཆོས་འབྱུང་གི་དབྱིབས་བྲིས།",
    "target": "དེ་ ལ་ མེ་ལོང་ ལ་ སིནྡྷུ་ རས་ ཆོས་ འབྱུང་ གི་ དབྱིབས་ བྲིས །"
  },
  {
    "source": "ནང་དུ་ཝཾ་ཡིག་མཉྫིའི་ཁའི་ཐོད་པ་ཆང་གིས་བཀང་བ།",
    "target": "ནང་ དུ་ ཝཾ་ ཡིག་ མཉྫིའི་ ཁ འི་ ཐོད་པ་ ཆང་ གིས་ བཀང་བ །"
  },
  {
    "source": "དེའི་སྟེང་དུ་བུམ་པ་བཟང་པོ་བཤམས།",
    "target": "དེ འི་ སྟེང་ དུ་ བུམ་པ་ བཟང་པོ་ བཤམས །"
  },
  {
    "source": "མདུན་གྱི་གྲུར་སྒྲུབ་གཏོར།",
    "target": "མདུན་ གྱི་ གྲུ ར་ སྒྲུབ་གཏོར །"
  },
  {
    "source": "གཡས་སུ་ལས་བྱེད་དྲག་གཏོར།",
    "target": "གཡས་ སུ་ ལས་ བྱེད་ དྲག་ གཏོར །"
  },
  {
    "source": "གཡོན་དུ་མཆོད་གཏོར།",
    "target": "གཡོན་ དུ་ མཆོད་གཏོར །"
  },
  {
    "source": "མཐའ་མཆོད་པས་བསྐོར།",
    "target": "མཐའ་ མཆོད་པ ས་ བསྐོར །"
  },
  {
    "source": "ཚོགས་ཀྱི་མཆོད་པས་ཀྱང་བདར་ཏེ།",
    "target": "ཚོགས་ ཀྱི་ མཆོད་པ ས་ ཀྱང་ བདར་ ཏེ །"
  },
  {
    "source": "སྐྱབས་སུ་འགྲོ་བ་དང་སེམས་བསྐྱེད།",
    "target": "སྐྱབས་ སུ་ འགྲོ་བ་ དང་ སེམས་ བསྐྱེད །"
  },
  {
    "source": "ཚོགས་ཞིང་།",
    "target": "ཚོགས་ ཞིང་ །"
  },
  {
    "source": "ཚད་མེད།",
    "target": "ཚད་མེད །"
  },
  {
    "source": "སྟོང་ཉིད་ཀྱི་ངང་ལས་བདག་ཉིད་གསང་སྒྲུབ་བཞིན་གྱི་གཙོ་འཁོར་དུ་བསྐྱེད།",
    "target": "སྟོང་ཉིད་ ཀྱི་ ངང་ ལས་ བདག་ ཉིད་ གསང་ སྒྲུབ་ བཞིན་ གྱི་ གཙོ་འཁོར་ དུ་ བསྐྱེད །"
  },
  {
    "source": "བུམ་པ་ཡེ་ཤེས་ཀྱི་གཞལ་ཡས་ཁང་།",
    "target": "བུམ་པ་ ཡེ་ཤེས་ ཀྱི་ གཞལ་ཡས་ཁང་ །"
  },
  {
    "source": "ནང་དུ་བདག་བསྐྱེད་བཞིན་གྱི་གཙོ་འཁོར།",
    "target": "ནང་ དུ་ བདག་ བསྐྱེད་ བཞིན་ གྱི་ གཙོ་འཁོར །"
  },
  {
    "source": "ཀ་པཱ་ལར་ཨཱ་ལི་ཀཱ་ལི་སྔགས་ཡི་གེ་གསུམ་གྱིས་ཐོག་མཐའ་བརྒྱན་པ།",
    "target": "ཀ་པཱ་ལ ར་ ཨཱ་ལི་ ཀཱ་ལི་ སྔགས་ ཡི་གེ་ གསུམ་ གྱིས་ ཐོག་མཐའ་ བརྒྱན་པ །"
  },
  {
    "source": "སིནྡྷུ་ར་ཡུམ་ཙཎྜི་ཀའི་མཁའ།",
    "target": "སིནྡྷུ་ར་ ཡུམ་ ཙཎྜི་ ཀ འི་ མཁའ །"
  },
  {
    "source": "བདེ་ཆེན་ཡེ་ཤེས་ཝཾ་གྱི་རྣམ་པར་ཞུགས་པ།",
    "target": "བདེ་ཆེན་ ཡེ་ཤེས་ ཝཾ་ གྱི་ རྣམ་པ ར་ ཞུགས་པ །"
  },
  {
    "source": "སྒྲུབ་གཏོར་གཙོ་བོ་ཡབ་ཡུམ།",
    "target": "སྒྲུབ་གཏོར་ གཙོ་བོ་ ཡབ་ ཡུམ །"
  },
  {
    "source": "དྲག་གཏོར་ལས་མགོན་དུ་བསྐྱེད།",
    "target": "དྲག་ གཏོར་ ལས་ མགོན་ དུ་ བསྐྱེད །"
  },
  {
    "source": "སྤྱན་དྲངས་བསྟིམ།",
    "target": "སྤྱན་ དྲངས་ བསྟིམ །"
  },
  {
    "source": "དབང་བསྐུར།",
    "target": "དབང་ བསྐུར །"
  },
  {
    "source": "རྒྱས་བཏབ།",
    "target": "རྒྱས་ བཏབ །"
  },
  {
    "source": "མཆོད་བསྟོད་ཀྱིས་མཉེས་པར་བྱས།",
    "target": "མཆོད་བསྟོད་ ཀྱིས་ མཉེས་པ ར་ བྱས །"
  },
  {
    "source": "མདུན་བསྐྱེད་བསྐུལ་བའི་སྔགས་ཚན་གསུམ་བཟླས།",
    "target": "མདུན་ བསྐྱེད་ བསྐུལ་བ འི་ སྔགས་ ཚན་ གསུམ་ བཟླས །"
  },
  {
    "source": "དེ་ནས་སློབ་མ་མདུན་དུ་བོས།",
    "target": "དེ་ ནས་ སློབ་མ་ མདུན་ དུ་ བོས །"
  },
  {
    "source": "ཁྲུས་བྱས།",
    "target": "ཁྲུས་ བྱས །"
  },
  {
    "source": "བགེགས་བསྐྲད།",
    "target": "བགེགས་ བསྐྲད །"
  },
  {
    "source": "སྲུང་འཁོར་བྱས།",
    "target": "སྲུང་འཁོར་ བྱས །"
  },
  {
    "source": "དུས་བཞི་གནད་བཞི་ཁ་དོག་བཞི།།",
    "target": "དུས་ བཞི་ གནད་ བཞི་ ཁ་དོག་ བཞི ། །"
  },
  {
    "source": "ཞི་རྒྱས་དབང་དང་མངོན་སྤྱོད་ལས།།",
    "target": "ཞི་ རྒྱས་ དབང་ དང་ མངོན་སྤྱོད་ ལས ། །"
  },
  {
    "source": "གནས་སྐབས་དང་ནི་མཐར་ཐུག་དབང་།།",
    "target": "གནས་སྐབས་ དང་ ནི་ མཐ ར་ ཐུག་ དབང་ ། །"
  },
  {
    "source": "བདག་ལ་ལེགས་པར་སྩལ་དུ་གསོལ།།",
    "target": "བདག་ ལ་ ལེགས་པ ར་ སྩལ་ དུ་ གསོལ ། །"
  },
  {
    "source": "ཅེས་ལན་གསུམ་གྱིས་གསོལ་བ་བཏབ།",
    "target": "ཅེས་ ལན་ གསུམ་ གྱིས་ གསོལ་བ་ བཏབ །"
  },
  {
    "source": "སློབ་དཔོན་དཔལ་ཡེ་ཤེས་ཀྱི་མགོན་པོར་གསལ་བཏབ་པའི་སྤྱན་སྔར།",
    "target": "སློབ་དཔོན་ དཔལ་ ཡེ་ཤེས་ ཀྱི་ མགོན་ པོ ར་ གསལ་ བཏབ་པ འི་ སྤྱན་ སྔར །"
  },
  {
    "source": "སངས་རྒྱས་ཆོས་དང་དགེ་འདུན་ལ།།",
    "target": "སངས་རྒྱས་ ཆོས་ དང་ དགེ་འདུན་ ལ ། །"
  },
  {
    "source": "སོགས་ཀྱི་སྐྱབས་འགྲོ།",
    "target": "སོགས་ ཀྱི་ སྐྱབས་ འགྲོ །"
  },
  {
    "source": "ཇི་ལྟར་དུས་གསུམ་སོགས་ཀྱིས་སེམས་བསྐྱེད་སྦྱིན།",
    "target": "ཇི་ ལྟ ར་ དུས་ གསུམ་ སོགས་ ཀྱིས་ སེམས་ བསྐྱེད་ སྦྱིན །"
  },
  {
    "source": "སློབ་མ་ཡེ་ཤེས་ཀྱི་མགོན་པོར་བསྐྱེད།",
    "target": "སློབ་མ་ ཡེ་ཤེས་ ཀྱི་ མགོན་ པོ ར་ བསྐྱེད །"
  },
  {
    "source": "སློབ་དཔོན་གྱི་ཐུགས་ཀ་ནས་འོད་ཟེར་འཕྲོས།",
    "target": "སློབ་དཔོན་ གྱི་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "བསིལ་པའི་ཚལ་ལ་སོགས་པ་ནས་དཔལ་ཡེ་ཤེས་ཀྱི་མགོན་པོ་འཁོར་བཅས་གནམ་ནས་ཁ་བ་བབས་པ་ལྟ་བུ།",
    "target": "བསིལ་པ འི་ ཚལ་ ལ་ སོགས་པ་ ནས་ དཔལ་ ཡེ་ཤེས་ ཀྱི་ མགོན་པོ་ འཁོར་བཅས་ གནམ་ ནས་ ཁ་བ་ བབས་པ་ ལྟ་བུ །"
  },
  {
    "source": "ས་ནས་ས་རླངས་བྱུང་བ་ལྟ་བུ།",
    "target": "ས་ ནས་ ས་ རླངས་ བྱུང་བ་ ལྟ་བུ །"
  },
  {
    "source": "བར་ནས་བུ་ཡུག་འཚུབས་པ་ལྟ་བུར་བྱོན་པ་སློབ་མ་ལ་ཐིམ་པར་བསམས་ཏེ།",
    "target": "བར་ ནས་ བུ་ ཡུག་ འཚུབས་པ་ ལྟ་བུ ར་ བྱོན་པ་ སློབ་མ་ ལ་ ཐིམ་པ ར་ བསམས་ ཏེ །"
  },
  {
    "source": "རོལ་མོ་དྲག་ཏུ་བརྡུང་།",
    "target": "རོལ་མོ་ དྲག་ ཏུ་ བརྡུང་ །"
  },
  {
    "source": "གུ་གུལ་འཐུལ།",
    "target": "གུ་གུལ་ འཐུལ །"
  },
  {
    "source": "བཅུ་བདུན་པའི་མཐར་ཛྙཱ་ན་ཨ་བེ་ཤ་ཡ་ཨཿཨཿཞེས་པས་དངོས་སུ་སྐུ་ཕེབས་ན་གར།",
    "target": "བཅུ་ བདུན་པ འི་ མཐ ར་ ཛྙཱ་ན་ ཨ་བེ་ཤ་ ཡ་ ཨཿཨཿ ཞེས་ པ ས་ དངོས་ སུ་ སྐུ་ ཕེབས་ ན་ གར །"
  },
  {
    "source": "གསུང་བརྡ་སྐད།",
    "target": "གསུང་ བརྡ་ སྐད །"
  },
  {
    "source": "ཐུགས་ཏིང་ངེ་འཛིན་ནམ་སྣང་བ་ཐམས་ཅད་ཟི་ལོང་ཨ་མཐས་ཀྱི་སྣང་བ་ཞིག་པ་འབྱུང་།",
    "target": "ཐུགས་ ཏིང་ངེ་འཛིན་ ནམ་ སྣང་བ་ ཐམས་ཅད་ ཟི་ ལོང་ ཨ་ མཐ ས་ ཀྱི་ སྣང་བ་ ཞིག་པ་ འབྱུང་ །"
  },
  {
    "source": "དེ་ལ་དཀྱིལ་འཁོར་དུ་གསང་བས་འཇུག་པའམ།",
    "target": "དེ་ ལ་ དཀྱིལ་འཁོར་ དུ་ གསང་བ ས་ འཇུག་པ འམ །"
  },
  {
    "source": "བྱིན་དབབ་པའོ།།",
    "target": "བྱིན་ དབབ་པ འོ ། །"
  },
  {
    "source": "དེ་ནས་བུམ་པ་ལག་ཏུ་ཐོགས་ཏེ།",
    "target": "དེ་ ནས་ བུམ་པ་ ལག་ ཏུ་ ཐོགས་ ཏེ །"
  },
  {
    "source": "བུམ་པའི་ལྷ་ལས་འོད་འཕྲོས།",
    "target": "བུམ་པ འི་ ལྷ་ ལས་ འོད་འཕྲོ ས །"
  },
  {
    "source": "སངས་རྒྱས་ཐམས་ཅད་ཀྱི་སྐུ་རྡོ་རྗེ་སྤྱན་དྲངས།",
    "target": "སངས་རྒྱས་ ཐམས་ཅད་ ཀྱི་ སྐུ་རྡོ་རྗེ་ སྤྱན་ དྲངས །"
  },
  {
    "source": "དེ་ཉིད་ལ་ཐིམ།",
    "target": "དེ་ ཉིད་ ལ་ ཐིམ །"
  },
  {
    "source": "སྐད་ཅིག་གིས་བདེ་མཆོག་རིགས་ལྔ་མདུན་གྱི་ནམ་མཁར་བྱོན་ནས་ཡེ་ཤེས་ཀྱི་བུམ་པའི་ཆུས་སྤྱི་བོ་ནས་དབང་བསྐུར་བའི་མོས་པ་གྱིས་བྱས།",
    "target": "སྐད་ ཅིག་ གིས་ བདེ་མཆོག་ རིགས་ ལྔ་ མདུན་ གྱི་ ནམ་ མཁ ར་ བྱོན་ ནས་ ཡེ་ཤེས་ ཀྱི་ བུམ་པ འི་ ཆུ ས་ སྤྱི་བོ་ ནས་ དབང་ བསྐུར་བ འི་ མོས་པ་ གྱིས་ བྱས །"
  },
  {
    "source": "བུམ་པའི་དབང་བསྐུར་དམ་པ་འདིས།།",
    "target": "བུམ་པ འི་ དབང་བསྐུར་ དམ་པ་ འདི ས ། །"
  },
  {
    "source": "ལུས་ཀྱི་སྒྲིབ་པ་སྦྱངས་ནས་སུ།།",
    "target": "ལུས་ ཀྱི་ སྒྲིབ་པ་ སྦྱངས་ ནས་ སུ ། །"
  },
  {
    "source": "ལྷ་ཡི་དེ་ཉིད་མངོན་གྱུར་པའི།།",
    "target": "ལྷ་ ཡི་ དེ་ ཉིད་ མངོན་གྱུར་ པ འི ། །"
  },
  {
    "source": "སྐུ་ཡི་རྡོ་རྗེ་འགྲུབ་གྱུར་ཅིག།",
    "target": "སྐུ་ ཡི་ རྡོ་རྗེ་ འགྲུབ་ གྱུར་ ཅིག །"
  },
  {
    "source": "བཅུ་བདུན་པའི་མཐར་ཀ་ལ་ཤ་ཨ་བྷི་ཥིཉྩ་ཧཱུྃ་བརྗོད།",
    "target": "བཅུ་ བདུན་པ འི་ མཐ ར་ ཀ་ལ་ཤ་ ཨ་བྷི་ ཥིཉྩ་ ཧཱུྃ་ བརྗོད །"
  },
  {
    "source": "ལྷ་ཚོགས་ཞུ་བའི་བུམ་པའི་ཆུས་ཕྱི་ནང་བཀྲུས།",
    "target": "ལྷ་ ཚོགས་ ཞུ་བ འི་ བུམ་པ འི་ ཆུས་ ཕྱི་ནང་ བཀྲུས །"
  },
  {
    "source": "སད་པའི་སྒྲིབ་པ་སྦྱངས།",
    "target": "སད་པ འི་ སྒྲིབ་པ་ སྦྱངས །"
  },
  {
    "source": "དྭངས་མ་འཇའ་ཚོན་ལྟ་བུར་གྱུར་པའི་ནང་དུ་རྩ་གསུམ་འཁོར་ལོ་ལྔ་གསལ་བ།",
    "target": "དྭངས་མ་ འཇའ་ཚོན་ ལྟ་བུ ར་ གྱུར་པ འི་ ནང་ དུ་ རྩ་ གསུམ་ འཁོར་ལོ་ ལྔ་ གསལ་བ །"
  },
  {
    "source": "ཆུ་རྒྱུན་སྤྱི་བོའི་འཁོར་ལོའི་དབུས་སུ་སྐུའི་མགོན་པོ་ཟླ་བ་ཆུ་ཤེལ་ལྟ་བུར་དཀར་ཞིང་ཞི་བའི་ལས་རབ་འབྱམས་དང་ཚེའི་མཆོག་སྩོལ་བའི་མཐུ་སྟོབས་ཀྱི་གཏེར་དུ་གྱུར་པ་བཞུགས་པར་བསྒོམ།",
    "target": "ཆུ་རྒྱུན་ སྤྱི་བོ འི་ འཁོར་ལོ འི་ དབུས་ སུ་ སྐུ འི་ མགོན་པོ་ ཟླ་བ་ ཆུ་ཤེལ་ ལྟ་བུ ར་ དཀར་ ཞིང་ ཞི་བ འི་ ལས་ རབ་འབྱམས་ དང་ ཚེ འི་ མཆོག་ སྩོལ་བ འི་ མཐུ་ སྟོབས་ ཀྱི་ གཏེར་ དུ་ གྱུར་པ་ བཞུགས་པ ར་ བསྒོམ །"
  },
  {
    "source": "དེ་ནས་ཀ་པཱ་ལ་ལག་ཏུ་ཐོགས།",
    "target": "དེ་ ནས་ ཀ་པཱ་ལ་ ལག་ ཏུ་ ཐོགས །"
  },
  {
    "source": "ཨཱ་ལི་ཀཱ་ལི་ལས་འོད་འཕྲོས།",
    "target": "ཨཱ་ལི་ ཀཱ་ལི་ ལས་ འོད་འཕྲོ ས །"
  },
  {
    "source": "གསང་སྔགས་རིག་སྔགས་གཟུངས་སྔགས་ཐམས་ཅད་བསྡུས།",
    "target": "གསང་སྔགས་རིག་སྔགས་ གཟུངས་ སྔགས་ ཐམས་ཅད་ བསྡུས །"
  },
  {
    "source": "དེ་ཉིད་ལ་ཐིམ་དབང་ལྷའི་བདེ་མཆོག་རིགས་ལྔ་སྙོམས་པར་ཞུགས་པའི་སྦྱོར་མཚམས་ནས་བྱང་ཆུབ་སེམས་དཀར་དམར་འདྲེས་པ་བབས་པ་དེས་དབང་བསྐུར་བར་བསམ།",
    "target": "དེ་ ཉིད་ ལ་ ཐིམ་ དབང་ ལྷ འི་ བདེ་མཆོག་ རིགས་ ལྔ་ སྙོམས་པ ར་ ཞུགས་པ འི་ སྦྱོར་ མཚམས་ ནས་ བྱང་ཆུབ་སེམས་ དཀར་དམར་ འདྲེས་པ་ བབས་པ་ དེ ས་ དབང་བསྐུར་བ ར་ བསམ །"
  },
  {
    "source": "ངག་ཏུ།",
    "target": "ངག་ ཏུ །"
  },
  {
    "source": "བྱང་ཆུབ་སེམས་ཀྱིས་དབང་བསྐུར་བས།།",
    "target": "བྱང་ཆུབ་སེམས་ ཀྱིས་ དབང་ བསྐུར་བ ས ། །"
  },
  {
    "source": "ངག་གི་སྒྲིབ་པ་སྦྱངས་ནས་སུ།།",
    "target": "ངག་ གི་ སྒྲིབ་པ་ སྦྱངས་ ནས་ སུ ། །"
  },
  {
    "source": "སྔགས་ཀྱི་དེ་ཉིད་མངོན་གྱུར་པའི།།",
    "target": "སྔགས་ ཀྱི་ དེ་ ཉིད་ མངོན་གྱུར་ པ འི ། །"
  },
  {
    "source": "གསུང་གི་རྡོ་རྗེ་ཐོབ་གྱུར་ཅིག།",
    "target": "གསུང་ གི་ རྡོ་རྗེ་ ཐོབ་ གྱུར་ ཅིག །"
  },
  {
    "source": "སྔགས་མཐར་བོ་དྷི་ཙིཏྟ་སྦྱར་བ་འཛབ་ཏུ་འདྲེན།",
    "target": "སྔགས་ མཐ ར་ བོ་དྷི་ ཙིཏྟ་ སྦྱར་བ་ འཛབ་ ཏུ་ འདྲེན །"
  },
  {
    "source": "ཨཱ་ལི་ཀཱ་ལི་ཞུ་བའི་བྱང་སེམས་དཀར་དམར་ལྕེ་བརྒྱུད་མགྲིན་པའི་འཁོར་ལོ་གང་།",
    "target": "ཨཱ་ལི་ ཀཱ་ལི་ ཞུ་བ འི་ བྱང་སེམས་ དཀར་དམར་ ལྕེ་ བརྒྱུད་ མགྲིན་པ འི་ འཁོར་ལོ་ གང་ །"
  },
  {
    "source": "རྨི་ལམ་གྱི་སྒྲིབ་པ་སྦྱངས།",
    "target": "རྨི་ལམ་ གྱི་ སྒྲིབ་པ་ སྦྱངས །"
  },
  {
    "source": "རླུང་འབྱུང་འཇུག་ཐམས་ཅད་སྔགས་ཀྱི་བཟླས་བརྗོད་དུ་གྱུར།",
    "target": "རླུང་ འབྱུང་ འཇུག་ ཐམས་ཅད་ སྔགས་ ཀྱི་ བཟླས་བརྗོད་ དུ་ གྱུར །"
  },
  {
    "source": "དབང་རྟགས་མགྲིན་པར་གསུང་གི་མགོན་པོ་ལི་ཁྲི་ཞུན་མ་བྱུགས་པ་ལྟ་བུ།",
    "target": "དབང་རྟགས་ མགྲིན་པ ར་ གསུང་ གི་ མགོན་པོ་ ལི་ཁྲི་ ཞུན་མ་ བྱུགས་པ་ ལྟ་བུ །"
  },
  {
    "source": "དབང་གི་ལས་རབ་འབྱམས་དང་།",
    "target": "དབང་ གི་ ལས་ རབ་འབྱམས་ དང་ །"
  },
  {
    "source": "ཚིག་གི་མཆོག་སྩོལ་བའི་མཐུ་སྟོབས་ཀྱི་གཏེར་དུ་གྱུར་པ་བཞུགས་པར་བསྒོམ།",
    "target": "ཚིག་ གི་ མཆོག་ སྩོལ་བ འི་ མཐུ་ སྟོབས་ ཀྱི་ གཏེར་ དུ་ གྱུར་པ་ བཞུགས་པ ར་ བསྒོམ །"
  },
  {
    "source": "དེ་ནས་སིནྡྷུ་རའི་དཀྱིལ་འཁོར་ཁྱེར་ཏེ།",
    "target": "དེ་ ནས་ སིནྡྷུ་ར འི་ དཀྱིལ་འཁོར་ ཁྱེར་ ཏེ །"
  },
  {
    "source": "མཁའ་དབྱིངས་ཡུམ་གྱི་དབང་བསྐུར་བས།།",
    "target": "མཁའ་དབྱིངས་ ཡུམ་ གྱི་ དབང་ བསྐུར་བ ས ། །"
  },
  {
    "source": "ཡིད་ཀྱི་སྒྲིབ་པ་སྦྱངས་ནས་སུ།།",
    "target": "ཡིད་ ཀྱི་ སྒྲིབ་པ་ སྦྱངས་ ནས་ སུ ། །"
  },
  {
    "source": "ཕྱག་རྒྱའི་དེ་ཉིད་མངོན་གྱུར་པའི།།",
    "target": "ཕྱག་རྒྱ འི་ དེ་ ཉིད་ མངོན་གྱུར་ པ འི ། །"
  },
  {
    "source": "ཐུགས་ཀྱི་རྡོ་རྗེ་ཐོབ་གྱུར་ཅིག།",
    "target": "ཐུགས་ ཀྱི་ རྡོ་རྗེ་ ཐོབ་ གྱུར་ ཅིག །"
  },
  {
    "source": "སྔགས་མཐར་པྲ་ཛྙཱ་ཛྙཱ་ན་སྦྱར།",
    "target": "སྔགས་ མཐ ར་ པྲ་ ཛྙཱ་ ཛྙཱ་ན་ སྦྱར །"
  },
  {
    "source": "འཁོར་ལོ་ལུས་ལ་ཞུགས།",
    "target": "འཁོར་ལོ་ ལུས་ ལ་ ཞུགས །"
  },
  {
    "source": "སྣང་བ་ཡུམ་གྱི་མཁར་རང་རིག་བདེ་བའི་ཝཾ་གྱིས་སྙོམས་པར་ཞུགས་པས།",
    "target": "སྣང་བ་ ཡུམ་ གྱི་ མཁར་ རང་ རིག་ བདེ་བ འི་ ཝཾ་ གྱིས་ སྙོམས་པ ར་ ཞུགས་པ ས །"
  },
  {
    "source": "གཉིད་སྟུག་གི་ཟུང་འཇུག་གི་ཏིང་ངེ་འཛིན་ཐམས་ཅད་མངོན་དུ་གྱུར།",
    "target": "གཉིད་ སྟུག་ གི་ ཟུང་འཇུག་ གི་ ཏིང་ངེ་འཛིན་ ཐམས་ཅད་ མངོན་ དུ་ གྱུར །"
  },
  {
    "source": "དབང་རྟགས་སྙིང་གའི་འཁོར་ལོའི་དབུས་སུ་ཐུགས་ཀྱི་མགོན་པོ་མཐིང་ཤུན་དྲི་མ་མེད་པ་ལྟ་བུ་མཆོག་གི་དངོས་གྲུབ་པའི་མཐུ་སྟོབས་ཀྱི་གཏེར་དུ་གྱུར་པ་བཞུགས་པར་བསྒོམ།",
    "target": "དབང་རྟགས་ སྙིང་ག འི་ འཁོར་ལོ འི་ དབུས་ སུ་ ཐུགས་ ཀྱི་ མགོན་པོ་ མཐིང་ཤུན་ དྲི་མ་ མེད་པ་ ལྟ་བུ་ མཆོག་ གི་ དངོས་གྲུབ་ པ འི་ མཐུ་སྟོབས་ ཀྱི་ གཏེར་ དུ་ གྱུར་པ་ བཞུགས་པ ར་ བསྒོམ །"
  },
  {
    "source": "དེ་ནས་གཏོར་མ་ཐོགས་ཏེ།",
    "target": "དེ་ ནས་ གཏོར་མ་ ཐོགས་ ཏེ །"
  },
  {
    "source": "བ་ལིཾ་གཏོར་མའི་དབང་བསྐུར་བས།།",
    "target": "བ་ ལིཾ་ གཏོར་མ འི་ དབང་ བསྐུར་བ ས ། །"
  },
  {
    "source": "རྣམ་ཤེས་ཁམས་རྣམས་སྦྱངས་བྱས་ནས།།",
    "target": "རྣམ་ཤེས་ ཁམས་ རྣམས་ སྦྱངས་ བྱས་ ནས ། །"
  },
  {
    "source": "ཡེ་ཤེས་ལྔ་པོ་མངོན་གྱུར་པས།།",
    "target": "ཡེ་ཤེས་ ལྔ་པོ་ མངོན་ གྱུར་པ ས ། །"
  },
  {
    "source": "ཐམས་ཅད་སངས་རྒྱས་ཉིད་གྱུར་ཅིག།",
    "target": "ཐམས་ཅད་ སངས་རྒྱས་ ཉིད་ གྱུར་ ཅིག །"
  },
  {
    "source": "སྔགས་མཐར་མ་ཧཱ་མུ་དྲ་ཨ་སྦྱར།",
    "target": "སྔགས་ མཐ ར་ མ་ ཧཱ་ མུ་དྲ་ ཨ་སྦྱར །"
  },
  {
    "source": "གཏོར་མའི་ལྷ་ཚོགས་འོད་དུ་ཞུ།",
    "target": "གཏོར་མ འི་ ལྷ་ཚོགས་ འོད་ དུ་ ཞུ །"
  },
  {
    "source": "གཉིས་སུ་མེད་པར་ཐིམ་པས་སྙོམས་འཇུག་གི་དྲི་མ་སྦྱངས།",
    "target": "གཉིས་ སུ་ མེད་པ ར་ ཐིམ་པ ས་ སྙོམས་འཇུག་ གི་ དྲི་མ་ སྦྱངས །"
  },
  {
    "source": "ཡེ་ཤེས་ལྔ་མངོན་དུ་གྱུར་པས།",
    "target": "ཡེ་ཤེས་ ལྔ་ མངོན་ དུ་ གྱུར་པ ས །"
  },
  {
    "source": "དབང་རྟགས་ལྟེ་བ་སྤྲུལ་པའི་འཁོར་ལོར་རིན་ཆེན་མགོན་པོ་རྒྱས་པའི་བྱིན་ཆགས་པ།",
    "target": "དབང་རྟགས་ ལྟེ་བ་ སྤྲུལ་པ འི་ འཁོར་ལོ ར་ རིན་ཆེན་ མགོན་པོ་ རྒྱས་པ འི་ བྱིན་ ཆགས་པ །"
  },
  {
    "source": "དེ་བཞིན་གཤེགས་པའི་ཡོན་ཏན་ཐམས་ཅད་སྩོལ་བའི་མཐུ་སྟོབས་ཀྱི་གཏེར་དུ་གྱུར་པ་བཞུགས་པར་བསྒོམ།",
    "target": "དེ་བཞིན་གཤེགས་པ འི་ ཡོན་ཏན་ ཐམས་ཅད་ སྩོལ་བ འི་ མཐུ་ སྟོབས་ ཀྱི་ གཏེར་ དུ་ གྱུར་པ་ བཞུགས་པ ར་ བསྒོམ །"
  },
  {
    "source": "དེ་ནས་དྲག་གཏོར་ལག་ཏུ་ཐོགས་ཏེ།",
    "target": "དེ་ ནས་ དྲག་ གཏོར་ ལག་ ཏུ་ ཐོགས་ ཏེ །"
  },
  {
    "source": "ཆོས་སྐྱོང་ཀུན་གྱི་དྲག་པོའི་དབང་།།",
    "target": "ཆོས་སྐྱོང་ ཀུན་ གྱི་ དྲག་པོ འི་ དབང་ ། །"
  },
  {
    "source": "སྐལ་ལྡན་ཁྱོད་ལ་བསྐུར་བ་འདིས།།",
    "target": "སྐལ་ལྡན་ ཁྱོད་ ལ་ བསྐུར་བ་ འདི ས ། །"
  },
  {
    "source": "ཞི་རྒྱས་དབང་དང་མངོན་སྤྱོད་ཀྱི།།",
    "target": "ཞི་ རྒྱས་ དབང་ དང་ མངོན་སྤྱོད་ ཀྱི ། །"
  },
  {
    "source": "འཕྲིན་ལས་ཐམས་ཅད་འགྲུབ་གྱུར་ཅིག།",
    "target": "འཕྲིན་ལས་ ཐམས་ཅད་ འགྲུབ་ གྱུར་ ཅིག །"
  },
  {
    "source": "སྔགས་མཐར་ཀརྨ་ཨ་སྦྱར།",
    "target": "སྔགས་ མཐ ར་ ཀརྨ་ ཨ་སྦྱར །"
  },
  {
    "source": "དབང་རྟགས་གསང་གནས་སུ་འཕྲིན་ལས་ཀྱི་མགོན་པོ་མརྒད་ཀྱི་མདངས་ཅན།",
    "target": "དབང་རྟགས་ གསང་གནས་ སུ་ འཕྲིན་ལས་ ཀྱི་ མགོན་པོ་ མརྒད་ ཀྱི་ མདངས་ ཅན །"
  },
  {
    "source": "བྱ་རོག་གདོང་ལ་སོགས་པ་ཡེ་ཤེས་ཀྱི་མགོན་པོ་དང་ལས་ཀྱི་མགོན་པོ་སྡེ་བརྒྱད་ཐམས་ཅད་ཀྱིས་ཅི་བསྒོ་བའི་བཀའ་ཉན་དམ་ལ་གནས་ཏེ་གདུག་པ་ཅན་ཐམས་ཅད་བསྒྲལ།",
    "target": "བྱ་རོག་ གདོང་ ལ་ སོགས་པ་ ཡེ་ཤེས་ ཀྱི་ མགོན་པོ་ དང་ ལས་ ཀྱི་ མགོན་པོ་ སྡེ་ བརྒྱད་ ཐམས་ཅད་ ཀྱིས་ ཅི་ བསྒོ་བ འི་ བཀའ་ ཉན་ དམ་ ལ་ གནས་ ཏེ་ གདུག་པ་ཅན་ ཐམས་ཅད་ བསྒྲལ །"
  },
  {
    "source": "ཤ་ཁྲག་ཚོགས་ཀྱི་ཡོ་བྱད་དུ་བྱས་པར་བསམས་ལ།",
    "target": "ཤ་ཁྲག་ ཚོགས་ ཀྱི་ ཡོ་བྱད་ དུ་ བྱས་པ ར་ བསམས་ ལ །"
  },
  {
    "source": "ལྷ་མི་བསྒོམ་པ་ལུས་ཀྱི་དམ་ཚིག།",
    "target": "ལྷ་ མི་ བསྒོམ་པ་ ལུས་ ཀྱི་ དམ་ ཚིག །"
  },
  {
    "source": "སྔགས་མི་བགྲང་བ་ངག་གིཏིང་ངེ་འཛིན་མི་བསྒོམ་པ་ཡིད་ཀྱི།",
    "target": "སྔགས་ མི་ བགྲང་བ་ ངག་ གི ཏིང་ངེ་འཛིན་ མི་ བསྒོམ་པ་ ཡིད་ ཀྱི །"
  },
  {
    "source": "གཏོར་མ་མི་བཏང་བ་རྫས་ཀྱི།",
    "target": "གཏོར་མ་ མི་ བཏང་བ་ རྫས་ ཀྱི །"
  },
  {
    "source": "འཕྲིན་ལས་མི་བསྐུལ་བ་རྣལ་འབྱོར་གྱི་དམ་ཚིག་སྟེ།",
    "target": "འཕྲིན་ལས་ མི་ བསྐུལ་བ་ རྣལ་འབྱོར་ གྱི་ དམ་ཚིག་ སྟེ །"
  },
  {
    "source": "ཡེ་ནས་ལུས་ལྷ།",
    "target": "ཡེ་ན ས་ ལུས་ ལྷ །"
  },
  {
    "source": "ངག་སྔགས།",
    "target": "ངག་ སྔགས །"
  },
  {
    "source": "ཡིད་ཏིང་ངེ་འཛིན།",
    "target": "ཡིད་ ཏིང་ངེ་འཛིན །"
  },
  {
    "source": "སྣང་སྲིད་གཏོར་རྫས།",
    "target": "སྣང་སྲིད་ གཏོར་ རྫས །"
  },
  {
    "source": "གང་ལ་གང་གིས་འདུལ་བ་དེ་དེར་འཆར་བའི་ཕྱིར་རོ།།",
    "target": "གང་ ལ་ གང་ གིས་ འདུལ་བ་ དེ་ དེ ར་ འཆར་བ འི་ ཕྱི ར་ རོ ། །"
  },
  {
    "source": "ཚོགས་ལ་རོལ།",
    "target": "ཚོགས་ ལ་ རོལ །"
  },
  {
    "source": "ལྷག་མ་བཏང་།",
    "target": "ལྷག་མ་ བཏང་ །"
  },
  {
    "source": "སློབ་དཔོན་ཡོན་གྱིས་མཉེས་པར་བྱའོ།།",
    "target": "སློབ་དཔོན་ ཡོན་ གྱིས་ མཉེས་པ ར་ བྱ འོ ། །"
  },
  {
    "source": "ཞེས་གསང་སྒྲུབ་དང་འབྲེལ་བའི་དབང་ཆོག་བྱིན་རླབས་མྱུར་འཇུག་ཅེས་བྱ་བ་འདི།",
    "target": "ཞེས་ གསང་ སྒྲུབ་ དང་ འབྲེལ་བ འི་ དབང་ ཆོག་ བྱིན་རླབས་ མྱུར་ འཇུག་ ཅེས་ བྱ་བ་ འདི །"
  },
  {
    "source": "དཔལ་འབྲུག་པ་ཞེས་ཡོངས་སུ་གྲགས་པའི་དབོན་རིན་པོ་ཆེ་ངག་དབང་བསྟན་པའི་ཉི་མས་བསྐུལ་བ་ལྟར།",
    "target": "དཔལ་ འབྲུག་པ་ ཞེས་ ཡོངས་ སུ་ གྲགས་པ འི་ དབོན་ རིན་པོ་ཆེ་ ངག་དབང་ བསྟན་པ འི་ ཉི་མ ས་ བསྐུལ་བ་ ལྟ ར །"
  },
  {
    "source": "དགེ་སློང་གསང་བ་སྦྱིན་ནམ།",
    "target": "དགེ་སློང་ གསང་བ་ སྦྱིན་ ནམ །"
  },
  {
    "source": "པདྨ་དཀར་པོས་འོལ་དགའ་སྟག་རྩེའི་སྒར་དུ་བྲིས་པའོ།།",
    "target": "པདྨ་ དཀར་པོ ས་ འོལ་ དགའ་ སྟག་རྩེ འི་ སྒར་ དུ་ བྲིས་པ འོ ། །"
  },
  {
    "source": "།།",
    "target": "། །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  }
]
