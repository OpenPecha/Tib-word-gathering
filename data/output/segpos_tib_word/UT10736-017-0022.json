[
  {
    "source": "༄༅།།",
    "target": "༄༅ ། །"
  },
  {
    "source": "མཻ་ཏྲི་པའི་སྙན་བརྒྱུད་ལས་ཚེ་དབང་རིག་འཛིན་སྒྲུབ་པའི་ཆོ་ག་བདུད་རྩིའི་བཅུད་ལེན་བཞུགས་སོ།།",
    "target": "མཻ་ ཏྲི་པ འི་ སྙན་བརྒྱུད་ ལས་ ཚེ་ དབང་ རིག་འཛིན་ སྒྲུབ་པ འི་ ཆོ་ག་ བདུད་རྩི འི་ བཅུད་ལེན་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ཚེ་དབང་རིག་འཛིན་ལ་མོས་རིགས་བརྒྱའི་དབང་།།",
    "target": "ཚེ་ དབང་ རིག་འཛིན་ ལ་ མོས་ རིགས་བརྒྱ འི་ དབང་ ། །"
  },
  {
    "source": "བདེ་སྐྱོང་བདུད་རྩིའི་གཟུགས་གསར་བྱིན་རླབས་ཀྱིས།།",
    "target": "བདེ་སྐྱོང་ བདུད་རྩི འི་ གཟུགས་ གསར་ བྱིན་རླབས་ ཀྱིས ། །"
  },
  {
    "source": "བརླབས་པར་མཛད་འདིས་འཆི་བའི་སྐབས་དགག་པ།།",
    "target": "བརླབས་པ ར་ མཛད་ འདི ས་ འཆི་བ འི་ སྐབས་ དགག་པ ། །"
  },
  {
    "source": "མུན་ལ་ཉི་མ་ཤར་འདྲར་ཕྱག་འཚལ་ལོ།།",
    "target": "མུན་ ལ་ ཉི་མ་ ཤར་ འདྲ ར་ ཕྱག་ འཚལ་ ལོ ། །"
  },
  {
    "source": "ལུགས་འདི་བསླུ་མེད་རས་ཆུང་གིས་གཟིགས་གཏམ།།",
    "target": "ལུགས་ འདི་ བསླུ་མེད་ རས་ ཆུང་ གིས་ གཟིགས་ གཏམ ། །"
  },
  {
    "source": "ལྷོ་ཕྱོགས་རིགས་ལྡན་སྙན་དུ་ལྷུང་བའི་ཚུལ།།",
    "target": "ལྷོ་ཕྱོགས་ རིགས་ལྡན་ སྙན་ དུ་ ལྷུང་བ འི་ ཚུལ ། །"
  },
  {
    "source": "ཀུན་སྤངས་ཆོས་རྗེའི་ལྗགས་ཀྱི་རྩེར་བཏོན་པ།།",
    "target": "ཀུན་ སྤངས་ ཆོས་རྗེ འི་ ལྗགས་ ཀྱི་ རྩེ ར་ བཏོན་པ ། །"
  },
  {
    "source": "དྲིལ་བཞིན་སྒྲོགས་འདི་པད་དཀར་འཆལ་བས་སོ།།",
    "target": "དྲིལ་ བཞིན་ སྒྲོགས་ འདི་ པད་དཀར་ འཆལ་བ ས་ སོ ། །"
  },
  {
    "source": "ཚེ་ལ་དབང་བའི་རིག་པ་འཛིན་པ་བསྒྲུབ་པར་འདོད་པ་དག་ལ།",
    "target": "ཚེ་ ལ་ དབང་བ འི་ རིག་པ་ འཛིན་པ་ བསྒྲུབ་པ ར་ འདོད་པ་ དག་ ལ །"
  },
  {
    "source": "རྩ་བའི་རྒྱུད་ལས།",
    "target": "རྩ་བ འི་ རྒྱུད་ ལས །"
  },
  {
    "source": "དུས་མིན་འཆི་བ་བླུ་བ་ལ།།",
    "target": "དུས་ མིན་ འཆི་བ་ བླུ་བ་ ལ ། །"
  },
  {
    "source": "ཡན་ལག་ཁ་ཊྭཱཾ་དག་དང་སྦྱར།།",
    "target": "ཡན་ལག་ ཁ་ ཊྭཱཾ་ དག་ དང་ སྦྱར ། །"
  },
  {
    "source": "ཐོད་པའི་མཆོད་ཡོན་སྣོད་དུ་ནི།།",
    "target": "ཐོད་པ འི་ མཆོད་ཡོན་ སྣོད་ དུ་ ནི ། །"
  },
  {
    "source": "ཞལ་དུ་མཚོན་ཆ་ངེས་པར་སྦྱར།།",
    "target": "ཞལ་ དུ་ མཚོན་ཆ་ ངེས་པ ར་ སྦྱར ། །"
  },
  {
    "source": "ཞེས་གསུངས་པའི་ཆོ་ག་ལ་བརྟེན་པར་བྱ་སྟེ།",
    "target": "ཞེས་ གསུངས་པ འི་ ཆོ་ག་ ལ་ བརྟེན་པ ར་ བྱ་ སྟེ །"
  },
  {
    "source": "བསྒྲུབ་པ་དང་སྒྲུབ་པ་ཆེན་པོའི་ཚུལ་གཉིས།",
    "target": "བསྒྲུབ་པ་ དང་ སྒྲུབ་པ་ ཆེན་པོ འི་ ཚུལ་ གཉིས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འཁོར་ལོ་སྡོམ་པའི་བསྙེན་པ་འཐེམས་པར་སོང་བས།",
    "target": "འཁོར་ལོ་སྡོམ་པ འི་ བསྙེན་པ་ འཐེམས་པ ར་ སོང་བ ས །"
  },
  {
    "source": "སྐར་མ་རྒྱལ་ཡོད་པའི་ཡར་གྱི་ངོ་ནས་བརྩམས་ཏེ་གྲུབ་པའི་མཚན་མ་མཐོང་བའི་བར་དུའོ།།",
    "target": "སྐར་མ་ རྒྱལ་ ཡོད་པ འི་ ཡར་ གྱི་ ངོ་ ནས་ བརྩམས་ ཏེ་ གྲུབ་པ འི་ མཚན་མ་ མཐོང་བ འི་ བར་ དུ འོ ། །"
  },
  {
    "source": "བཅས་ནི།",
    "target": "བཅས་ ནི །"
  },
  {
    "source": "སྡོམ་པ་འབྱུང་བ་ནས་གསུངས་པའི་ཀ་པཱ་ལ་མཚན་ལྡན་ཆང་བཟང་པོ་དང་འོ་མ་ཅུང་ཟད་བསྲེས་པ་མངར་གསུམ་དང་བདུད་རྩི་རིལ་བུ་བཏབ་པས་བཀང་།",
    "target": "སྡོམ་པ་ འབྱུང་བ་ ནས་ གསུངས་པ འི་ ཀ་པཱ་ལ་ མཚན་ལྡན་ ཆང་ བཟང་པོ་ དང་ འོ་མ་ ཅུང་ཟད་ བསྲེས་པ་ མངར་ གསུམ་ དང་ བདུད་རྩི་ རིལ་བུ་ བཏབ་པ ས་ བཀང་ །"
  },
  {
    "source": "དེ་ལ་པྲ་བརྟག་པ་ནི།",
    "target": "དེ་ ལ་ པྲ་ བརྟག་པ་ ནི །"
  },
  {
    "source": "གཡས་ནས་བསྐོར་ཞིང་མདུན་དུ་འཁོར།།",
    "target": "གཡས་ ནས་ བསྐོར་ ཞིང་ མདུན་ དུ་ འཁོར ། །"
  },
  {
    "source": "དཔྲལ་བའི་ངོས་སུ་བསྡུ་བ་ཡིས།།",
    "target": "དཔྲལ་བ འི་ ངོས་ སུ་ བསྡུ་བ་ ཡིས ། །"
  },
  {
    "source": "ཚོམ་བུ་ལྔ་ནི་བྱུང་གྱུར་ན།།",
    "target": "ཚོམ་བུ་ ལྔ་ ནི་ བྱུང་ གྱུར་ ན ། །"
  },
  {
    "source": "རང་ལ་མཁའ་འགྲོ་མཉེས་པའི་རྟགས།།",
    "target": "རང་ ལ་ མཁའ་འགྲོ་ མཉེས་པ འི་ རྟགས ། །"
  },
  {
    "source": "དབུས་སུ་བྱུང་ན་ཤིན་ཏུ་མཉེས།།",
    "target": "དབུས་ སུ་ བྱུང་ ན་ ཤིན་ ཏུ་ མཉེས ། །"
  },
  {
    "source": "སེ་སྒྲར་ལྡན་ན་སྔགས་འགྲུབ་བོ།།",
    "target": "སེ་ སྒྲར་ ལྡན་ ན་ སྔགས་ འགྲུབ་ བོ ། །"
  },
  {
    "source": "ཚོམ་བུ་རྣམས་ནི་ཕྱོགས་སུ་འཐོར།།",
    "target": "ཚོམ་བུ་ རྣམས་ ནི་ ཕྱོགས་ སུ་ འཐོར ། །"
  },
  {
    "source": "སུམྦྷ་ནི་སོགས་བགེགས་བསྐྲད་བྱ།།",
    "target": "སུམྦྷ་ ནི་ སོགས་ བགེགས་ བསྐྲད་ བྱ ། །"
  },
  {
    "source": "ཞག་རྣམས་མཐར་འགྲོ་ལྦུ་བ་འཐོར།།",
    "target": "ཞག་ རྣམས་ མཐ ར་ འགྲོ་ ལྦུ་བ་ འཐོར ། །"
  },
  {
    "source": "བཀྲ་མི་ཤིས་པའི་རྟགས་ཡིན་པས།།",
    "target": "བཀྲ་ མི་ ཤིས་ པ འི་ རྟགས་ ཡིན་པ ས ། །"
  },
  {
    "source": "བཤགས་པ་བྱ་ཞིང་སྲུང་འཁོར་བསྒོམ།།",
    "target": "བཤགས་པ་ བྱ་ ཞིང་ སྲུང་འཁོར་ བསྒོམ ། །"
  },
  {
    "source": "ཞག་དང་ལྦུ་བ་དབུས་སུ་འཁྲིག།",
    "target": "ཞག་ དང་ ལྦུ་བ་ དབུས་ སུ་ འཁྲིག །"
  },
  {
    "source": "ཤིན་ཏུ་བཟང་བས་དངོས་གྲུབ་བླངས།།",
    "target": "ཤིན་ ཏུ་ བཟང་བ ས་ དངོས་གྲུབ་ བླངས ། །"
  },
  {
    "source": "ཞེས་པས་སོ།།",
    "target": "ཞེས་ པ ས་ སོ ། །"
  },
  {
    "source": "དེར་དར་ལེ་བརྒན་གྱིས་དགབ།",
    "target": "དེ ར་ དར་ ལེ་བརྒན་ གྱིས་ དགབ །"
  },
  {
    "source": "ཤར་དུ་ཞོ་དང་འོ་མ།",
    "target": "ཤར་ དུ་ ཞོ་ དང་ འོ་མ །"
  },
  {
    "source": "ལྷོར་མར་ཁུ།",
    "target": "ལྷོ ར་ མ ར་ ཁུ །"
  },
  {
    "source": "ནུབ་ཏུ་བུར་སྦྲང་།",
    "target": "ནུབ་ ཏུ་ བུར་ སྦྲང་ །"
  },
  {
    "source": "བྱང་དུ་ཆང་།",
    "target": "བྱང་ དུ་ ཆང་ །"
  },
  {
    "source": "མཚམས་བཞིར་ཤིང་འབྲུ་སྣ་ཚོགས།",
    "target": "མཚམས་ བཞི ར་ ཤིང་ འབྲུ་སྣ་ ཚོགས །"
  },
  {
    "source": "གྲུ་བཞི་ལ་བཀྲ་ཤིས་ཀྱི་རྫས་བརྒྱད།",
    "target": "གྲུ་ བཞི་ ལ་ བཀྲ་ཤིས་ ཀྱི་ རྫས་ བརྒྱད །"
  },
  {
    "source": "རྟགས་བརྒྱད།",
    "target": "རྟགས་ བརྒྱད །"
  },
  {
    "source": "རྒྱལ་སྲིད་སྣ་བདུན།",
    "target": "རྒྱལ་སྲིད་ སྣ་ བདུན །"
  },
  {
    "source": "ཉེ་བའི་རིན་པོ་ཆེ་སྣ་བདུན་བཀོད།",
    "target": "ཉེ་བ འི་ རིན་པོ་ཆེ་ སྣ་ བདུན་ བཀོད །"
  },
  {
    "source": "གཞི་གྲུ་བཞིའི་དབུས་སུ་པདྨ་དམར་པོ་འདབ་བརྒྱད་ལྟེ་བ་དང་བཅས་པའི་ཁར་མཉྫིའི་སྟེང་དུ་ཐོད་པའོ།།",
    "target": "གཞི་ གྲུ་བཞི འི་ དབུས་ སུ་ པདྨ་ དམར་པོ་ འདབ་ བརྒྱད་ ལྟེ་བ་ དང་ བཅས་པ འི་ ཁ ར་ མཉྫི འི་ སྟེང་ དུ་ ཐོད་པ འོ ། །"
  },
  {
    "source": "མཐའ་མཆོད་པས་བསྐོར།",
    "target": "མཐའ་ མཆོད་པ ས་ བསྐོར །"
  },
  {
    "source": "སྐྱབས་སུ་འགྲོ་བ་དང་བྱང་ཆུབ་ཏུ་སེམས་བསྐྱེད།",
    "target": "སྐྱབས་ སུ་ འགྲོ་བ་ དང་ བྱང་ཆུབ་ ཏུ་ སེམས་ བསྐྱེད །"
  },
  {
    "source": "ཚད་མེད་བཞི་སྔོན་དུ་བཏང་ལ།",
    "target": "ཚད་མེད་ བཞི་ སྔོན་ དུ་ བཏང་ ལ །"
  },
  {
    "source": "ཨོཾ་སྭ་བྷཱ་ཝས་སྟོང་པར་སྦྱངས།",
    "target": "ཨོཾ་ སྭ་ བྷཱ་ཝ ས་སྟོང་པ ར་ སྦྱངས །"
  },
  {
    "source": "སྟོང་པའི་ངང་ལས་པཾ་ལས་པདྨའི་སྡོང་པོ་འདབ་མ་བརྒྱད་བྱས་པ།",
    "target": "སྟོང་པ འི་ ངང་ ལས་ པཾ་ ལས་ པདྨ འི་ སྡོང་པོ་ འདབ་མ་ བརྒྱད་ བྱས་པ །"
  },
  {
    "source": "ལྟེ་བར་ཉི་གདན་ལ་ཧྲཱིཿདམར་པོ།",
    "target": "ལྟེ་བ ར་ ཉི་གདན་ ལ་ ཧྲཱིཿ དམར་པོ །"
  },
  {
    "source": "དེ་ལས་འོད་འཕྲོས།",
    "target": "དེ་ ལས་ འོད་འཕྲོ ས །"
  },
  {
    "source": "སེམས་ཅན་ཐམས་ཅད་ཀྱི་དུས་མ་ཡིན་པའི་འཆི་བ་བསལ།",
    "target": "སེམས་ཅན་ ཐམས་ཅད་ ཀྱི་ དུས་ མ་ ཡིན་པ འི་ འཆི་བ་ བསལ །"
  },
  {
    "source": "ཚེའི་གོ་འཕང་ལ་བཀོད།",
    "target": "ཚེ འི་ གོ་འཕང་ ལ་ བཀོད །"
  },
  {
    "source": "སངས་རྒྱས་ཐམས་ཅད་ཀྱི་བྱིན་རླབས་བསྡུས།",
    "target": "སངས་རྒྱས་ ཐམས་ཅད་ ཀྱི་ བྱིན་རླབས་ བསྡུས །"
  },
  {
    "source": "དེ་ལ་ཐིམ།",
    "target": "དེ་ ལ་ ཐིམ །"
  },
  {
    "source": "ཡོངས་སུ་གྱུར་པ་ལས།",
    "target": "ཡོངས་ སུ་ གྱུར་པ་ ལས །"
  },
  {
    "source": "བཅོམ་ལྡན་འདས་འཁོར་ལོ་སྡོམ་པ་ཚེ་དཔག་ཏུ་མེད་པ་བྱི་རུའི་རི་བོ་ལྟ་བུ་མཚན་དཔེའི་དཔྱིད་ཀྱིས་བལྟ་བས་མཛེས་པ་ཉིན་མོར་བྱེད་པ་འབུམ་ཕྲག་གི་འོད་ཟེར་ཅན་ཞི་ཞིང་ཆགས་པའི་ཉམས་དུ་མས་སྒེག་པ།",
    "target": "བཅོམ་ལྡན་འདས་ འཁོར་ལོ་སྡོམ་པ་ ཚེ་ དཔག་ ཏུ་ མེད་པ་ བྱི་རུ འི་ རི་བོ་ ལྟ་བུ་ མཚན་དཔེ འི་ དཔྱིད་ ཀྱིས་ བལྟ་བ ས་ མཛེས་པ་ ཉིན་མོ ར་ བྱེད་པ་ འབུམ་ ཕྲག་ གི་ འོད་ཟེར་ ཅན་ ཞི་ ཞིང་ ཆགས་པ འི་ ཉམས་ དུ་མ ས་ སྒེག་པ །"
  },
  {
    "source": "རྡོ་རྗེ་སྐྱིལ་མོ་ཀྲུང་གིས་པད་ཉི་ལ་བཞུགས་པ།",
    "target": "རྡོ་རྗེ་ སྐྱིལ་ མོ་ ཀྲུང་ གིས་ པད་ ཉི་ ལ་ བཞུགས་པ །"
  },
  {
    "source": "ཏིང་ངེ་འཛིན་གྱི་ཕྱག་རྒྱའི་སྟེང་ན་འཆི་བ་མེད་པ་ཚེའི་བདུད་རྩིས་གང་བའི་བུམ་པ་བསྣམས་པ།",
    "target": "ཏིང་ངེ་འཛིན་ གྱི་ ཕྱག་རྒྱ འི་ སྟེང་ ན་ འཆི་བ་ མེད་པ་ ཚེ འི་ བདུད་རྩི ས་ གང་བ འི་ བུམ་པ་ བསྣམས་པ །"
  },
  {
    "source": "རྒྱན་ཐམས་ཅད་ཀྱིས་ཀླུབས་པའི་དཔྲལ་བར་ཨོཾ།",
    "target": "རྒྱན་ ཐམས་ཅད་ ཀྱིས་ ཀླུབས་པ འི་ དཔྲལ་བ ར་ ཨོཾ །"
  },
  {
    "source": "མགྲིན་པར་ཨཱཿསྙིང་གར་ཧཱུྃཿསྙིང་གི་ཕུག་ཏུ་ཉི་མ་ལ་ཧྲཱིཿས་བོན་གྱིས་བསྐོར་བ་དེ་ལས་འཕྲོས་པའི་འོད་ཟེར་ལྕགས་ཀྱུ་ལྟ་བུས་པདྨ་གར་གྱི་དབང་ཕྱུག་ཆེན་པོས་ནམ་མཁའ་གང་བ་ཛཿཧཱུྃ་བཾ་ཧོཿསླར་ཡང་དབང་གི་ལྷ་ཚོགས་སྤྱན་དྲངས་པ་རྣམས་ཀྱིས་བུམ་པས་མངོན་པར་དབང་བསྐུར་ལུས་གང་།",
    "target": "མགྲིན་པ ར་ ཨཱཿ སྙིང་ག ར་ ཧཱུྃཿ སྙིང་ གི་ ཕུག་ ཏུ་ ཉི་མ་ ལ་ ཧྲཱིཿ ས་བོན་ གྱིས་ བསྐོར་བ་ དེ་ ལས་ འཕྲོས་པ འི་ འོད་ཟེར་ ལྕགས་ཀྱུ་ ལྟ་བུ ས་ པདྨ་ གར་ གྱི་ དབང་ཕྱུག་ ཆེན་པོ ས་ ནམ་མཁའ་ གང་བ་ ཛཿ ཧཱུྃ་ བཾ་ ཧོཿ སླ ར་ ཡང་ དབང་ གི་ ལྷ་ཚོགས་ སྤྱན་ དྲངས་པ་ རྣམས་ ཀྱིས་ བུམ་པ ས་ མངོན་པ ར་ དབང་ བསྐུར་ ལུས་ གང་ །"
  },
  {
    "source": "དྲི་མ་དགཆུའི་ལྷག་མ་གྱེན་དུ་ལུད་པ་ཟུར་ཕུད་ཀྱི་དབུས་སུ་འོད་དཔག་མེད་དུ་གྱུར།",
    "target": "དྲི་མ་ དག ཆུ འི་ ལྷག་མ་ གྱེན་ དུ་ ལུད་པ་ ཟུར་ཕུད་ ཀྱི་ དབུས་ སུ་ འོད་དཔག་མེད་ དུ་ གྱུར །"
  },
  {
    "source": "ཨོཾ་ཙཀྲ་སཾ་ཝ་ར་པདྨ་ཌཱ་ཀ་ཨརྒྷཾ།",
    "target": "ཨོཾ་ ཙཀྲ་ སཾ་ ཝ་ར་ པདྨ་ ཌཱ་ཀ་ ཨརྒྷཾ །"
  },
  {
    "source": "པཱ་དྱཾ།",
    "target": "པཱ་དྱཾ །"
  },
  {
    "source": "པུཥྤེ།",
    "target": "པུཥྤེ །"
  },
  {
    "source": "དྷཱུ་པེ།",
    "target": "དྷཱུ་པེ །"
  },
  {
    "source": "ཨཱ་ལོ་ཀེ།",
    "target": "ཨཱ་ལོ་ ཀེ །"
  },
  {
    "source": "གནྡྷེ།",
    "target": "གནྡྷེ །"
  },
  {
    "source": "ནཻ་ཝིདྱཱ།",
    "target": "ནཻ་ ཝིདྱཱ །"
  },
  {
    "source": "ཤཔྟ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ།",
    "target": "ཤཔྟ་ པཱུ་ ཛ་ མེ་ གྷ་ ས་ མུ་དྲ་ སྥ་ར་ཎ་ ས་མ་ ཡེ་ ཧཱུྃ །"
  },
  {
    "source": "ཨོཾ་བཛྲ་ཨ་མྲྀ་ཏ་པཱུ་ཛ་ཁཱ་ཧི།",
    "target": "ཨོཾ་ བཛྲ་ ཨ་མྲྀ་ཏ་ པཱུ་ཛ་ ཁཱ་ ཧི །"
  },
  {
    "source": "བཛྲ་རཱ་ག་ར་ཏི།",
    "target": "བཛྲ་ རཱ་ག་ ར་ཏི །"
  },
  {
    "source": "གང་གི་མཚན་ཙམ་བརྗོད་པས་ཀྱང་།།",
    "target": "གང་ གི་ མཚན་ ཙམ་ བརྗོད་པ ས་ ཀྱང་ ། །"
  },
  {
    "source": "འཆི་བདག་བདུད་ཀྱི་སྡེ་འཇོམས་ཤིང་།།",
    "target": "འཆི་བདག་ བདུད་ ཀྱི་ སྡེ་ འཇོམས་ ཤིང་ ། །"
  },
  {
    "source": "འཆི་མེད་ཡེ་ཤེས་བདུད་རྩིའི་རྒྱུན།།",
    "target": "འཆི་མེད་ ཡེ་ཤེས་ བདུད་རྩི འི་ རྒྱུན ། །"
  },
  {
    "source": "སྦྱིན་མཛད་དེ་ལ་ཕྱག་འཚལ་ལོ།།",
    "target": "སྦྱིན་ མཛད་ དེ་ ལ་ ཕྱག་ འཚལ་ ལོ ། །"
  },
  {
    "source": "དེ་ནས་སྔགས་བཟླ་བའི་དུས་སྔགས་གཟུངས་ཐག་ལ་འཁྲིལ་ཏེ་སོང་།",
    "target": "དེ་ ནས་ སྔགས་ བཟླ་བ འི་ དུས་ སྔགས་ གཟུངས་ ཐག་ ལ་ འཁྲིལ་ ཏེ་ སོང་ །"
  },
  {
    "source": "སྒྲུབ་རྫས་རྣམས་ལ་ཐིམ་པར་སྦྱངས་ཐུགས་ཀའི་འོད་ཟེར་གྱི་རྩེ་ལ་ལྷ་མོ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་ཐོགས་པ་ནམ་མཁའ་ཁྱབ་པར་འཕྲོས།",
    "target": "སྒྲུབ་ རྫས་ རྣམས་ ལ་ ཐིམ་པ ར་ སྦྱངས་ ཐུགས་ཀ འི་ འོད་ཟེར་ གྱི་ རྩེ་ ལ་ ལྷ་མོ་ ལྕགས་ཀྱུ་ ཞགས་པ་ ལྕགས་སྒྲོག་ དྲིལ་བུ་ ཐོགས་པ་ ནམ་མཁའ་ ཁྱབ་པ ར་ འཕྲོས །"
  },
  {
    "source": "འཇིག་རྟེན་ན་ཚེ་དང་བསོད་ནམས་དཔལ་དང་གཟི་བརྗིད་སྟོབས་མངའ་ཐང་ཐམས་ཅད་དེ་དག་ལ་བསྟིམ་པར་བསམ་ཞིང་།",
    "target": "འཇིག་རྟེན་ ན་ ཚེ་ དང་ བསོད་ནམས་ དཔལ་ དང་ གཟི་བརྗིད་ སྟོབས་ མངའ་ཐང་ ཐམས་ཅད་ དེ་ དག་ ལ་ བསྟིམ་པ ར་ བསམ་ ཞིང་ །"
  },
  {
    "source": "འཆི་མེད་བྱེད་པའི་དངོས་གྲུབ་རྫས།།",
    "target": "འཆི་མེད་ བྱེད་པ འི་ དངོས་གྲུབ་ རྫས ། །"
  },
  {
    "source": "ས་ཆུ་མེ་རླུང་ནམ་མཁའི་བཅུད།།",
    "target": "ས་ ཆུ་ མེ་ རླུང་ ནམ་ མཁ འི་ བཅུད ། །"
  },
  {
    "source": "ཚེ་དང་བསོད་ནམས་རྒྱས་བྱེད་རྣམས།།",
    "target": "ཚེ་ དང་ བསོད་ནམས་ རྒྱས་ བྱེད་ རྣམས ། །"
  },
  {
    "source": "ཨངྐུ་ཤ་ཛཿཧཱུྃ་བཾ་ཧོཿཤར་གྱི་ཕྱོགས་ནས་ཚེ་ཡི་ལྷ།།",
    "target": "ཨངྐུ་ཤ་ ཛཿ ཧཱུྃ་ བཾ་ ཧོཿ ཤར་ གྱི་ ཕྱོགས་ ནས་ ཚེ་ ཡི་ ལྷ ། །"
  },
  {
    "source": "མི་འཁྲུགས་རྒྱལ་པོ་ཐམས་ཅད་ཀྱི།།",
    "target": "མི་ འཁྲུགས་ རྒྱལ་པོ་ ཐམས་ཅད་ ཀྱི ། །"
  },
  {
    "source": "སྐུ་གསུང་ཐུགས་ཀྱི་བདུད་རྩིའི་རྒྱུན།།",
    "target": "སྐུ་གསུང་ཐུགས་ ཀྱི་ བདུད་རྩི འི་ རྒྱུན ། །"
  },
  {
    "source": "ཨ།",
    "target": "ཨ །"
  },
  {
    "source": "ལྷོ་ཡི་ཕྱོགས་ནས་ཚེ་ཡི་ལྷ།།",
    "target": "ལྷོ་ ཡི་ ཕྱོགས་ ནས་ ཚེ་ ཡི་ ལྷ ། །"
  },
  {
    "source": "རིན་འབྱུང་རྒྱལ་བ་ཐམས་ཅད་ཀྱི།།",
    "target": "རིན་འབྱུང་ རྒྱལ་བ་ ཐམས་ཅད་ ཀྱི ། །"
  },
  {
    "source": "ནུབ་ཀྱི་ཕྱོགས་ནས་ཚེ་ཡི་ལྷ།།",
    "target": "ནུབ་ ཀྱི་ ཕྱོགས་ ནས་ ཚེ་ ཡི་ ལྷ ། །"
  },
  {
    "source": "སྣང་མཐའ་རྒྱལ་བ་ཐམས་ཅད་ཀྱི།།",
    "target": "སྣང་ མཐའ་ རྒྱལ་བ་ ཐམས་ཅད་ ཀྱི ། །"
  },
  {
    "source": "བྱང་གི་ཕྱོགས་ནས་ཚེ་ཡི་ལྷ།།",
    "target": "བྱང་ གི་ ཕྱོགས་ ནས་ ཚེ་ ཡི་ ལྷ ། །"
  },
  {
    "source": "དོན་གྲུབ་རྒྱལ་བ་ཐམས་ཅད་ཀྱི།།",
    "target": "དོན་ གྲུབ་ རྒྱལ་བ་ ཐམས་ཅད་ ཀྱི ། །"
  },
  {
    "source": "སྟེང་འོག་མཚམས་ནས་ཚེ་ཡི་ལྷ།།",
    "target": "སྟེང་འོག་ མཚམས་ ནས་ ཚེ་ ཡི་ ལྷ ། །"
  },
  {
    "source": "གཟི་བརྗིད་རྒྱལ་པོ་ལ་སོགས་པའི།།",
    "target": "གཟི་བརྗིད་ རྒྱལ་པོ་ ལ་ སོགས་པ འི ། །"
  },
  {
    "source": "ཞེས་དེ་དག་གི་སྐུ་གསུང་ཐུགས་ཡེ་ཤེས་བདུད་རྩི་ཐམས་ཅད་དེ་ལ་བསྟིམས་པས་མང་པོར་འཕེལ་བ་དང་།",
    "target": "ཞེས་ དེ་ དག་ གི་ སྐུ་གསུང་ཐུགས་ ཡེ་ཤེས་ བདུད་རྩི་ ཐམས་ཅད་ དེ་ ལ་ བསྟིམས་པ ས་ མང་པོ ར་ འཕེལ་བ་ དང་ །"
  },
  {
    "source": "ལྷག་པར་རོ་བཅུད་ནུས་པ་ཐམས་ཅད་སྦར་བར་བསམ་མོ།།",
    "target": "ལྷག་པ ར་ རོ་ བཅུད་ ནུས་པ་ ཐམས་ཅད་ སྦར་བ ར་ བསམ་ མོ ། །"
  },
  {
    "source": "དེ་ནས་ཐུན་གྱི་མཐར་སྔར་གྱི་སྔགས་ཀྱི་མཇུག་ཏུ།",
    "target": "དེ་ ནས་ ཐུན་ གྱི་ མཐ ར་ སྔ ར་ གྱི་ སྔགས་ ཀྱི་ མཇུག་ ཏུ །"
  },
  {
    "source": "བ་ལིངྟ་ཁ་ཁ་ཁཱ་ཧི་ཁཱ་ཧི་བཏགས་པས་འབུལ།",
    "target": "བ་ ལིངྟ་ ཁ་ ཁ་ ཁཱ་ཧི་ཁཱ་ཧི་ བཏགས་པ ས་ འབུལ །"
  },
  {
    "source": "དགེ་བ་བསྔོ།",
    "target": "དགེ་བ་ བསྔོ །"
  },
  {
    "source": "དེ་ལྟ་བུས་སྒྲུབ་རྫས་རྣམས་འཕེལ་བ་དང་འོད་དང་ལྡན་པར་གྱུར་ན་གྲུབ་པའོ།།",
    "target": "དེ་ ལྟ་བུ ས་ སྒྲུབ་ རྫས་ རྣམས་ འཕེལ་བ་ དང་ འོད་ དང་ ལྡན་པ ར་ གྱུར་ ན་ གྲུབ་པ འོ ། །"
  },
  {
    "source": "ཨོཾ་ཨཱཿཧཱུྃ་རཏྣ་སིདྡྷི་ཨ་ཡུ་པུཎྱ་ཀ་པཱ་ལ་སིདྡྷི་བྷྲཱུཾ་བྷྲཾའུ་ཧཱུཾ་ཧཱུྃ།",
    "target": "ཨོཾ་ ཨཱཿ ཧཱུྃ་ རཏྣ་ སིདྡྷི་ ཨ་ཡུ་ པུཎྱ་ ཀ་པཱ་ལ་ སིདྡྷི་ བྷྲཱུཾ་ བྷྲཾའུ་ ཧཱུཾ་ ཧཱུྃ །"
  },
  {
    "source": "ཞེས་བཟླས་རྟེན་འབྲེལ་སྙིང་པོ་འདོན་པ་སྒྲུབ་སྔགས་སོ།།",
    "target": "ཞེས་ བཟླས་ རྟེན་འབྲེལ་ སྙིང་པོ་ འདོན་པ་ སྒྲུབ་ སྔགས་ སོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "ལུས་འཆི་མེད་དུ་བྱིན་གྱིས་བརླབ་པ།",
    "target": "ལུས་ འཆི་མེད་ དུ་ བྱིན་ གྱིས་ བརླབ་པ །"
  },
  {
    "source": "ངག་འཆི་མེད་དུ་བྱིན་གྱིས་བརླབ་པ།",
    "target": "ངག་ འཆི་མེད་ དུ་ བྱིན་ གྱིས་ བརླབ་པ །"
  },
  {
    "source": "ཡིད་འཆི་མེད་དུ་བྱིན་གྱིས་བརླབ་པ་གསུམ་ལས།",
    "target": "ཡིད་ འཆི་མེད་ དུ་ བྱིན་ གྱིས་ བརླབ་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རང་ལུས་ཐ་མལ་གྱི་སྣང་བ་ཁོ་ནས་བླ་མ་དང་དཀྱིལ་འཁོར་གྱི་ལྷ་ལ་མེ་ཏོག་དང་བཅས་པས།",
    "target": "རང་ ལུས་ ཐ་མལ་ གྱི་ སྣང་བ་ ཁོ་ ནས་ བླ་མ་ དང་ དཀྱིལ་འཁོར་ གྱི་ ལྷ་ ལ་ མེ་ཏོག་ དང་ བཅས་པ ས །"
  },
  {
    "source": "རྩ་ཡི་ཞིང་དུ་རླུང་གིས་ལམ་བསྟན་ཏེ།།",
    "target": "རྩ་ ཡི་ ཞིང་ དུ་ རླུང་ གིས་ ལམ་ བསྟན་ ཏེ ། །"
  },
  {
    "source": "ཁམས་ཀྱི་དྭངས་མས་སེམས་ཀྱི་སྒྲིབ་སྦྱངས་ནས།།",
    "target": "ཁམས་ ཀྱི་ དྭངས་མ ས་ སེམས་ ཀྱི་ སྒྲིབ་ སྦྱངས་ ནས ། །"
  },
  {
    "source": "ཡེ་ཤེས་འོད་ཀྱིས་མི་ཤེས་མུན་བསལ་ཏེ།།",
    "target": "ཡེ་ཤེས་འོད་ ཀྱིས་ མི་ ཤེས་ མུན་ བསལ་ ཏེ ། །"
  },
  {
    "source": "སྐུ་ཡི་རྡོ་རྗེ་ཐོབ་པར་བྱིན་གྱིས་རློབས།།",
    "target": "སྐུ་ ཡི་ རྡོ་རྗེ་ ཐོབ་པ ར་ བྱིན་ གྱིས་ རློབས ། །"
  },
  {
    "source": "གསུང་གི་རྡོ་རྗེ་ཐོབ་པར་བྱིན་གྱིས་རློབས།།",
    "target": "གསུང་ གི་ རྡོ་རྗེ་ ཐོབ་པ ར་ བྱིན་ གྱིས་ རློབས ། །"
  },
  {
    "source": "ཐུགས་ཀྱི་རྡོ་རྗེ་ཐོབ་པར་བྱིན་གྱིས་རློབས།།",
    "target": "ཐུགས་ ཀྱི་ རྡོ་རྗེ་ ཐོབ་པ ར་ བྱིན་ གྱིས་ རློབས ། །"
  },
  {
    "source": "ཞེས་གདུང་ཤུགས་དྲག་པོས་གསོལ་བ་བཏབ།",
    "target": "ཞེས་ གདུང་ཤུགས་ དྲག་པོ ས་ གསོལ་བ་ བཏབ །"
  },
  {
    "source": "རྣམ་སྣང་གི་ཆོས་བདུན་བཅའ།",
    "target": "རྣམ་སྣང་ གི་ ཆོས་ བདུན་ བཅའ །"
  },
  {
    "source": "ལུས་སྟོང་ར།",
    "target": "ལུས་ སྟོང་ ར །"
  },
  {
    "source": "འོག་རླུང་འཐེན།",
    "target": "འོག་རླུང་ འཐེན །"
  },
  {
    "source": "རྩ་གསུམ་འཁོར་ལོ་བཞི་དང་བཅས་པ།",
    "target": "རྩ་ གསུམ་ འཁོར་ལོ་ བཞི་ དང་ བཅས་པ །"
  },
  {
    "source": "གསང་གནས་སུ་ཆོས་འབྱུང་གྲུ་གསུམ་དཀར་ལ་དམར་བ་གདེངས་ཀ་ཆེ་བ་གྱེན་དང་རྩ་བ་ཕྲ་བ་ཐུར་བསྟན།",
    "target": "གསང་གནས་ སུ་ ཆོས་འབྱུང་ གྲུ་གསུམ་ དཀར་ ལ་ དམར་བ་ གདེངས་ཀ་ ཆེ་བ་ གྱེན་ དང་ རྩ་བ་ ཕྲ་བ་ ཐུ ར་ བསྟན །"
  },
  {
    "source": "དེའི་དབུས་སུ་རཾ་ལས་ཉི་མ་ཆེ་ཞིང་རྒྱས་པ།",
    "target": "དེ འི་ དབུས་ སུ་ རཾ་ ལས་ ཉི་མ་ ཆེ་ ཞིང་ རྒྱས་པ །"
  },
  {
    "source": "དེའི་སྟེང་དུ་ཧྲཱིཿདམར་པོ་མེའི་རང་བཞིན་གསལ་བཏབ།",
    "target": "དེ འི་ སྟེང་ དུ་ ཧྲཱིཿ དམར་པོ་ མེ འི་ རང་བཞིན་ གསལ་ བཏབ །"
  },
  {
    "source": "ལྟེ་བའི་འཁོར་ལོར་གཏུམ་མོ་ཡེ་ཤེས་མེ།།",
    "target": "ལྟེ་བ འི་ འཁོར་ལོ ར་ གཏུམ་མོ་ ཡེ་ཤེས་ མེ ། །"
  },
  {
    "source": "ཚེ་དང་འོད་ཀྱི་སྣང་བ་ཆེར་རྒྱས་པ།།",
    "target": "ཚེ་ དང་ འོད་ ཀྱི་ སྣང་བ་ ཆེ ར་ རྒྱས་པ ། །"
  },
  {
    "source": "གྱེན་དུ་འབར་ཞིང་དྲག་ཏུ་བསྐུལ་བ་ལས།།",
    "target": "གྱེན་ དུ་ འབར་ ཞིང་ དྲག་ ཏུ་ བསྐུལ་བ་ ལས ། །"
  },
  {
    "source": "ལུས་ལ་འཆི་མེད་འགྲུབ་པར་བྱིན་གྱིས་རློབས།།",
    "target": "ལུས་ ལ་ འཆི་མེད་ འགྲུབ་པ ར་ བྱིན་ གྱིས་ རློབས ། །"
  },
  {
    "source": "ཞེས་དྲག་ཏུ་གསོལ་བ་བཏབ་པས།",
    "target": "ཞེས་ དྲག་ ཏུ་ གསོལ་བ་ བཏབ་པ ས །"
  },
  {
    "source": "བླ་མའི་སྐུ་དང་དཀྱིལ་འཁོར་ལྷའི་ཐུགས་ཀ་ནས་ཡེ་ཤེས་ཀྱི་གཏུམ་མོའི་མེ་སྤྲོས་པ་དང་།",
    "target": "བླ་མ འི་ སྐུ་ དང་ དཀྱིལ་འཁོར་ ལྷ འི་ ཐུགས་ ཀ་ ནས་ ཡེ་ཤེས་ ཀྱི་ གཏུམ་མོ འི་ མེ་ སྤྲོས་པ་ དང་ །"
  },
  {
    "source": "རང་གི་ཧྲཱིཿདམ་ཚིག་པའི་མེ་རོ་གཅིག་ཏུ་འདྲེས་པ་ལས་རེག་བྱ་ཤིན་ཏུ་ཚ་བའི་མེ་ལྕེར་འབར་བས་རྩ་གཟུགས་འཆི་བདག་བདུད་བཞིའི་རྣམ་པར་ཡོད་པ་བསྲེགས་པ་དང་།",
    "target": "རང་ གི་ ཧྲཱིཿ དམ་ཚིག་པ འི་ མེ་རོ་ གཅིག་ ཏུ་ འདྲེས་པ་ ལས་ རེག་བྱ་ ཤིན་ ཏུ་ ཚ་བ འི་ མེ་ ལྕེར་ འབར་བ ས་ རྩ་ གཟུགས་ འཆི་བདག་ བདུད་ བཞི འི་ རྣམ་པ ར་ ཡོད་པ་ བསྲེགས་པ་ དང་ །"
  },
  {
    "source": "མདུད་པ་ཐམས་ཅད་དབྲལ་ཏེ་ལུས་ཐམས་ཅད་གཏུམ་མོའི་མེའི་རང་བཞིན་འཇའ་འོད་དུ་གྱུར་པར་བསམ་པ་དང་བསྟུན།",
    "target": "མདུད་པ་ ཐམས་ཅད་ དབྲལ་ ཏེ་ ལུས་ ཐམས་ཅད་ གཏུམ་མོ འི་ མེ འི་ རང་བཞིན་ འཇའ་འོད་ དུ་ གྱུར་པ ར་ བསམ་པ་ དང་ བསྟུན །"
  },
  {
    "source": "ཀ་པཱ་ལ་སྤྱི་བོར་བཞག་ནས།",
    "target": "ཀ་པཱ་ལ་ སྤྱི་བོ ར་ བཞག་ ནས །"
  },
  {
    "source": "མཆོག་ཏུ་དགའ་བ་དགའ་བ་ཆེ།།",
    "target": "མཆོག་ ཏུ་ དགའ་བ་ དགའ་བ་ ཆེ ། །"
  },
  {
    "source": "ལྷན་ཅིག་སྐྱེས་དགའ་རྟག་དགའ་བ།།",
    "target": "ལྷན་ ཅིག་ སྐྱེས་ དགའ་ རྟག་ དགའ་བ ། །"
  },
  {
    "source": "པདྨ་རྫོགས་སངས་རྒྱས་ཀྱི་སྐུའི།།",
    "target": "པདྨ་ རྫོགས་སངས་རྒྱས་ ཀྱི་ སྐུ འི ། །"
  },
  {
    "source": "དངོས་གྲུབ་ཐམས་ཅད་ཐོབ་པར་ཤོག།",
    "target": "དངོས་གྲུབ་ ཐམས་ཅད་ ཐོབ་པ ར་ ཤོག །"
  },
  {
    "source": "ཅེས་པའི་མཐར།",
    "target": "ཅེས་ པ འི་ མཐ ར །"
  },
  {
    "source": "ཨོཾ་ཨཱ་ཡུ་པུཎྱེ་སིདྡྷི་ཨ་བྷི་ཥིཉྩ་ཨོཾ།",
    "target": "ཨོཾ་ ཨཱ་ཡུ་ པུཎྱེ་ སིདྡྷི་ ཨ་བྷི་ ཥིཉྩ་ ཨོཾ །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "སྤྱི་བོའི་འཁོར་ལོར་ཧཾ་ཡིག་བདེ་བའི་རྒྱུན།།",
    "target": "སྤྱི་བོ འི་ འཁོར་ལོ ར་ ཧཾ་ ཡིག་ བདེ་བ འི་ རྒྱུན ། །"
  },
  {
    "source": "ཚེ་དང་འོད་ཀྱི་སྣང་བ་ཆེར་རྒྱས་པས།།",
    "target": "ཚེ་ དང་ འོད་ ཀྱི་ སྣང་བ་ ཆེ ར་ རྒྱས་པ ས ། །"
  },
  {
    "source": "ཐུར་དུ་འབབ་ཅིང་གྱེན་དུ་བརྟན་པ་ཡིས།།",
    "target": "ཐུར་ དུ་ འབབ་ ཅིང་ གྱེན་ དུ་ བརྟན་པ་ ཡིས ། །"
  },
  {
    "source": "ངག་ལ་འཆི་མེད་འགྲུབ་པར་བྱིན་གྱིས་རློབས།།",
    "target": "ངག་ ལ་ འཆི་མེད་ འགྲུབ་པ ར་ བྱིན་ གྱིས་ རློབས ། །"
  },
  {
    "source": "ཞེས་གསོལ་བ་དྲག་ཏུ་བཏབ་ལྷ་ཚོགས་བདུད་རྩིར་ལྟེམ་གྱིས་ཞུ།",
    "target": "ཞེས་ གསོལ་བ་ དྲག་ ཏུ་ བཏབ་ ལྷ་ཚོགས་ བདུད་རྩི ར་ ལྟེམ་ གྱིས་ ཞུ །"
  },
  {
    "source": "སྣ་བུག་གཡས་ནས་རླུང་བུང་བའི་མཆུ་ལྟ་བུ་འཕྲོས་ཏེ་ཐོད་པའི་ནང་དུ་སོང་བས་བདུད་རྩི་དྲངས།",
    "target": "སྣ་ བུག་ གཡས་ ནས་ རླུང་ བུང་བ འི་ མཆུ་ ལྟ་བུ་ འཕྲོས་ ཏེ་ ཐོད་པ འི་ ནང་ དུ་ སོང་བ ས་ བདུད་རྩི་ དྲངས །"
  },
  {
    "source": "སྣ་གཡོན་པའི་ནང་ནས་ཞུགས་ཏེ་སྤྱི་བོར་ཧཾ་ཡིག་བདུད་རྩི་འཛག་ལ་ཁད་པ་དགུ་ཡོད་པ་དང་འདྲེས།",
    "target": "སྣ་ གཡོན་པ འི་ ནང་ ནས་ ཞུགས་ ཏེ་ སྤྱི་བོ ར་ ཧཾ་ ཡིག་ བདུད་རྩི་ འཛག་ ལ་ ཁད་པ་ དགུ་ ཡོད་པ་ དང་ འདྲེས །"
  },
  {
    "source": "དེ་དག་དཀར་ཆིལ་ལི་ལི་ཞུ་ནས་སྤྱི་བོ་མགྲིན་པ་སྙིང་ག་ལྟེ་བ་ལུས་ཐམས་ཅད་གང་བར་བསམ་",
    "target": "དེ་ དག་ དཀར་ ཆིལ་ ལི་ ལི་ ཞུ་ ནས་ སྤྱི་བོ་ མགྲིན་པ་ སྙིང་ག་ ལྟེ་བ་ ལུས་ ཐམས་ཅད་ གང་བ ར་ བསམ་"
  },
  {
    "source": "ཞིང་སྟེང་རླུང་མནན་ཉེར་གཅིག་གིས་བདུད་རྩི་ལྷག་མ་ལུས་པར་བལྟའོ།།",
    "target": "ཞིང་ སྟེང་ རླུང་ མནན་ ཉེར་ གཅིག་ གིས་ བདུད་རྩི་ ལྷག་མ་ ལུས་པ ར་ བལྟ འོ ། །"
  },
  {
    "source": "དེ་དུས་ཐོད་པ་མགྲིན་པར་བཞགསྔར་གྱི་ཚིག་གི་མཐར་ངག་ཅེས་དང་།",
    "target": "དེ་ དུས་ ཐོད་པ་ མགྲིན་པ ར་ བཞག སྔ ར་ གྱི་ ཚིག་ གི་ མཐ ར་ ངག་ ཅེས་ དང་ །"
  },
  {
    "source": "སྔགས་ཀྱི་མཐར་ཨཱཿཞེས་འདོན་པ་བསྒྱུར་རོ།།",
    "target": "སྔགས་ ཀྱི་ མཐ ར་ ཨཱཿ ཞེས་ འདོན་པ་ བསྒྱུར་ རོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "གསང་སྐྱིལ་བཅས།",
    "target": "གསང་ སྐྱིལ་ བཅས །"
  },
  {
    "source": "སྔོན་དུ།",
    "target": "སྔོན་ དུ །"
  },
  {
    "source": "སྙིང་གའི་འཁོར་ལོར་ཟུང་འཇུག་ཡེ་ཤེས་དཔྱིད།།",
    "target": "སྙིང་ག འི་ འཁོར་ ལོ ར་ ཟུང་འཇུག་ ཡེ་ཤེས་ དཔྱིད ། །"
  },
  {
    "source": "ཚེ་དང་འོད་གྱི་སྣང་བ་ཆེར་རྒྱས་པ།།",
    "target": "ཚེ་ དང་ འོད་ གྱི་ སྣང་བ་ ཆེ ར་ རྒྱས་པ ། །"
  },
  {
    "source": "འབར་ཞིང་འཛག་པ་གཉིས་མེད་རོ་མཉམ་པས།།",
    "target": "འབར་ ཞིང་ འཛག་པ་ གཉིས་ མེད་ རོ་མཉམ་པ ས ། །"
  },
  {
    "source": "ཡིད་ལ་འཆི་མེད་འགྲུབ་པར་བྱིན་གྱིས་རློབས།།",
    "target": "ཡིད་ ལ་ འཆི་མེད་ འགྲུབ་པ ར་ བྱིན་ གྱིས་ རློབས ། །"
  },
  {
    "source": "ཞེས་དྲག་ཏུ་གསོལ་བ་བཏབ།",
    "target": "ཞེས་ དྲག་ ཏུ་ གསོལ་བ་ བཏབ །"
  },
  {
    "source": "རླུང་ཁ་སྦྱར་བུམ་པ་ཅན་འཛིན།",
    "target": "རླུང་ ཁ་ སྦྱར་ བུམ་པ་ཅན་ འཛིན །"
  },
  {
    "source": "ལྟེ་བར་ཚེའི་བུམ་པའི་ཁར་པདྨའི་སྡོང་པོ་ལ་ཚེ་དཔག་མེད་དམར་པོ་ཡུམ་ཅན།",
    "target": "ལྟེ་བ ར་ ཚེ འི་ བུམ་པ འི་ ཁ ར་ པདྨ འི་ སྡོང་པོ་ ལ་ ཚེ་ དཔག་མེད་ དམར་པོ་ ཡུམ་ ཅན །"
  },
  {
    "source": "སྤྱི་བོར་བུམ་པའི་ཁར་པདྨའི་སྡོང་པོ་ལ་དཀར་པོ་ཡུམ་ཅན།",
    "target": "སྤྱི་བོ ར་ བུམ་པ འི་ ཁ ར་ པདྨ འི་ སྡོང་པོ་ ལ་ དཀར་པོ་ ཡུམ་ ཅན །"
  },
  {
    "source": "དེ་ལས་དང་པོ་དམར་པོ་ཡབ་ཡུམ་སྙོམས་པར་ཞུགས་པའི་སྦྱོར་མཚམས་ནས་བདུད་རྩི་བབས།",
    "target": "དེ་ ལས་ དང་པོ་ དམར་པོ་ ཡབ་ཡུམ་ སྙོམས་པ ར་ ཞུགས་པ འི་ སྦྱོར་ མཚམས་ ནས་ བདུད་རྩི་ བབས །"
  },
  {
    "source": "བུམ་པའི་ནང་དུ་སོང་།",
    "target": "བུམ་པ འི་ ནང་ དུ་ སོང་ །"
  },
  {
    "source": "དེ་གང་།",
    "target": "དེ་ གང་ །"
  },
  {
    "source": "ཆིལ་གྱིས་ལུད།",
    "target": "ཆིལ་ གྱིས་ ལུད །"
  },
  {
    "source": "དེས་མས་རིམ་གྱིས་སྙིང་གའི་བར་དུ་གང་།",
    "target": "དེ ས་ མ ས་ རིམ་ གྱིས་ སྙིང་ ག འི་ བར་ དུ་ གང་ །"
  },
  {
    "source": "ཡང་དཀར་པོ་ཡབ་ཡུམ་སྙོམས་པར་ཞུགས།",
    "target": "ཡང་ དཀར་པོ་ ཡབ་ཡུམ་ སྙོམས་པ ར་ ཞུགས །"
  },
  {
    "source": "སྦྱོར་མཚམས་ནས་བདུད་རྩི་བབས།",
    "target": "སྦྱོར་ མཚམས་ ནས་ བདུད་རྩི་ བབས །"
  },
  {
    "source": "བུམ་པའི་ནང་དུ་སོང་།",
    "target": "བུམ་པ འི་ ནང་ དུ་ སོང་ །"
  },
  {
    "source": "དེ་གང་།",
    "target": "དེ་ གང་ །"
  },
  {
    "source": "ཆིལ་གྱིས་ལུད།",
    "target": "ཆིལ་ གྱིས་ ལུད །"
  },
  {
    "source": "སྙིང་ག་ཡན་གང་།",
    "target": "སྙིང་ག་ ཡན་ གང་ །"
  },
  {
    "source": "སྙིང་གའི་འཁོར་ལོར་དཀར་དམར་འཐབ་པའི་བདེ་བ་ལ་རྩེ་གཅིག་ཏུ་དབང་ཤེས་ཀྱི་འཇུག་པ་བསྡུས་ཏེ་མཉམ་པར་གཞག་པར་བྱའོ།།",
    "target": "སྙིང་ག འི་ འཁོར་ ལོ ར་ དཀར་དམར་ འཐབ་པ འི་ བདེ་བ་ ལ་ རྩེ་ གཅིག་ ཏུ་ དབང་ ཤེས་ ཀྱི་ འཇུག་པ་ བསྡུས་ ཏེ་ མཉམ་པ ར་ གཞག་པ ར་ བྱ འོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "འཇིག་རྟེན་ཁྱིམ་བདག་རྣམས་ནི་དཔལ་བརྟེན་ནས།།",
    "target": "འཇིག་རྟེན་ ཁྱིམ་བདག་ རྣམས་ ནི་ དཔལ་ བརྟེན་ ནས ། །"
  },
  {
    "source": "བིལ་བ་སྟར་ཀ་བུམ་པ་བཟང་དང་བཅས།།",
    "target": "བིལ་བ་ སྟ ར་ ཀ་ བུམ་པ་ བཟང་ དང་ བཅས ། །"
  },
  {
    "source": "མདུན་དུ་བདར་ནས་བཀྲ་ཤིས་བྱེད་པ་ལྟར།།",
    "target": "མདུན་ དུ་ བདར་ ནས་ བཀྲ་ཤིས་ བྱེད་པ་ ལྟ ར ། །"
  },
  {
    "source": "བཀྲ་ཤིས་ཀུན་གྱིས་དེང་འདིར་བདེ་ལེགས་ཤོག།",
    "target": "བཀྲ་ཤིས་ ཀུན་ གྱིས་ དེང་ འདི ར་ བདེ་ལེགས་ ཤོག །"
  },
  {
    "source": "ཅེས་བརྗོད།",
    "target": "ཅེས་ བརྗོད །"
  },
  {
    "source": "ཚེ་རྫས་ལོངས་སྤྱོད།",
    "target": "ཚེ་ རྫས་ ལོངས་སྤྱོད །"
  },
  {
    "source": "བཀྲ་ཤིས་རྫས་སྣ་གཉིས་པོ་གཏད།",
    "target": "བཀྲ་ཤིས་ རྫས་ སྣ་ གཉིས་པོ་ གཏད །"
  },
  {
    "source": "ལྷ་ཡི་དབང་པོ་ལྷ་མིན་གཡུལ་རྒྱལ་ནས།།",
    "target": "ལྷ་ ཡི་ དབང་པོ་ ལྷ་མིན་ གཡུལ་ རྒྱལ་ ནས ། །"
  },
  {
    "source": "བཀྲ་ཤིས་ལྷ་མོ་བརྒྱད་ཀྱིས་མཆོད་པ་ལྟར།།",
    "target": "བཀྲ་ཤིས་ ལྷ་མོ་ བརྒྱད་ ཀྱིས་ མཆོད་པ་ ལྟ ར ། །"
  },
  {
    "source": "སྐལ་ལྡན་རིགས་ཀྱི་བུ་ཡང་བདུད་བཞི་ལས།།",
    "target": "སྐལ་ལྡན་ རིགས་ ཀྱི་ བུ་ ཡང་ བདུད་ བཞི་ ལས ། །"
  },
  {
    "source": "རྣམ་པར་རྒྱལ་བའི་དངོས་གྲུབ་ཐོབ་གྱུར་ཅིག།",
    "target": "རྣམ་པ ར་ རྒྱལ་བ འི་ དངོས་གྲུབ་ ཐོབ་ གྱུར་ ཅིག །"
  },
  {
    "source": "སྣ་བདུན་གཉིས་གཏད།",
    "target": "སྣ་ བདུན་ གཉིས་ གཏད །"
  },
  {
    "source": "ཇི་ལྟར་མི་དབང་འཁོར་ལོས་སྒྱུར་རྒྱལ་ནི།།",
    "target": "ཇི་ ལྟ ར་ མི་ དབང་ འཁོར་ལོ ས་ སྒྱུར་ རྒྱལ་ ནི ། །"
  },
  {
    "source": "རྒྱལ་སྲིད་སྣ་བདུན་ཚོགས་དང་ལྡན་པར་ལྟར།།",
    "target": "རྒྱལ་སྲིད་ སྣ་ བདུན་ ཚོགས་ དང་ ལྡན་པ ར་ ལྟ ར ། །"
  },
  {
    "source": "སྐལ་ལྡན་རིགས་ཀྱི་བུ་ཡང་དེ་ལྟ་བུས།།",
    "target": "སྐལ་ལྡན་ རིགས་ ཀྱི་ བུ་ ཡང་ དེ་ ལྟ་ བུ ས ། །"
  },
  {
    "source": "འཇིག་རྟེན་ཐམས་ཅད་རྗེས་སུ་འཛིན་གྱུར་ཅིག།",
    "target": "འཇིག་རྟེན་ ཐམས་ཅད་ རྗེས་ སུ་ འཛིན་ གྱུར་ ཅིག །"
  },
  {
    "source": "ཅེས་བརྗོད་ལ།",
    "target": "ཅེས་ བརྗོད་ ལ །"
  },
  {
    "source": "རབ་བམ་རྒྱུན་གྱི་ཉམས་ལེན་ལ་བསམས་པ་ཙམ་གྱིས་འགྲུབ་བོ།།",
    "target": "རབ་ བམ་ རྒྱུན་ གྱི་ ཉམས་ལེན་ ལ་ བསམས་པ་ ཙམ་ གྱིས་ འགྲུབ་ བོ ། །"
  },
  {
    "source": "ཞེས་རྗེ་བཙུན་ཨ་ཝ་དྷཱུ་ཏི་པའི་གསུང་གི་གསང་བས་བརྒྱན་ཏེ།",
    "target": "ཞེས་ རྗེ་བཙུན་ ཨ་ཝ་དྷཱུ་ཏི་ པ འི་ གསུང་ གི་ གསང་བ ས་ བརྒྱན་ ཏེ །"
  },
  {
    "source": "པདྨ་དཀར་པོས་གཉལ་ཡངས་པ་ཅན་གྱི་ཆོས་འཁོར་རྡོ་རྗེའི་གདན་དུ་སྦྱར་བ་དགེ་ལེགས་དམ་པས་ཚེའི་རིག་འཛིན་ཐོབ་པར་གྱུར་ཅིག་གུ།",
    "target": "པདྨ་ དཀར་པོ ས་ གཉལ་ ཡངས་པ་ཅན་ གྱི་ ཆོས་འཁོར་ རྡོ་རྗེ འི་ གདན་ དུ་ སྦྱར་བ་ དགེ་ལེགས་ དམ་པ ས་ ཚེ འི་ རིག་འཛིན་ ཐོབ་པ ར་ གྱུར་ ཅིག་ གུ །"
  },
  {
    "source": "ཨོཾ་ཨ་མཱ་ར་ཎི་ཛཱི་ཝནྟཱི་ཡེ་སྭཱ་ཧཱ།།",
    "target": "ཨོཾ་ ཨ་མཱ་ར་ ཎི་ ཛཱི་ ཝནྟཱི་ ཡེ་ སྭཱ་ཧཱ ། །"
  },
  {
    "source": "།།",
    "target": "། །"
  }
]
