[
  {
    "source": "༄༅།།",
    "target": "༄༅ ། །"
  },
  {
    "source": "དགེ་སྦྱོར་བདུན་པའི་ཉམས་ལེན་སྒང་དུ་བསྒྲིལ་བ་བཞུགས་སོ།།",
    "target": "དགེ་སྦྱོར་ བདུན་པ འི་ ཉམས་ལེན་ སྒང་ དུ་ བསྒྲིལ་བ་ བཞུགས་ སོ ། །"
  },
  {
    "source": "བཀྲ་ཤིས་ཚོན་གྱིས་རབ་སྦགས་ཞབས་མཐིལ་ལ།།",
    "target": "བཀྲ་ཤིས་ ཚོན་ གྱིས་ རབ་ སྦགས་ ཞབས་ མཐིལ་ ལ ། །"
  },
  {
    "source": "མཆོད་དེ་འཇིག་རྟེན་ཆོས་ལ་གུས་བྲལ་ཏེ།།",
    "target": "མཆོད་ དེ་ འཇིག་རྟེན་ ཆོས་ ལ་ གུས་ བྲལ་ ཏེ ། །"
  },
  {
    "source": "ཞེན་ལོག་སྒྲུབ་པའི་ཕྱོགས་སུ་ལྷུང་བའི་ཕྱིར།།",
    "target": "ཞེན་ལོག་ སྒྲུབ་པ འི་ ཕྱོགས་ སུ་ ལྷུང་བ འི་ ཕྱི ར ། །"
  },
  {
    "source": "མཚན་ལྡན་བླ་མར་ངེས་པ་འབྲུག་པ་ཁོང་།།",
    "target": "མཚན་ལྡན་ བླ་མ ར་ ངེས་པ་ འབྲུག་པ་ ཁོང་ ། །"
  },
  {
    "source": "གསུང་གི་ཟླ་ཉ་ལས་འཛག་བདུད་རྩིའི་རྒྱུན།།",
    "target": "གསུང་ གི་ ཟླ་ ཉ་ལས་ འཛག་ བདུད་རྩི འི་ རྒྱུན ། །"
  },
  {
    "source": "སུས་འཐུང་དྲང་དོན་བསྙད་པའི་ཆང་གི་རོར།།",
    "target": "སུ ས་ འཐུང་ དྲང་དོན་ བསྙད་པ འི་ ཆང་ གི་ རོར ། །"
  },
  {
    "source": "མ་ཆགས་ཞི་ལ་རེག་ནས་བདེར་འཚོ་བས།།",
    "target": "མ་ ཆགས་ ཞི་ ལ་ རེག་ ནས་ བདེ ར་ འཚོ་བ ས ། །"
  },
  {
    "source": "འབྲེལ་ཚད་དོན་ལྡན་ཁོང་ལས་གཞན་པ་སུ།།",
    "target": "འབྲེལ་ ཚད་ དོན་ལྡན་ ཁོང་ ལས་ གཞན་ པ་ སུ ། །"
  },
  {
    "source": "ཡིད་ཀྱི་ངོས་གཙང་གང་གི་རྣམ་ཐར་གྱི།།",
    "target": "ཡིད་ ཀྱི་ ངོས་ གཙང་ གང་ གི་ རྣམ་ཐར་ གྱི ། །"
  },
  {
    "source": "རི་མོས་འགེངས་དེར་ལེགས་བཤད་ཡོན་ཏན་ཚོགས།།",
    "target": "རི་མོ ས་ འགེང ས་ དེ ར་ ལེགས་བཤད་ ཡོན་ཏན་ ཚོགས ། །"
  },
  {
    "source": "མ་བོས་ལྟད་མོ་ལ་བཞིན་འདུ་བས་ཀྱང་།།",
    "target": "མ་ བོས་ ལྟད་མོ་ ལ་ བཞིན་ འདུ་བ ས་ ཀྱང་ ། །"
  },
  {
    "source": "ཤེས་ལྡན་གཏན་གྱི་སྐྱབས་སུ་ཁོང་ག་འོས།།",
    "target": "ཤེས་ལྡན་ གཏན་ གྱི་ སྐྱབས་ སུ་ ཁོང་ ག་ འོས ། །"
  },
  {
    "source": "འདིར་གང་ཐོས་པ་ཉམས་ལེན་དུ་བསྒྲིལ་བ།",
    "target": "འདི ར་ གང་ ཐོས་པ་ ཉམས་ལེན་ དུ་ བསྒྲིལ་བ །"
  },
  {
    "source": "ཆོས་ཆོས་བརྒྱད་ཀྱི་གྲོགས་སུ་མི་བཏང་།",
    "target": "ཆོས་ ཆོས་ བརྒྱད་ ཀྱི་ གྲོགས་ སུ་ མི་ བཏང་ །"
  },
  {
    "source": "ཁ་དང་ཞེ་ཕུགས་བསྟུན་པ།",
    "target": "ཁ་ དང་ ཞེ་ ཕུགས་ བསྟུན་པ །"
  },
  {
    "source": "སྒོ་གསུམ་དགེ་སྦྱོར་གྱི་བསྲངས་སུ་བཅུག་ནས།",
    "target": "སྒོ་ གསུམ་ དགེ་སྦྱོར་ གྱི་ བསྲངས་ སུ་ བཅུག་ ནས །"
  },
  {
    "source": "ཚེ་འདི་ལ་ཞེན་པའི་འཁྲི་བ་བཅད་དེ།",
    "target": "ཚེ་ འདི་ ལ་ ཞེན་པ འི་ འཁྲི་བ་ བཅད་ དེ །"
  },
  {
    "source": "མ་ཚོར་བར་ཐར་པའི་གོ་འཕང་དུ་འཛེག་པ།",
    "target": "མ་ ཚོར་བ ར་ ཐར་པ འི་ གོ་འཕང་ དུ་ འཛེག་པ །"
  },
  {
    "source": "ཆོས་རྗེ་འབྲུག་པའི་ཁྱད་པར་གྱི་གདམས་ངག་འདི་ལ།",
    "target": "ཆོས་རྗེ་ འབྲུག་པ འི་ ཁྱད་པ ར་ གྱི་ གདམས་ངག་ འདི་ ལ །"
  },
  {
    "source": "སྔོན་འགྲོ།",
    "target": "སྔོན་ འགྲོ །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་དང་གསུམ་ལས།",
    "target": "རྗེས་ དང་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སེམས་ཅན་གྱི་ཁམས་ཐམས་ཅད་ལ་དམིགས་ཏེ།",
    "target": "སེམས་ཅན་ གྱི་ ཁམས་ ཐམས་ཅད་ ལ་ དམིགས་ ཏེ །"
  },
  {
    "source": "བདེ་བ་དང་ལྡན་པར་འདོད་པའི་བྱམས་པ་དང་།",
    "target": "བདེ་བ་ དང་ ལྡན་པ ར་ འདོད་པ འི་ བྱམས་པ་ དང་ །"
  },
  {
    "source": "སྡུག་བསྔལ་དང་བྲལ་བར་འདོད་པའི་སྙིང་རྗེ་དང་།",
    "target": "སྡུག་བསྔལ་ དང་ བྲལ་བ ར་ འདོད་པ འི་ སྙིང་རྗེ་ དང་ །"
  },
  {
    "source": "བདེ་བ་དང་མི་འབྲལ་བར་འདོད་པའི་དགའ་བ་དང་།",
    "target": "བདེ་བ་ དང་ མི་ འབྲལ་བ ར་ འདོད་པ འི་ དགའ་བ་ དང་ །"
  },
  {
    "source": "བདེ་སྡུག་ཐམས་ཅད་དང་བྲལ་བའི་བཏང་སྙོམས་ཚད་མེད་པ་ལ་བསྒོམ་པར་བྱའོ།།",
    "target": "བདེ་སྡུག་ ཐམས་ཅད་ དང་ བྲལ་བ འི་ བཏང་ སྙོམས་ ཚད་ མེད་པ་ ལ་ བསྒོམ་པ ར་ བྱ འོ ། །"
  },
  {
    "source": "ཨོཾ་སྭ་བྷཱ་ཝ་ཤུདྡྷཿསརྦ་དྷརྨཿསྭ་བྷཱ་ཝ་ཤུདྡྷོ྅ཧཾ།",
    "target": "ཨོཾ་ སྭ་ བྷཱ་ཝ་ ཤུདྡྷཿ སརྦ་ དྷརྨཿ སྭ་ བྷཱ་ཝ་ ཤུདྡྷོ྅ཧཾ །"
  },
  {
    "source": "སྟོང་པ་ཉིད་ཀྱི་ངང་ལས།",
    "target": "སྟོང་པ་ཉིད་ ཀྱི་ ངང་ ལས །"
  },
  {
    "source": "བྷྲཱུྃ་ལས་རྡོ་རྗེའི་ས་གཞི་ལ་སྣ་ཚོགས་རྡོ་རྗེའི་ལྟེ་བར།",
    "target": "བྷྲཱུྃ་ ལས་ རྡོ་རྗེ འི་ ས་གཞི་ ལ་ སྣ་ ཚོགས་ རྡོ་རྗེ འི་ ལྟེ་བ ར །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་ཡིད་བཞིན་གྱི་ནོར་བུའི་རྒྱལ་པོ་ལས་གྲུབ་པ།",
    "target": "དེ་བཞིན་གཤེགས་པ་ ཐམས་ཅད་ ཀྱིས་ བྱིན་ གྱིས་ བརླབས་པ འི་ ཡིད་ བཞིན་ གྱི་ ནོར་བུ འི་ རྒྱལ་པོ་ ལས་ གྲུབ་པ །"
  },
  {
    "source": "ཕྱི་བྱང་ཆུབ་ཆེན་པོའི་མཆོད་རྟེན།",
    "target": "ཕྱི་ བྱང་ཆུབ་ ཆེན་པོ འི་ མཆོད་རྟེན །"
  },
  {
    "source": "མཚམས་བྱང་ཆུབ་ཤིང་གིས་ལེགས་པར་བརྒྱན་པ།",
    "target": "མཚམས་ བྱང་ཆུབ་ཤིང་ གིས་ ལེགས་པ ར་ བརྒྱན་པ །"
  },
  {
    "source": "ནང་རྡོ་རྗེ་གདན་གྱི་གཞལ་མེད་ཁང་།",
    "target": "ནང་ རྡོ་རྗེ་གདན་ གྱི་ གཞལ་མེད་ཁང་ །"
  },
  {
    "source": "བྲེ་ཡན་ལ་རྩ་བའི་བླ་མ་བཀའ་བརྒྱུད་དང་བཅས་པ་མཐོ་བརྩེགས་སུ་བཞུགས་པ།",
    "target": "བྲེ་ ཡན་ ལ་ རྩ་བ འི་ བླ་མ་ བཀའ་ བརྒྱུད་ དང་ བཅས་པ་ མཐོ་ བརྩེགས་ སུ་ བཞུགས་པ །"
  },
  {
    "source": "བུམ་ནང་དུ་རྣལ་འབྱོར་བླ་མེད་དང་།",
    "target": "བུམ་ ནང་ དུ་ རྣལ་འབྱོར་ བླ་མེད་ དང་ །"
  },
  {
    "source": "བང་རིམ་ལ་རྣལ་འབྱོར་དང་།",
    "target": "བང་རིམ་ ལ་ རྣལ་འབྱོར་ དང་ །"
  },
  {
    "source": "སྤྱོད་པ་དང་།",
    "target": "སྤྱོད་པ་ དང་ །"
  },
  {
    "source": "བྱ་བའི་རྒྱུད་ཀྱི་དུས་གསུམ་གྱི་སངས་རྒྱས་དཔའ་བོ་མཁའ་འགྲོ་དགེ་འདུན་དང་བཅས་པ།",
    "target": "བྱ་བ འི་ རྒྱུད་ ཀྱི་ དུས་ གསུམ་ གྱི་ སངས་རྒྱས་ དཔའ་བོ་མཁའ་འགྲོ་ དགེ་འདུན་ དང་ བཅས་པ །"
  },
  {
    "source": "ཆོས་སྐྱོང་བའི་སྲུང་མ་ཡེ་ཤེས་པ་དང་།",
    "target": "ཆོས་སྐྱོང་ བ འི་ སྲུང་མ་ ཡེ་ཤེས་པ་ དང་ །"
  },
  {
    "source": "འཇིག་རྟེན་གཙང་རིས་ཀྱི་མགོན་པོ་བདུན་ཅུ་རྩ་ལྔ་རྣམས་རིམ་པ་བཞིན་འཁོད་པ།",
    "target": "འཇིག་རྟེན་ གཙང་རིས་ ཀྱི་ མགོན་པོ་ བདུན་ ཅུ་ རྩ་ ལྔ་ རྣམས་ རིམ་པ་ བཞིན་ འཁོད་པ །"
  },
  {
    "source": "སེང་ཁྲིར་གཞི་བདག་གིས་གཙོས་པའི་སྡེ་བརྒྱད་རིགས་དྲུག་གི་ཚོགས་པ་ཐམས་ཅད་མཆོད་རྟེན་འདེགས་པའི་ཚུལ་དུ་ཡོད་པའི་བུམ་ནང་གི་དབུས་སུ།",
    "target": "སེང་ཁྲི ར་ གཞི་བདག་ གིས་ གཙོས་པ འི་ སྡེ་ བརྒྱད་ རིགས་ དྲུག་ གི་ ཚོགས་པ་ ཐམས་ཅད་ མཆོད་རྟེན་ འདེགས་པ འི་ ཚུལ་ དུ་ ཡོད་པ འི་ བུམ་ ནང་ གི་ དབུས་ སུ །"
  },
  {
    "source": "རང་ཉིད་ཀྱི་ལུས་སྐུའི་ཁྲོ་བོ་འཇམ་དཔལ་གཤིན་རྗེ་གཤེད་དཀར་པོ་བེ་ཅོན་འཕྱར་བ།",
    "target": "རང་ ཉིད་ ཀྱི་ ལུས་ སྐུ འི་ ཁྲོ་བོ་ འཇམ་དཔལ་ གཤིན་རྗེ་གཤེད་ དཀར་པོ་ བེ་ཅོན་ འཕྱར་བ །"
  },
  {
    "source": "དེའི་སྙིང་གར་རང་གི་ངག་གསུང་གི་ཁྲོ་བོ་ཧ་ཡ་གྲྀ་བ་དམར་པོ་དབྱུག་ཐོ་འཕྱར་བ།",
    "target": "དེ འི་ སྙིང་ག ར་ རང་ གི་ ངག་ གསུང་ གི་ ཁྲོ་བོ་ ཧ་ཡ་ གྲྀ་བ་ དམར་པོ་ དབྱུག་ ཐོ་ འཕྱར་བ །"
  },
  {
    "source": "དེའི་ཐུགས་ཀར་རང་གི་ཡིད་ཐུགས་ཀྱི་ཁྲོ་བོ་ཕྱག་ན་རྡོ་རྗེ་མཐིང་ནག་རྡོ་རྗེ་འཕྱར་བ།",
    "target": "དེ འི་ ཐུགས་ ཀ ར་ རང་ གི་ ཡིད་ ཐུགས་ ཀྱི་ ཁྲོ་བོ་ ཕྱག་ ན་ རྡོ་རྗེ་ མཐིང་ནག་ རྡོ་རྗེ་ འཕྱར་བ །"
  },
  {
    "source": "གཡོན་རྣམས་ཐུགས་ཀར་སྡིགས་མཛུབ་མཛད་ཅིང་།",
    "target": "གཡོན་ རྣམས་ ཐུགས་ ཀ ར་ སྡིགས་མཛུབ་ མཛད་ ཅིང་ །"
  },
  {
    "source": "ཤིན་ཏུ་ཁྲོས་པའི་ཞལ་མཆེ་བ་བཞི་གཙིགས་ཤིང་།",
    "target": "ཤིན་ ཏུ་ ཁྲོས་པ འི་ ཞལ་ མཆེ་བ་ བཞི་ གཙིགས་ ཤིང་ །"
  },
  {
    "source": "སྤྱན་གསུམ་བགྲད་དེ་སྡང་མིག་ཏུ་གཟིགས་པ།",
    "target": "སྤྱན་ གསུམ་ བགྲད་ དེ་ སྡང་མིག་ ཏུ་ གཟིགས་ པ །"
  },
  {
    "source": "སྨིན་མ་དང་ཨག་ཚོམ་མེར་སྣང་ཞིང་།",
    "target": "སྨིན་མ་ དང་ ཨག་ཚོམ་ མེར་ སྣང་ ཞིང་ །"
  },
  {
    "source": "རལ་པ་གཤོར་པོ་དཔལ་གྱི་ཆས་བརྒྱད་ཀྱིས་བརྒྱན་པའི་སྐུ་ཐུང་ལ་གེལ་ཞིང་ལྷུ་ལག་རགས་པ།",
    "target": "རལ་པ་ གཤོ ར་པོ་ དཔལ་ གྱི་ ཆས་ བརྒྱད་ ཀྱིས་ བརྒྱན་པ འི་ སྐུ་ ཐུང་ ལ་ གེལ་ ཞིང་ ལྷུ་ ལག་ རགས་པ །"
  },
  {
    "source": "གཡས་བརྐྱང་གིས་ཉིན་མོར་བྱེད་པ་ལ་བཞུགས་པ།",
    "target": "གཡས་ བརྐྱང་ གིས་ ཉིན་མོ ར་ བྱེད་པ་ ལ་ བཞུགས་པ །"
  },
  {
    "source": "བ་སྤུའི་ཁུངས་ནས་ཁྲོ་བོ་ཁྲོ་མོ་དང་།",
    "target": "བ་སྤུ འི་ ཁུངས་ ནས་ ཁྲོ་བོ་ ཁྲོ་མོ་ དང་ །"
  },
  {
    "source": "གནམ་ལྕགས་ཀྱི་ཐོག་སེར་དང་།",
    "target": "གནམ་ལྕགས་ ཀྱི་ ཐོག་ སེར་ དང་ །"
  },
  {
    "source": "རྡོ་རྗེ་དང་།",
    "target": "རྡོ་རྗེ་ དང་ །"
  },
  {
    "source": "རལ་གྲི་ལ་སོགས་པའི་མཚོན་རྣོན་པོ་དང་བཅས་པ་རབ་ཏུ་འབར་བའི་མེ་ལྕེ་འཕྲོ་བས་ཀུན་ནས་བསྐོར་བར་གསལ་བཏབ་སྟེ།",
    "target": "རལ་གྲི་ ལ་ སོགས་པ འི་ མཚོན་ རྣོན་པོ་ དང་ བཅས་པ་ རབ་ ཏུ་ འབར་བ འི་ མེ་ ལྕེ་ འཕྲོ་བ ས་ ཀུན་ ནས་ བསྐོར་བ ར་ གསལ་ བཏབ་ སྟེ །"
  },
  {
    "source": "ཨོཾ་ཨཱཿཧཱུཾ་བརྒྱ་རྩ་བརྒྱད་འཛབ་ཏུ་བཟླའོ།།",
    "target": "ཨོཾ་ ཨཱཿ ཧཱུཾ་ བརྒྱ་ རྩ་ བརྒྱད་ འཛབ་ ཏུ་ བཟླ འོ ། །"
  },
  {
    "source": "གཉིས་པ་དངོས་གཞི་ལ།",
    "target": "གཉིས་པ་ དངོས་གཞི་ ལ །"
  },
  {
    "source": "དང་པོ་སེམས་བསྐྱེད་གསོལ་བ་གདབ།།",
    "target": "དང་པོ་ སེམས་ བསྐྱེད་ གསོལ་བ་ གདབ ། །"
  },
  {
    "source": "དགོས་མེད་བསྒོམ་ཞིང་བཟློག་བསྒོམ་བྱ།།",
    "target": "དགོས་ མེད་ བསྒོམ་ ཞིང་ བཟློག་ བསྒོམ་ བྱ ། །"
  },
  {
    "source": "ཞིང་ཁམས་སྦྱང་ཞིང་སྙིང་རྗེ་བསྒོམ།།",
    "target": "ཞིང་ཁམས་ སྦྱང་ ཞིང་ སྙིང་རྗེ་ བསྒོམ ། །"
  },
  {
    "source": "ཆིག་ཆོག་བསྒོམ་ཞིང་རྩལ་རྫོགས་བསྒོམ།།",
    "target": "ཆིག་ ཆོག་ བསྒོམ་ ཞིང་ རྩལ་ རྫོགས་ བསྒོམ ། །"
  },
  {
    "source": "ལས་འབྲེལ་བཞག་ཅིང་སྤེལ་སྦྱང་བྱ།།",
    "target": "ལས་ འབྲེལ་ བཞག་ ཅིང་ སྤེལ་ སྦྱང་ བྱ ། །"
  },
  {
    "source": "དབང་བཞི་བསྐུར་ཞིང་གདམས་དག་བསྒོམ།།",
    "target": "དབང་ བཞི་ བསྐུར་ ཞིང་ གདམས་ དག་ བསྒོམ ། །"
  },
  {
    "source": "རྟེན་འབྲེལ་བསྒྲིག་ཅིང་སྨོན་ལམ་གདབ།།",
    "target": "རྟེན་འབྲེལ་ བསྒྲིག་ ཅིང་ སྨོན་ལམ་ གདབ ། །"
  },
  {
    "source": "ཅེས་བཅུ་བཞི་ཡོད་པ་ལས།",
    "target": "ཅེས་ བཅུ་ བཞི་ ཡོད་པ་ ལས །"
  },
  {
    "source": "དང་པོ་སེམས་བསྐྱེད་པ་ནི།",
    "target": "དང་པོ་ སེམས་ བསྐྱེད་པ་ ནི །"
  },
  {
    "source": "སེམས་ཅན་ཐམས་ཅད་མི་ཟད་པའི་འཁོར་བ་ལས་བསྒྲལ་ནས་བདེ་བ་ཆེན་པོའི་ས་ལ་བཞག་པའི་ཕྱིར།",
    "target": "སེམས་ཅན་ ཐམས་ཅད་ མི་ ཟད་པ འི་ འཁོར་བ་ ལས་ བསྒྲལ་ ནས་ བདེ་བ་ ཆེན་པོ འི་ ས་ ལ་ བཞག་པ འི་ ཕྱི ར །"
  },
  {
    "source": "རྫོགས་པའི་སངས་རྒྱས་ཐོབ་པར་བྱའོ་ཞེས་སྨོན་པ་དང་།",
    "target": "རྫོགས་པ འི་ སངས་རྒྱས་ ཐོབ་པ ར་ བྱ འོ་ ཞེས་ སྨོན་པ་ དང་ །"
  },
  {
    "source": "དེའི་ཆེད་དུ་དགེ་སྦྱོར་བདུན་པ་ཉམས་སུ་བླང་བ་ནི་འཇུག་པ་ཡིན་ཏེ།",
    "target": "དེ འི་ ཆེད་ དུ་ དགེ་སྦྱོར་ བདུན་པ་ ཉམས་ སུ་ བླང་བ་ ནི་ འཇུག་པ་ ཡིན་ ཏེ །"
  },
  {
    "source": "ངག་ཏུ་ཕྱོགས་བཅུ་དུས་གསུམ་གྱི་ཞེས་པ་ནས།",
    "target": "ངག་ ཏུ་ ཕྱོགས་ བཅུ་ དུས་ གསུམ་ གྱི་ ཞེས་ པ་ ནས །"
  },
  {
    "source": "བདག་གིས་དགེ་སྦྱོར་བགྱིས་པའི་བསོད་ནམས་འདི་དག་གིས།།",
    "target": "བདག་ གིས་ དགེ་སྦྱོར་ བགྱིས་པ འི་ བསོད་ནམས་ འདི་ དག་ གིས ། །"
  },
  {
    "source": "འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག།",
    "target": "འགྲོ་ ལ་ ཕན་ ཕྱི ར་ སངས་རྒྱས་ འགྲུབ་པ ར་ ཤོག །"
  },
  {
    "source": "ཅེས་པའི་བར་ལན་གསུམ་བརྗོད་དོ།།",
    "target": "ཅེས་ པ འི་ བར་ ལན་ གསུམ་ བརྗོད་ དོ ། །"
  },
  {
    "source": "གཉིས་པ་གསོལ་བ་གདབ་པ་ནི།",
    "target": "གཉིས་པ་ གསོལ་བ་ གདབ་པ་ ནི །"
  },
  {
    "source": "རང་གི་སྤྱི་བོའི་ཐད།",
    "target": "རང་ གི་ སྤྱི་བོ འི་ ཐད །"
  },
  {
    "source": "བྲེའི་ནང་།",
    "target": "བྲེ འི་ ནང་ །"
  },
  {
    "source": "གྱད་དང་སེང་གེ་ཆེན་པོ་བརྒྱད་ཀྱིས་བཏེག་པའི་ཁྲི།",
    "target": "གྱད་ དང་ སེང་གེ་ ཆེན་པོ་ བརྒྱད་ ཀྱིས་ བཏེག་པ འི་ ཁྲི །"
  },
  {
    "source": "པདྨ་ཟླ་ཉི་བརྩེགས་པའི་གདན་ལ་བཞུགས་པའི་རྩ་བའི་བླ་མ།",
    "target": "པདྨ་ ཟླ་ ཉི་ བརྩེགས་པ འི་ གདན་ ལ་ བཞུགས་པ འི་ རྩ་བ འི་ བླ་མ །"
  },
  {
    "source": "རང་ལ་དགྱེས་པས་གཟིགས་པ་ཞལ་འཛུམ་བག་ཅན།",
    "target": "རང་ ལ་ དགྱེས་པ ས་ གཟིགས་པ་ ཞལ་ འཛུམ་ བག་ ཅན །"
  },
  {
    "source": "བལྟས་ཀྱིན་ངོམས་པ་མེད་པའི་སྐུ་མི་ཟད་པ་རྒྱན་གྱི་འཁོར་ལོ་སྤྲུལ་སྐུ།",
    "target": "བལྟས་ ཀྱིན་ ངོམས་པ་ མེད་པ འི་ སྐུ་ མི་ ཟད་པ་ རྒྱན་ གྱི་ འཁོར་ལོ་ སྤྲུལ་སྐུ །"
  },
  {
    "source": "གསུང་མི་ཟད་པ་རྒྱན་གྱི་འཁོར་ལོ་ལོངས་སྐུ།",
    "target": "གསུང་ མི་ ཟད་པ་ རྒྱན་ གྱི་ འཁོར་ལོ་ ལོངས་སྐུ །"
  },
  {
    "source": "ཐུགས་མི་ཟད་པ་རྒྱན་གྱི་འཁོར་ལོ་ཆོས་སྐུ།",
    "target": "ཐུགས་ མི་ ཟད་པ་ རྒྱན་ གྱི་ འཁོར་ལོ་ ཆོས་ སྐུ །"
  },
  {
    "source": "དེ་གསུམ་ཐ་དད་དུ་ཕྱེ་ཡང་གཉིས་མིན་དུ་རོ་གཅིག་པའི་སྤྱི་གཟུགས་ངོ་བོ་ཉིད་ཀྱི་སྐུ་སྟེ།",
    "target": "དེ་ གསུམ་ ཐ་ དད་ དུ་ ཕྱེ་ ཡང་ གཉིས་ མིན་ དུ་ རོ་ གཅིག་པ འི་ སྤྱི་གཟུགས་ ངོ་བོ་ཉིད་ ཀྱི་ སྐུ་ སྟེ །"
  },
  {
    "source": "སྐུ་བཞི་ཡེ་ཤེས་ལྔའི་རང་བཞིན།",
    "target": "སྐུ་བཞི་ ཡེ་ཤེས་ ལྔ འི་ རང་བཞིན །"
  },
  {
    "source": "རིགས་ཐམས་ཅད་ཀྱི་བདག་པོ།",
    "target": "རིགས་ ཐམས་ ཅད་ ཀྱི་ བདག་པོ །"
  },
  {
    "source": "དཀྱིལ་འཁོར་ཐམས་ཅད་ཀྱི་གཙོ་བོ།",
    "target": "དཀྱིལ་འཁོར་ཐམས་ཅད་ ཀྱི་ གཙོ་ བོ །"
  },
  {
    "source": "དཀོན་མཆོག་གསུམ་འདུས་པ་ཡིན་པར་ཐེ་ཚོམ་དང་སོམ་ཉི་ཡོད་རི་སྙམ་པས།",
    "target": "དཀོན་མཆོག་ གསུམ་ འདུས་པ་ ཡིན་པ ར་ ཐེ་ཚོམ་ དང་ སོམ་ཉི་ ཡོད་ རི་ སྙམ་པ ས །"
  },
  {
    "source": "སྙིང་གི་ཁོང་རུས་པའི་གཏིང་ནས།",
    "target": "སྙིང་ གི་ ཁོང་ རུས་པ འི་ གཏིང་ ནས །"
  },
  {
    "source": "འདི་དང་བར་དོ་ཕྱི་མ་ཐམས་ཅད་ཀྱི་སྐྱབས་མགོན་རེ་ས་གཏད་ནས།",
    "target": "འདི་ དང་ བར་དོ་ ཕྱི་མ་ ཐམས་ཅད་ ཀྱི་ སྐྱབས་ མགོན་ རེ་ ས་ གཏད་ ནས །"
  },
  {
    "source": "ཕར་ཐིམ་འགྲོ་བ་ལྟ་བུ།",
    "target": "ཕ ར་ ཐིམ་ འགྲོ་བ་ ལྟ་བུ །"
  },
  {
    "source": "ཚུར་འབྲལ་མི་ཕོད་པ་ལྟ་བུར་བཀའ་བརྒྱུད་དང་བཅས་པ་ལ་དམིགས་ཏེ།",
    "target": "ཚུ ར་ འབྲལ་ མི་ ཕོད་པ་ ལྟ་བུ ར་ བཀའ་ བརྒྱུད་ དང་ བཅས་པ་ ལ་ དམིགས་ ཏེ །"
  },
  {
    "source": "བདག་གི་ལུས་ལོངས་སྤྱོད་དུས་གསུམ་གྱི་དགེ་ཚོགས་དང་བཅས་པ་ཐམས་ཅད།",
    "target": "བདག་ གི་ ལུས་ ལོངས་སྤྱོད་ དུས་ གསུམ་ གྱི་ དགེ་ཚོགས་ དང་ བཅས་པ་ ཐམས་ཅད །"
  },
  {
    "source": "འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་པའི་སྤྲིན་ཆེན་པོར་དམིགས་ཏེ།",
    "target": "འཕགས་པ་ ཀུན་ ཏུ་ བཟང་པོ འི་ རྣམ་པ ར་ ཐར་པ་ ལས་ བྱུང་བ འི་ མཆོད་པ འི་ སྤྲིན་ ཆེན་པོ ར་ དམིགས་ ཏེ །"
  },
  {
    "source": "ཡན་ལག་བདུན་པས་ཕུལ།",
    "target": "ཡན་ལག་བདུན་པ ས་ ཕུལ །"
  },
  {
    "source": "མ་ནམ་བཞི་སྐོར་སོགས་ཀྱིས་གསོལ་བ་དྲག་པོ་མཆི་མ་ཐུལ་ཐུལ་དུས་དང་རྣམ་པ་ཐམས་ཅད་དུ་གདབ་པར་བྱའོ།།",
    "target": "མ་ ནམ་ བཞི་ སྐོར་ སོགས་ ཀྱིས་ གསོལ་བ་ དྲག་པོ་ མཆི་མ་ ཐུལ་ ཐུལ་ དུས་ དང་ རྣམ་པ་ ཐམས་ཅད་ དུ་ གདབ་པ ར་ བྱ འོ ། །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "ཆོས་འབྲེལ་ཡོད་པའི་བླ་མ་ཐམས་ཅད་དེ་ལ་བསྟིམ་ནས་གསོལ་བ་བཏབ་ན།",
    "target": "ཆོས་འབྲེལ་ ཡོད་པ འི་ བླ་མ་ ཐམས་ཅད་ དེ་ ལ་ བསྟིམ་ ནས་ གསོལ་བ་ བཏབ་ ན །"
  },
  {
    "source": "བླ་མ་ཐམས་ཅད་ལ་གསོལ་བ་བཏབ་པར་འགྲོ་ཞིང་།",
    "target": "བླ་མ་ ཐམས་ཅད་ ལ་ གསོལ་བ་ བཏབ་པ ར་ འགྲོ་ ཞིང་ །"
  },
  {
    "source": "དེ་བཞིན་དུ་ཡི་དམ་ཐམས་ཅད་བསྟིམ་ཞིང་གསོལ་བ་འདེབས་ཀྱིན་ངག་ལ་སྔགས་བསྟིམ་པས་ལྷ་ཐམས་ཅད་བསྙེན་པར་འགྲོ།",
    "target": "དེ་ བཞིན་ དུ་ ཡི་དམ་ ཐམས་ཅད་ བསྟིམ་ ཞིང་ གསོལ་བ་ འདེབས་ ཀྱིན་ ངག་ ལ་ སྔགས་ བསྟིམ་པ ས་ ལྷ་ ཐམས་ཅད་ བསྙེན་པ ར་ འགྲོ །"
  },
  {
    "source": "ཆོས་སྐྱོང་ཐམས་ཅད་བསྟིམ་སྟེ་གསོལ་བ་བཏབ་ན།",
    "target": "ཆོས་སྐྱོང་ ཐམས་ཅད་ བསྟིམ་ སྟེ་ གསོལ་བ་ བཏབ་ ན །"
  },
  {
    "source": "འགལ་རྐྱེན་ཐམས་ཅད་སེལ་ཞིང་མཐུན་རྐྱེན་ཐམས་ཅད་བསྒྲུབ་པས་མཚོན་ཏེ་ཞིང་བསམ་དངོས་གསུམ་གྱི་རྟེན་འབྲེལ་བླ་མ་ལ་བསྒྲིག་ཤེས་ན་ཆོས་ཀྱི་དགོས་པ་ཐམས་ཅད་དེའི་ལག་པའི་རྩེ་ན་སྣང་ངོ་།།",
    "target": "འགལ་རྐྱེན་ ཐམས་ཅད་ སེལ་ ཞིང་ མཐུན་རྐྱེན་ ཐམས་ཅད་ བསྒྲུབ་པ ས་ མཚོན་ ཏེ་ ཞིང་ བསམ་ དངོས་ གསུམ་ གྱི་ རྟེན་འབྲེལ་ བླ་མ་ ལ་ བསྒྲིག་ ཤེས་ ན་ ཆོས་ ཀྱི་ དགོས་པ་ ཐམས་ཅད་ དེ འི་ ལག་པ འི་ རྩེ་ ན་ སྣང་ ངོ་ ། །"
  },
  {
    "source": "གསུམ་པ་དགོས་མེད་བསྒོམ་པ་ནི།",
    "target": "གསུམ་པ་ དགོས་ མེད་ བསྒོམ་པ་ ནི །"
  },
  {
    "source": "ཕྱི་སྐྱེས་པའི་ཡུལ།",
    "target": "ཕྱི་ སྐྱེས་པ འི་ ཡུལ །"
  },
  {
    "source": "བྱམས་པའི་གཉེན།",
    "target": "བྱམས་པ འི་ གཉེན །"
  },
  {
    "source": "བསགས་པའི་ནོར།",
    "target": "བསགས་པ འི་ ནོར །"
  },
  {
    "source": "གཅེས་པའི་ལུས།",
    "target": "གཅེས་པ འི་ ལུས །"
  },
  {
    "source": "འཇིག་རྟེན་མི་ཆོས་ཀྱི་བླང་བ་དང་དོར་བར་བྱ་བ་ཐམས་ཅད་ལ་ཞེན་པ་གཏིང་ནས་མ་ལོག་གི་བར་དུ།",
    "target": "འཇིག་རྟེན་ མི་ ཆོས་ ཀྱི་ བླང་བ་ དང་ དོར་ བ ར་ བྱ་བ་ ཐམས་ཅད་ ལ་ ཞེན་པ་ གཏིང་ ནས་ མ་ ལོག་ གི་ བར་ དུ །"
  },
  {
    "source": "གང་ལ་ཆགས་པ་དང་ཞེན་པ་དང་སྲེད་པ་སྐྱེ་བ་དེ་བློས་རྒྱང་གིས་བསྐྱུར་ནས།",
    "target": "གང་ ལ་ ཆགས་པ་ དང་ ཞེན་པ་ དང་ སྲེད་པ་ སྐྱེ་བ་ དེ་ བློ ས་ རྒྱང་ གིས་ བསྐྱུར་ ནས །"
  },
  {
    "source": "དངོས་སུ་ཡང་དེ་སྦྲུལ་ནག་པོའི་དུག་ལྟ་བུར་བལྟས་དོར་ཏེ།",
    "target": "དངོས་ སུ་ ཡང་ དེ་ སྦྲུལ་ ནག་པོ འི་ དུག་ ལྟ་བུ ར་ བལྟས་ དོར་ ཏེ །"
  },
  {
    "source": "ཅིས་ཀྱང་དགོས་པ་མེད་ཅེས་ངག་ཏུ་བརྗོད་ཅིང་།",
    "target": "ཅི ས་ ཀྱང་ དགོས་པ་ མེད་ ཅེས་ ངག་ ཏུ་ བརྗོད་ ཅིང་ །"
  },
  {
    "source": "ཡིད་ཀྱིས་ཞེ་ཐག་པ་ནས་བསྒོམ་མོ།།",
    "target": "ཡིད་ ཀྱིས་ ཞེ་ ཐག་པ་ ནས་ བསྒོམ་ མོ ། །"
  },
  {
    "source": "འཇིག་རྟེན་མིག་ཉེའི་དབང་དུ་མ་ཤོར་བར།",
    "target": "འཇིག་རྟེན་ མིག་ ཉེ འི་ དབང་ དུ་མ་ ཤོར་བ ར །"
  },
  {
    "source": "ཆགས་ཞེན་སྲེད་པ་སྐྱེ་བའི་རྐྱེན་དང་ནམ་འཕྲད་པའི་དུས་དེ་ཉིད་དུ་གཉེན་པོ་དེ་ལྟ་བུས་ཐོག་བརྫིས་སུ་བྱའོ།།",
    "target": "ཆགས་ཞེན་ སྲེད་པ་ སྐྱེ་བ འི་ རྐྱེན་ དང་ ནམ་ འཕྲད་པ འི་ དུས་ དེ་ ཉིད་ དུ་ གཉེན་པོ་ དེ་ ལྟ་བུ ས་ ཐོག་ བརྫིས་ སུ་ བྱ འོ ། །"
  },
  {
    "source": "དེ་བཞིན་དུ་ནང་ཆོས་ཀྱི་ཐོས་པ་དང་བསམ་པ།",
    "target": "དེ་ བཞིན་ དུ་ ནང་ ཆོས་ ཀྱི་ ཐོས་པ་ དང་ བསམ་པ །"
  },
  {
    "source": "གསང་བ་བསྒོམ་པའི་ཉམས་མྱོང་ཡོན་ཏན་ལ་མ་ཆགས་མ་ཞེན་མི་སྲིད་བློས་ཆིལ་བཏང་ནས།",
    "target": "གསང་བ་ བསྒོམ་པ འི་ ཉམས་མྱོང་ ཡོན་ཏན་ ལ་ མ་ ཆགས་ མ་ ཞེན་ མི་ སྲིད་ བློ ས་ ཆིལ་ བཏང་ ནས །"
  },
  {
    "source": "དགོས་མེད་ཀྱི་དྲག་སྔགས་དྲག་པོས་གཅུད་ལ་བོར་རོ།།",
    "target": "དགོས་ མེད་ ཀྱི་ དྲག་སྔགས་ དྲག་པོ ས་ གཅུད་ ལ་ བོར་ རོ ། །"
  },
  {
    "source": "བཞི་པ་བཟློག་བསྒོམ་བྱ་བ་ནི།",
    "target": "བཞི་པ་ བཟློག་ བསྒོམ་ བྱ་བ་ ནི །"
  },
  {
    "source": "གཉན་ས་རི་ཁྲོད་འགྲིམ་པ་ཕྱི་ཡ་སྤྱོད།",
    "target": "གཉན་ས་ རི་ཁྲོད་ འགྲིམ་པ་ ཕྱི་ ཡ་ སྤྱོད །"
  },
  {
    "source": "ཕུང་པོ་གཟན་དུ་བསྐྱུར་བ་ནང་གི་སྤྱོད།",
    "target": "ཕུང་པོ་ གཟན་ དུ་ བསྐྱུར་བ་ ནང་ གི་ སྤྱོད །"
  },
  {
    "source": "གཟུང་འཛིན་སྙེམ་ཐག་གཅོད་པ་གསང་བའི་སྤྱོད་གསུམ་ལས།",
    "target": "གཟུང་འཛིན་ སྙེམ་ ཐག་ གཅོད་པ་ གསང་བ འི་ སྤྱོད་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གནས་གང་གཉན་ཅིང་འཚུབ་པ།",
    "target": "གནས་ གང་ གཉན་ ཅིང་ འཚུབ་པ །"
  },
  {
    "source": "ཡ་ང་བ།",
    "target": "ཡ་ང་བ །"
  },
  {
    "source": "སྐྱི་བུན་པ།",
    "target": "སྐྱི་བུན་ པ །"
  },
  {
    "source": "སྐྱེ་བོའི་རྒྱུ་འགྲུལ་གྱིས་དབེན་པ་མི་མ་ཡིན་དང་གཅན་གཟན་གཏུམ་པོ་འགྲིམ་པ་ཟོས་ཀྱིས་དོགས་པ།",
    "target": "སྐྱེ་བོ འི་ རྒྱུ་ འགྲུལ་ གྱིས་ དབེན་པ་ མི་ མ་ ཡིན་ དང་ གཅན་གཟན་ གཏུམ་པོ་ འགྲིམ་པ་ ཟོས་ ཀྱིས་ དོགས་པ །"
  },
  {
    "source": "ཁྱེར་གྱིས་དོགས་པ།",
    "target": "ཁྱེར་ གྱིས་ དོགས་པ །"
  },
  {
    "source": "སྲོག་བཅད་ཀྱིས་དོགས་པ་དེར་ཕྱིན་ནས།",
    "target": "སྲོག་ བཅད་ ཀྱིས་ དོགས་པ་ དེ ར་ ཕྱིན་ ནས །"
  },
  {
    "source": "ཅིས་ཀྱང་དགོས་པ་མེད་ཅེས་བརྗོད་ཅིང་།",
    "target": "ཅི ས་ ཀྱང་ དགོས་པ་ མེད་ ཅེས་ བརྗོད་ ཅིང་ །"
  },
  {
    "source": "ཡིད་ལ་བསྒོམས་པས་རེ་བའི་འཕྲང་ཐམས་ཅད་བཀགཅི་འོང་བར་ཤོགགང་ལྟར་འགྲོ་བར་སོང་ཞེས་བརྗོད་ཅིང་བསྒོམས་པས།",
    "target": "ཡིད་ ལ་ བསྒོམས་པ ས་ རེ་བ འི་ འཕྲང་ ཐམས་ཅད་ བཀགཅི་ འོང་བ ར་ ཤོག གང་ ལྟ ར་ འགྲོ་བ ར་ སོང་ ཞེས་ བརྗོད་ ཅིང་ བསྒོམས་པ ས །"
  },
  {
    "source": "དོགས་པའི་གཡང་གང་ཟབ་ལ་བསྐྱུར།",
    "target": "དོགས་པ འི་ གཡང་ གང་ ཟབ་ ལ་ བསྐྱུར །"
  },
  {
    "source": "མདོར་ན་སྐྱིད་སྡུག་གཉིས་ཀྱི་སྐྱིད་པ་རྒྱབ་ཏུ་བསྐྱུར།",
    "target": "མདོ ར་ ན་ སྐྱིད་ སྡུག་ གཉིས་ ཀྱི་ སྐྱིད་པ་ རྒྱབ་ ཏུ་ བསྐྱུར །"
  },
  {
    "source": "སྡུག་པ་དང་དུ་ལེན་པས་མཚོན་ནས།",
    "target": "སྡུག་པ་ དང་ དུ་ ལེན་པ ས་ མཚོན་ ནས །"
  },
  {
    "source": "གང་མི་ཕོད་པ་ལ་ཐོག་བརྫིས་བྱས་ནས་འཇོགགཞན་དག་མི་འདོད་པའམ་སྤང་བྱར་བྱེད་པ་ཐམས་ཅད་འདིར་བསྒྲུབ་བྱར་བྱེད་པ་སྟེ།",
    "target": "གང་ མི་ ཕོད་པ་ ལ་ ཐོག་ བརྫིས་ བྱས་ ནས་ འཇོག གཞན་ དག་ མི་ འདོད་པ འམ་ སྤང་བྱ ར་ བྱེད་པ་ ཐམས་ཅད་ འདི ར་ བསྒྲུབ་ བྱ ར་ བྱེད་པ་ སྟེ །"
  },
  {
    "source": "གཉེན་པོའི་མིང་བཟློག་པའི་བསྒོམ་པ་ཞེས་བྱའོ།།",
    "target": "གཉེན་པོ འི་ མིང་ བཟློག་པ འི་ བསྒོམ་པ་ ཞེས་ བྱ འོ ། །"
  },
  {
    "source": "ཚུལ་དེ་ལུས་སེམས་ལ་གཟན་ཆ་ནམ་བྱུང་བའི་དུས་སུ་བྱ་ལ།",
    "target": "ཚུལ་ དེ་ ལུས་སེམས་ ལ་ གཟན་ ཆ་ ནམ་ བྱུང་བ འི་ དུས་ སུ་ བྱ་ ལ །"
  },
  {
    "source": "དེ་དུས་ཕན་དུ་རེ་བའི་རྐུན་བུས་མ་ཁྱེར་བ་གལ་ཆེའོ།།",
    "target": "དེ་ དུས་ ཕན་ དུ་ རེ་བ འི་ རྐུན་ བུས་ མ་ ཁྱེར་བ་ གལ་ ཆེ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "དེར་ལྷ་འདྲེ་ལ་སོགས་པའི་ཆོ་འཕྲུལ་བྱུང་བའམ།",
    "target": "དེ ར་ ལྷ་འདྲེ་ ལ་ སོགས་པ འི་ ཆོ་འཕྲུལ་ བྱུང་བ འམ །"
  },
  {
    "source": "གཞན་དུ་ཡང་སེམས་ཅན་ཐམས་ཅད་ཕ་མ་ཡིན་པས།",
    "target": "གཞན་ དུ་ ཡང་ སེམས་ཅན་ ཐམས་ཅད་ ཕ་མ་ ཡིན་པ ས །"
  },
  {
    "source": "དེ་རྣམས་ལ་ལན་ཆགས་ལེན་ཅིང་ཤ་ཁོན་གཉེར་བ་ཡོད་པས།",
    "target": "དེ་ རྣམས་ ལ་ ལན་ ཆགས་ ལེན་ ཅིང་ ཤ་ ཁོན་ གཉེར་བ་ ཡོད་པ ས །"
  },
  {
    "source": "དེ་རྣམས་ཀྱི་གླུད་དུ་ད་ལྟ་ཁོ་བོའི་ལུས་འདི་གཏོང་ངོ་སྙམ་དུ་བསམས་ནས་སྣང་སྲིད་ཀྱི་ལྷ་འདྲེ་ཐམས་ཅད་མདུན་དུ་བོས་ཏེ།",
    "target": "དེ་ རྣམས་ ཀྱི་ གླུད་ དུ་ ད་ ལྟ་ ཁོ་བོ འི་ ལུས་ འདི་ གཏོང་ ངོ་ སྙམ་ དུ་ བསམས་ ནས་ སྣང་སྲིད་ ཀྱི་ ལྷ་ འདྲེ་ ཐམས་ཅད་ མདུན་ དུ་ བོས་ ཏེ །"
  },
  {
    "source": "ལུས་ཀྱི་ལྷུ་བཅུ་གཉིས་མགོ་དང་བཅུ་གསུམ།",
    "target": "ལུས་ ཀྱི་ ལྷུ་ བཅུ་ གཉིས་ མགོ་ དང་ བཅུ་ གསུམ །"
  },
  {
    "source": "དབང་པོ་ལྔ།",
    "target": "དབང་པོ་ ལྔ །"
  },
  {
    "source": "དོན་སྙིང་ལྔ།",
    "target": "དོན་ སྙིང་ ལྔ །"
  },
  {
    "source": "ནང་ཁྲོལ་དྲུགཤ་རུས།",
    "target": "ནང་ ཁྲོལ་ དྲུག ཤ་ རུས །"
  },
  {
    "source": "རྐང་དང་ཚིལ།",
    "target": "རྐང་ དང་ ཚིལ །"
  },
  {
    "source": "ཀླད་པ་དང་ཀླད་རྒྱ།",
    "target": "ཀླད་པ་ དང་ ཀླད་རྒྱ །"
  },
  {
    "source": "ཞག་དང་ཁྲགསྐྲ་དང་སོར་མོ་པགས་པ་དང་དྲི་མ།",
    "target": "ཞག་ དང་ ཁྲག སྐྲ་ དང་ སོར་མོ་ པགས་པ་ དང་ དྲི་མ །"
  },
  {
    "source": "དབུགས་དང་ཚེ་སྲོགམདངས་དང་བཀྲག་ལ་སོགས་པ་སོ་སོའི་ཡིད་ལ་གང་འདོད་པ་རྣམས་ད་ལྟ་ཉིད་དུ་ཁྱེར་ཅག་ཅེས་བརྗོད་དེ།",
    "target": "དབུགས་ དང་ ཚེ་ སྲོགམདངས་ དང་ བཀྲག་ ལ་ སོགས་པ་ སོ་སོ འི་ ཡིད་ ལ་ གང་ འདོད་པ་ རྣམས་ ད་ ལྟ་ ཉིད་ དུ་ ཁྱེར་ ཅག་ ཅེས་ བརྗོད་ དེ །"
  },
  {
    "source": "ལུས་ལ་གཅེས་འཛིན་དོར་བས།",
    "target": "ལུས་ ལ་ གཅེས་འཛིན་ དོར་ བས །"
  },
  {
    "source": "དེ་དག་གིས་ཧབ་ཤར་བྱས་ནས་ཟོས་པས་ཚིམ་པར་བསམ་ལ།",
    "target": "དེ་ དག་ གིས་ ཧབ་ཤ ར་ བྱས་ ནས་ ཟོས་པ ས་ ཚིམ་པ ར་ བསམ་ ལ །"
  },
  {
    "source": "ཤ་ཁྲག་ལུས་ཀྱི་མཆོད་སྦྱིན་འདི་ལ་བརྟེན་ནས།",
    "target": "ཤ་ཁྲག་ ལུས་ ཀྱི་ མཆོད་སྦྱིན་ འདི་ ལ་ བརྟེན་ ནས །"
  },
  {
    "source": "ད་ཕྱིན་ཆད་ལྷ་འདྲེ་འདིར་ཚོགས་པ་རྣམས་ཞེ་སྡང་གདུག་རྩུབ་ཀྱི་བསམ་པ་ཞི་ནས།",
    "target": "ད་ ཕྱིན་ཆད་ ལྷ་ འདྲེ་ འདི ར་ ཚོགས་པ་ རྣམས་ ཞེ་སྡང་ གདུག་རྩུབ་ ཀྱི་ བསམ་པ་ ཞི་ ནས །"
  },
  {
    "source": "སྐྱེ་འགྲོ་སེམས་ཅན་དུ་གྱུར་པ་རྣམས་ལ་གནོད་ཅིང་འཚེ་བ་ལས་ལོག་སྟེ་ཟག་པ་མེད་པའི་སྙིང་རྗེ་ཆེན་པོས་ཡོངས་སུ་གང་ནས་ཕན་འདོགས་པའི་བྱང་ཆུབ་ཀྱི་སེམས་ལ་གནས་པས་རྣམ་པ་ཐམས་ཅད་མཁྱེན་པའི་ཡེ་ཤེས་ལ་འཇུག་པར་གྱུར་ཅིགཅེས་བརྗོད།",
    "target": "སྐྱེ་འགྲོ་ སེམས་ཅན་ དུ་ གྱུར་པ་ རྣམས་ ལ་ གནོད་ ཅིང་ འཚེ་བ་ ལས་ ལོག་ སྟེ་ ཟག་པ་ མེད་པ འི་ སྙིང་རྗེ་ ཆེན་པོ ས་ ཡོངས་ སུ་ གང་ ནས་ ཕན་ འདོགས་པ འི་ བྱང་ཆུབ་ ཀྱི་ སེམས་ ལ་ གནས་པ ས་ རྣམ་པ་ ཐམས་ཅད་ མཁྱེན་པ འི་ ཡེ་ཤེས་ལ་འཇུག་པ ར་ གྱུར་ ཅིག ཅེས་ བརྗོད །"
  },
  {
    "source": "དེ་ལྟར་ལུས་ནི་ལྷ་འདྲེ་ལ་སྦྱིན་ཟིན།",
    "target": "དེ་ ལྟ ར་ ལུས་ ནི་ ལྷ་འདྲེ་ ལ་ སྦྱིན་ ཟིན །"
  },
  {
    "source": "སེམས་སྟོང་པ་ཉིད་ལ་ནི་ཚངས་པའི་འཇིག་རྟེན་མན་ཆད་དགྲར་ལངས་ཀྱང་བར་དུ་གཅོད་མི་ནུས་པར་ཤེས་པར་བྱས་ལ།",
    "target": "སེམས་ སྟོང་པ་ཉིད་ ལ་ ནི་ ཚངས་པ འི་ འཇིག་རྟེན་ མན་ཆད་ དགྲ ར་ ལངས་ ཀྱང་ བར་ དུ་ གཅོད་ མི་ ནུས་པ ར་ ཤེས་པ ར་ བྱས་ ལ །"
  },
  {
    "source": "ཕྱི་འཁྲུལ་པ་གདོན་གྱི་བར་ཆད་ཐམས་ཅད།",
    "target": "ཕྱི་ འཁྲུལ་པ་ གདོན་ གྱི་ བར་ཆད་ ཐམས་ཅད །"
  },
  {
    "source": "ནང་རྣམ་པར་རྟོག་པའི་ཉེར་ལེན་ལས་བྱུང་བ་ཡིན་པས།",
    "target": "ནང་ རྣམ་པ ར་ རྟོག་པ འི་ ཉེར་ལེན་ ལས་ བྱུང་བ་ ཡིན་པ ས །"
  },
  {
    "source": "ཡིད་འགྱུ་བ་ཕྱི་ནང་གི་འཕྲང་བཅད་ནས་སེམས་མ་བཅོས་པའི་ངང་དུ་གློད་ལ་གཞག་གོ།",
    "target": "ཡིད་ འགྱུ་བ་ ཕྱི་ནང་ གི་ འཕྲང་ བཅད་ ནས་ སེམས་ མ་ བཅོས་པ འི་ ངང་ དུ་ གློད་ ལ་ གཞག་ གོ །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "གཟུང་བའམ་འཛིན་པ་ཐོལ་སྐྱེས་ཀྱི་རྟོག་པ་ཐམས་ཅད་སྐད་ཅིག་མ་དང་པོ་ལ་ངོས་གཟུང་ལ།",
    "target": "གཟུང་བ འམ་ འཛིན་པ་ ཐོལ་ སྐྱེས་ ཀྱི་ རྟོག་པ་ ཐམས་ཅད་ སྐད་ ཅིག་ མ་ དང་པོ་ ལ་ ངོས་ གཟུང་ ལ །"
  },
  {
    "source": "ཕཊ྄་དྲག་པོ་གཅིག་བརྒྱབ་ལ་གནས་ལུགས་ཀྱི་ངང་དུ་གཅུད་ལ་བོར་རོ།།",
    "target": "ཕཊ྄་ དྲག་པོ་ གཅིག་ བརྒྱབ་ ལ་ གནས་ལུགས་ ཀྱི་ ངང་ དུ་ གཅུད་ ལ་ བོར་ རོ ། །"
  },
  {
    "source": "དེ་ལ་མི་གནས་པར་ཤེས་པ་ཡུལ་ཕྱིར་འབྲང་ན།",
    "target": "དེ་ ལ་ མི་ གནས་པ ར་ ཤེས་པ་ ཡུལ་ ཕྱི ར་ འབྲང་ ན །"
  },
  {
    "source": "ཕཊ྄་ཅེས་བརྗོད་ནས་རྣམ་པར་རྟོག་པ་འཐོར་བ་བསྡུའོ།།",
    "target": "ཕཊ྄་ ཅེས་ བརྗོད་ ནས་ རྣམ་པ ར་ རྟོག་པ་ འཐོར་བ་ བསྡུ འོ ། །"
  },
  {
    "source": "དམིགས་པ་བརྗོད་པའི་དུས་སུ།",
    "target": "དམིགས་པ་ བརྗོད་པ འི་ དུས་ སུ །"
  },
  {
    "source": "ཕཊ྄་ཅེས་བརྗོད་པས་རིག་པ་བྱིང་བ་གསེང་ངོ་།།",
    "target": "ཕཊ྄་ ཅེས་ བརྗོད་པ ས་ རིག་པ་ བྱིང་བ་ གསེང་ ངོ་ ། །"
  },
  {
    "source": "ཚུལ་དེ་ལྟ་བུས་སེམས་ཡེངས་སུ་མི་གཞུག་གོ",
    "target": "ཚུལ་ དེ་ ལྟ་བུ ས་ སེམས་ ཡེངས་ སུ་ མི་ གཞུག་ གོ"
  },
  {
    "source": "།",
    "target": "།"
  },
  {
    "source": "ལྔ་པ་ཞིང་ཁམས་སྦྱང་བ་ནི།",
    "target": "ལྔ་པ་ ཞིང་ཁམས་ སྦྱང་བ་ ནི །"
  },
  {
    "source": "ཅིར་སྣང་ཐམས་ཅད་སྣ་ཚོགས་གཟུགས་བརྙན་བླ་མའི་སྐུ་རྣམ་པ་ཐམས་ཅད་པ་ཡིན་པས།",
    "target": "ཅི ར་ སྣང་ ཐམས་ཅད་ སྣ་ཚོགས་ གཟུགས་བརྙན་ བླ་མ འི་ སྐུ་ རྣམ་པ་ ཐམས་ཅད་ པ་ ཡིན་པ ས །"
  },
  {
    "source": "ནམ་མཇལ་བའི་དུས་དེར་མོས་གུས་ཀྱིས་ཐུགས་ཡིད་བསྲེས་ནས་མཉམ་པར་གཞག་པས་སྣང་སྟོང་ཟུང་འཇུག་ཏུ་འཆར་ཏེ་སྐུ་རྡོ་རྗེའི་ཏིང་ངེ་འཛིན་ཞེས་བྱའོ།།",
    "target": "ནམ་ མཇལ་བ འི་ དུས་ དེ ར་ མོས་གུས་ ཀྱིས་ ཐུགས་ ཡིད་ བསྲེས་ ནས་ མཉམ་པ ར་ གཞག་ པ ས་ སྣང་ སྟོང་ ཟུང་འཇུག་ ཏུ་ འཆར་ ཏེ་ སྐུ་ རྡོ་རྗེ འི་ ཏིང་ངེ་འཛིན་ ཞེས་ བྱ འོ ། །"
  },
  {
    "source": "ཅི་ཐོས་པ་ཐམས་ཅད་གཞོམ་དུ་མེད་པའི་སྒྲ་བརྙན་བླ་མའི་གསུང་རྣམ་པ་ཐམས་ཅད་པ་ཡིན་པས།",
    "target": "ཅི་ ཐོས་པ་ ཐམས་ཅད་ གཞོམ་ དུ་ མེད་པ འི་ སྒྲ་ བརྙན་ བླ་མ འི་ གསུང་ རྣམ་པ་ ཐམས་ཅད་ པ་ ཡིན་པ ས །"
  },
  {
    "source": "གང་ཐོས་པའི་དུས་དེ་ཉིད་དུ་གྲག་སྟོང་དུ་ཉན་པས་གསལ་སྟོང་ཟུང་འཇུག་ཏུ་འཆར་ཏེ་གསུང་རྡོ་རྗེའི་ཏིང་ངེ་འཛིན་ནོ།",
    "target": "གང་ ཐོས་པ འི་ དུས་ དེ་ ཉིད་ དུ་ གྲག་ སྟོང་ དུ་ ཉན་པ ས་ གསལ་ སྟོང་ ཟུང་འཇུག་ ཏུ་ འཆར་ ཏེ་ གསུང་ རྡོ་རྗེ འི་ ཏིང་ངེ་འཛིན་ ནོ །"
  },
  {
    "source": "གང་དྲན་ཐམས་ཅད་ལྷན་ཅིག་སྐྱེས་པའི་ཡེ་ཤེས་བླ་མའི་ཐུགས་རྣམ་པ་ཐམས་ཅད་པ་ཡིན་པས།",
    "target": "གང་ དྲན་ ཐམས་ཅད་ ལྷན་ ཅིག་ སྐྱེས་པ འི་ ཡེ་ཤེས་ བླ་མ འི་ ཐུགས་ རྣམ་པ་ ཐམས་ཅད་ པ་ ཡིན་པ ས །"
  },
  {
    "source": "ནམ་ཤར་དེ་ཉིད་དུ་སོ་སོ་རང་གིས་རིག་པར་བྱེད་ན་བདེ་སྟོང་ཟུང་འཇུག་ཏུ་འཆར་ཏེ་ཐུགས་རྡོ་རྗེའི་ཏིང་ངེ་འཛིན་ནོ།།",
    "target": "ནམ་ ཤར་ དེ་ ཉིད་ དུ་ སོ་སོ་ རང་ གིས་ རིག་པ ར་ བྱེད་ ན་ བདེ་སྟོང་ ཟུང་འཇུག་ ཏུ་ འཆར་ ཏེ་ ཐུགས་རྡོ་རྗེ འི་ ཏིང་ངེ་འཛིན་ ནོ ། །"
  },
  {
    "source": "ཚུལ་འདིས་སྣང་སྲིད་འཁོར་འདས་ཀྱི་ཆོས་ཐམས་ཅད་བླ་མའི་སྐུ་གསུང་ཐུགས་ཀྱི་རྣམ་འཕྲུལ་དུ་ཤེས།",
    "target": "ཚུལ་ འདི ས་ སྣང་སྲིད་ འཁོར་འདས་ ཀྱི་ ཆོས་ ཐམས་ཅད་ བླ་མ འི་ སྐུ་གསུང་ཐུགས་ ཀྱི་ རྣམ་འཕྲུལ་ དུ་ ཤེས །"
  },
  {
    "source": "རྐྱེན་སྣང་གང་ཤར་ཐམས་ཅད་བྱིན་རླབས་དང་ཐུགས་རྗེའི་རྩལ་ཁར་རྟོགས་པས་བླ་མ་སྐུ་གསུམ་གྱི་རང་བཞིན་དུ་སངས་རྒྱའོ།།",
    "target": "རྐྱེན་ སྣང་ གང་ ཤར་ ཐམས་ཅད་ བྱིན་རླབས་ དང་ ཐུགས་རྗེ འི་ རྩལ་ ཁ ར་ རྟོགས་པ ས་ བླ་མ་ སྐུ་ གསུམ་ གྱི་ རང་བཞིན་ དུ་ སངས་ རྒྱ འོ ། །"
  },
  {
    "source": "དྲུག་པ་སྙིང་རྗེ་བསྒོམ་པ་ནི།",
    "target": "དྲུག་པ་ སྙིང་རྗེ་ བསྒོམ་པ་ ནི །"
  },
  {
    "source": "སེམས་ཅན་དང་།",
    "target": "སེམས་ཅན་ དང་ །"
  },
  {
    "source": "ཆོས་དང་།",
    "target": "ཆོས་ དང་ །"
  },
  {
    "source": "དམིགས་པ་མེད་པ་གང་ལ་རང་གི་རྒྱུད་ཚོད་དང་མཐུན་པར་ཞུགས་ཏེ།",
    "target": "དམིགས་པ་ མེད་པ་ གང་ ལ་ རང་ གི་ རྒྱུད་ ཚོད་ དང་ མཐུན་པ ར་ ཞུགས་ ཏེ །"
  },
  {
    "source": "སེམས་ཅན་ཐམས་ཅད་ཕ་མ།",
    "target": "སེམས་ཅན་ ཐམས་ཅད་ ཕ་ མ །"
  },
  {
    "source": "ཕ་མ་ཐམས་ཅད་དྲིན་ཅན།",
    "target": "ཕ་མ་ ཐམས་ཅད་ དྲིན་ཅན །"
  },
  {
    "source": "དྲིན་ཅན་འདི་དག་ཁམས་གསུམ་དུ་འཁོར།",
    "target": "དྲིན་ཅན་ འདི་ དག་ ཁམས་ གསུམ་ དུ་ འཁོར །"
  },
  {
    "source": "རིགས་དྲུག་ཏུ་འཁྱམས།",
    "target": "རིགས་ དྲུག་ ཏུ་ འཁྱམས །"
  },
  {
    "source": "སྡུག་བསྔལ་དྲུག་པོས་མནར་ཏེ།",
    "target": "སྡུག་བསྔལ་ དྲུག་པོ ས་ མནར་ ཏེ །"
  },
  {
    "source": "ཐར་པའི་དུས་ནི་མེད་པས།",
    "target": "ཐར་པ འི་ དུས་ ནི་ མེད་པ ས །"
  },
  {
    "source": "འདི་དག་སྡུག་བསྔལ་དེ་དག་དང་བྲལ་ན་ཅི་མ་རུང་སྙམ་དུ་བསྒོམ་མོ།།",
    "target": "འདི་ དག་ སྡུག་བསྔལ་ དེ་ དག་ དང་ བྲལ་ ན་ ཅི་ མ་ རུང་ སྙམ་ དུ་ བསྒོམ་ མོ ། །"
  },
  {
    "source": "དེ་སེམས་ཅན་ཐམས་ཅད་ལ་བུ་གཅིག་པུ་སྙིང་དུ་སྡུག་པ་ལ།",
    "target": "དེ་ སེམས་ཅན་ ཐམས་ཅད་ ལ་ བུ་ གཅིག་པུ་ སྙིང་ དུ་ སྡུག་པ་ ལ །"
  },
  {
    "source": "དེའི་མས་བཞིན་དུ་མཐོང་ནས།",
    "target": "དེ འི་ མ ས་ བཞིན་ དུ་ མཐོང་ ནས །"
  },
  {
    "source": "བདག་གཞན་མཉམ་པའི་བྱང་ཆུབ་ཀྱི་སེམས་བསྒོམ་པར་བྱ་སྟེ།",
    "target": "བདག་གཞན་ མཉམ་པ འི་ བྱང་ཆུབ་ ཀྱི་ སེམས་ བསྒོམ་པ ར་ བྱ་ སྟེ །"
  },
  {
    "source": "བདག་དང་སེམས་ཅན་ཐམས་ཅད་སྡུག་བསྔལ་མི་འདོད་པ་དང་།",
    "target": "བདག་ དང་ སེམས་ཅན་ ཐམས་ཅད་ སྡུག་བསྔལ་ མི་ འདོད་པ་ དང་ །"
  },
  {
    "source": "བདེ་བ་འདོད་པར་མཉམ་པའི་ཕྱིར་ན།",
    "target": "བདེ་བ་ འདོད་པ ར་ མཉམ་པ འི་ ཕྱི ར་ ན །"
  },
  {
    "source": "བདག་དང་སེམས་ཅད་འདི་དག་ཐམས་ཅད་མཉམ་པ་ཉིད་ཡིན་པས།",
    "target": "བདག་ དང་ སེམས་ ཅད་ འདི་ དག་ ཐམས་ཅད་ མཉམ་པ་ ཉིད་ ཡིན་པ ས །"
  },
  {
    "source": "བདག་གིས་གཞན་གྱི་སྡུག་བསྔལ་ཐམས་ཅད་བསལ་བར་བྱ་སྟེ།",
    "target": "བདག་ གིས་ གཞན་ གྱི་ སྡུག་བསྔལ་ ཐམས་ཅད་ བསལ་བ ར་ བྱ་ སྟེ །"
  },
  {
    "source": "བདག་གི་སྡུག་བསྔལ་བ་བཞིན།",
    "target": "བདག་ གི་ སྡུག་ བསྔལ་བ་ བཞིན །"
  },
  {
    "source": "བདག་གིས་གཞན་ལ་ཕན་པ་ཐམས་ཅད་བསྒྲུབ་པར་བྱ་སྟེ།",
    "target": "བདག་ གིས་ གཞན་ ལ་ ཕན་པ་ ཐམས་ཅད་ བསྒྲུབ་པ ར་ བྱ་ སྟེ །"
  },
  {
    "source": "བདག་གིས་ཕན་པ་བཞིན་ནོ་ཞེས་བསྒོམ་མོ།།",
    "target": "བདག་ གིས་ ཕན་པ་ བཞིན་ ནོ་ ཞེས་ བསྒོམ་ མོ ། །"
  },
  {
    "source": "དེ་ནས་བདག་ལས་སེམས་ཅན་ཐམས་ཅད་ལྷག་པར་བསྒོམ་སྟེ།",
    "target": "དེ་ ནས་ བདག་ ལས་ སེམས་ཅན་ ཐམས་ཅད་ ལྷག་པ ར་ བསྒོམ་ སྟེ །"
  },
  {
    "source": "བདག་ལ་ནད་དང་ཡིད་མི་བདེ་བ་ལྟ་བུ་ཞིག་བྱུང་དུས་སུ།",
    "target": "བདག་ ལ་ ནད་ དང་ ཡིད་ མི་ བདེ་བ་ ལྟ་བུ་ ཞིག་ བྱུང་ དུས་ སུ །"
  },
  {
    "source": "སེམས་ཅན་ཐམས་ཅད་ཀྱི་སྡུག་བསྔལ་ཐམས་ཅད་བདག་ལ་སྨིན་པར་གྱུར་ཅིགསེམས་ཅད་ཐམས་ཅད་བདེ་བ་དང་ལྡན་པར་གྱུར་ཅིགཅེས་དམ་བཅས་ནས།",
    "target": "སེམས་ཅན་ ཐམས་ཅད་ ཀྱི་ སྡུག་བསྔལ་ ཐམས་ཅད་ བདག་ ལ་ སྨིན་པ ར་ གྱུར་ ཅིག སེམས་ ཅད་ ཐམས་ཅད་ བདེ་བ་ དང་ ལྡན་པ ར་ གྱུར་ ཅིག ཅེས་ དམ་ བཅས་ ནས །"
  },
  {
    "source": "དེ་དག་གིས་སྡུག་བསྔལ་ཇི་ཙམ་འཁུར་དགོས་པ་དེ་ཙམ་དུ།",
    "target": "དེ་ དག་ གིས་ སྡུག་བསྔལ་ ཇི་ ཙམ་ འཁུར་ དགོས་པ་ དེ་ ཙམ་ དུ །"
  },
  {
    "source": "དེ་ལ་སྤང་བློ་མ་ཞུགས་པ་བྱེད་ཅིང་།",
    "target": "དེ་ ལ་ སྤང་ བློ་ མ་ ཞུགས་པ་ བྱེད་ ཅིང་ །"
  },
  {
    "source": "བདག་གིས་ལེགས་པའི་བདེ་བ་ནམ་འབྱོར་པའི་དུས་བདག་གིར་མི་བྱ་བར་གཞན་སེམས་ཅན་ཐམས་ཅད་ལ་སྦྱིན་ནོ།།",
    "target": "བདག་ གིས་ ལེགས་པ འི་ བདེ་བ་ ནམ་ འབྱོར་པ འི་ དུས་ བདག་ གི ར་ མི་ བྱ་བ ར་ གཞན་ སེམས་ཅན་ ཐམས་ཅད་ ལ་ སྦྱིན་ ནོ ། །"
  },
  {
    "source": "དེ་ནི་ཀུན་རྫོབ་བྱང་ཆུབ་སེམས་ཀྱི་བསྒོམ་པའོ།།",
    "target": "དེ་ ནི་ ཀུན་རྫོབ་ བྱང་ཆུབ་སེམས་ ཀྱི་ བསྒོམ་པ འོ ། །"
  },
  {
    "source": "མཐར་སྡུག་བསྔལ་གྱི་རང་བཞིན་ལ་བལྟས་པས།",
    "target": "མཐ ར་ སྡུག་བསྔལ་ གྱི་ རང་བཞིན་ ལ་ བལྟས་པ ས །"
  },
  {
    "source": "སྡུག་བསྔལ་གྱི་དམིགས་པ་ཉེ་བར་ཞི་ནས་གཉུག་མའི་ངང་དུ་གནས་པར་འགྱུར་ཏེ་དོན་དམ་པའི་སེམས་བསྒོམ་པའོ།།",
    "target": "སྡུག་བསྔལ་ གྱི་ དམིགས་པ་ ཉེ་བ ར་ ཞི་ ནས་ གཉུག་མ འི་ ངང་ དུ་ གནས་པ ར་ འགྱུར་ ཏེ་ དོན་ དམ་པ འི་ སེམས་ བསྒོམ་པ འོ ། །"
  },
  {
    "source": "ཚུལ་འདི་ལ་སློབ་པ་ན་དངོས་སུ་བདག་གི་ཕུན་སུམ་ཚོགས་པ་གཞན་ལ་སྦྱིན་ཞིང་།",
    "target": "ཚུལ་ འདི་ ལ་ སློབ་པ་ ན་ དངོས་ སུ་ བདག་ གི་ ཕུན་སུམ་ཚོགས་པ་ གཞན་ ལ་ སྦྱིན་ ཞིང་ །"
  },
  {
    "source": "གཞན་གྱི་དུཿཁ་བ་རང་གིས་བདག་གིར་ལེན་པ་ལ།",
    "target": "གཞན་ གྱི་ དུཿ ཁ་བ་ རང་ གིས་ བདག་ གི ར་ ལེན་པ་ ལ །"
  },
  {
    "source": "པདྨའི་མཚོ་ལ་ངང་པ་བཞིན་དུ་འཇུག་པར་བྱའོ།།",
    "target": "པདྨ འི་ མཚོ་ ལ་ ངང་པ་ བཞིན་ དུ་ འཇུག་པ ར་ བྱ འོ ། །"
  },
  {
    "source": "བདུན་པ་ཆིག་ཆོག་བསྒོམ་པ་ནི།",
    "target": "བདུན་པ་ ཆིག་ ཆོག་ བསྒོམ་པ་ ནི །"
  },
  {
    "source": "བྱར་མེད་བློ་ལས་འདས་པའི་དོན་ཏེ།",
    "target": "བྱར་མེད་ བློ་ ལས་ འདས་པ འི་ དོན་ ཏེ །"
  },
  {
    "source": "བྱས་ཆོས་བློའི་དྲི་མས་མི་སྦགས་པར་བསྒོམ་དུ་མེད་ཅིང་ཡེངས་སུ་མེད་པའི་སེམས་ཀྱི་རང་བཞིན་ཉིད་དུ་རང་བབས་སུ་ཁྲེས་སེ་འཇོག་པའོ།།",
    "target": "བྱས་ ཆོས་ བློ འི་ དྲི་མ ས་ མི་ སྦགས་པ ར་ བསྒོམ་ དུ་ མེད་ ཅིང་ ཡེངས་ སུ་ མེད་པ འི་ སེམས་ ཀྱི་ རང་བཞིན་ཉིད་ དུ་ རང་ བབས་ སུ་ ཁྲེ ས་ སེ་ འཇོག་པ འོ ། །"
  },
  {
    "source": "འདི་ནི་འཚང་རྒྱ་བའི་ལམ་རྣལ་མ་དེ་ཀ་ཡིན་པའི་ཕྱིར་ཆིག་ཆོག་མ་ཞེས་བྱའོ།།",
    "target": "འདི་ ནི་ འཚང་ རྒྱ་བ འི་ ལམ་ རྣལ་མ་ དེ་ ཀ་ ཡིན་པ འི་ ཕྱི ར་ ཆིག་ ཆོག་ མ་ ཞེས་ བྱ འོ ། །"
  },
  {
    "source": "འོ་ན་འཚང་རྒྱ་བ་ལ་ཐབས་ཤེས་ཟུང་འཇུག་གི་ཉམས་ལེན་དགོས་པ་མ་ཡིན་ནམ་ཞེ་ན་བདེན་མོད།",
    "target": "འོ་ ན་ འཚང་ རྒྱ་བ་ ལ་ ཐབས་ཤེས་ ཟུང་འཇུག་ གི་ ཉམས་ལེན་ དགོས་པ་ མ་ ཡིན་ ནམ་ ཞེ་ ན་ བདེན་ མོད །"
  },
  {
    "source": "འདིར་སྟོང་པར་མ་བསྒོམ་པས་སྣང་བ་མ་སྤངས།",
    "target": "འདི ར་ སྟོང་པ ར་ མ་ བསྒོམ་པ ས་ སྣང་བ་ མ་ སྤངས །"
  },
  {
    "source": "དེས་ན་སྣང་བ་མི་དགག་པ་ཐབས་ཀྱི་ཆ།",
    "target": "དེ ས་ ན་ སྣང་བ་ མི་ དགག་པ་ ཐབས་ ཀྱི་ ཆ །"
  },
  {
    "source": "དངོས་པོར་མ་གཟུང་བས་སྟོང་པ་མ་སྤངས་ལ།",
    "target": "དངོས་པོ ར་ མ་ གཟུང་བ ས་ སྟོང་པ་ མ་ སྤངས་ ལ །"
  },
  {
    "source": "སྟོང་པ་མ་བོར་བས་ཤེས་རབ་ཀྱི་ཆ།",
    "target": "སྟོང་པ་ མ་ བོར་བ ས་ ཤེས་རབ་ ཀྱི་ ཆ །"
  },
  {
    "source": "དེ་གཉིས་ཆུ་ལ་ཆུ་བཞག་པ་ལྟར།",
    "target": "དེ་ གཉིས་ ཆུ་ ལ་ ཆུ་ བཞག་པ་ ལྟ ར །"
  },
  {
    "source": "ངོ་བོ་ཉིད་ཀྱིས་དབྱེར་མེད་དུ་ཉམས་སུ་བསྟར་བས་ཐབས་ཤེས་ཟུང་འཇུག་ཅེས་བྱ་སྟེ།",
    "target": "ངོ་བོ་ ཉིད་ ཀྱིས་ དབྱེར་མེད་ དུ་ ཉམས་ སུ་ བསྟར་བ ས་ ཐབས་ཤེས་ ཟུང་འཇུག་ ཅེས་ བྱ་ སྟེ །"
  },
  {
    "source": "ཕྱོགས་རེ་རེ་བར་ལྷུང་བའི་སྐྱོན་མེད་དོ།།",
    "target": "ཕྱོགས་ རེ་རེ་ བ ར་ ལྷུང་བ འི་ སྐྱོན་ མེད་ དོ ། །"
  },
  {
    "source": "དེས་ཁ་ཕྱིར་ལྟའི་ཤེས་པ་ཐམས་ཅད་སོ་སོ་རང་རིག་པའི་དབང་དུ་འདུ་བའི་ཕྱིར་གཞན་སྣང་དབང་དུ་སྡུད་པ་ཞེས་བྱའོ།།",
    "target": "དེ ས་ ཁ་ ཕྱི ར་ ལྟ འི་ ཤེས་པ་ ཐམས་ཅད་ སོ་སོ་ རང་ རིག་པ འི་ དབང་ དུ་ འདུ་བ འི་ ཕྱི ར་ གཞན་ སྣང་ དབང་ དུ་ སྡུད་པ་ ཞེས་ བྱ འོ ། །"
  },
  {
    "source": "བརྒྱད་པ་རྩལ་རྫོགས་བསྒོམ་པ་ནི།",
    "target": "བརྒྱད་པ་ རྩལ་ རྫོགས་ བསྒོམ་པ་ ནི །"
  },
  {
    "source": "དེ་ལས་འགྲོའམ།",
    "target": "དེ་ ལས་ འགྲོ འམ །"
  },
  {
    "source": "འདུག་གམ།",
    "target": "འདུག་ གམ །"
  },
  {
    "source": "ཟའམ།",
    "target": "ཟ འམ །"
  },
  {
    "source": "ཉལ་བའི་དུས་གར་ཡང་དེའི་རྐྱེན་རྟོག་ཤར་བའི་དུས་སུ་དེ་ལ་སྐྱོན་དུ་མི་འཛིན་ཅིང་སྤང་བློ་མི་བྱ།",
    "target": "ཉལ་བ འི་ དུས་ གར་ ཡང་ དེ འི་ རྐྱེན་ རྟོག་ ཤར་བ འི་ དུས་ སུ་ དེ་ ལ་ སྐྱོན་ དུ་ མི་ འཛིན་ ཅིང་ སྤང་ བློ་ མི་ བྱ །"
  },
  {
    "source": "རྟོག་པ་དེ་ཉིད་རང་བཞིན་སྟོང་པ་ཡིན་པས་བློས་སྟོང་པར་མི་བསྒོམ།",
    "target": "རྟོག་པ་ དེ་ ཉིད་ རང་བཞིན་ སྟོང་པ་ ཡིན་པ ས་ བློ ས་ སྟོང་པ ར་ མི་ བསྒོམ །"
  },
  {
    "source": "རྟོག་པ་ལྟར་སྣང་ཡང་ངོས་གཟུང་མེད་པས་དངོས་པོར་ཡང་མི་གཟུང་བར།",
    "target": "རྟོག་པ་ ལྟ ར་ སྣང་ ཡང་ ངོས་ གཟུང་ མེད་པ ས་ དངོས་པོ ར་ ཡང་ མི་ གཟུང་བ ར །"
  },
  {
    "source": "དེ་ཉིད་ངོས་ཚིར་གྱིས་ཟིན་པའི་ངང་དེ་ཀར་མ་བཅོས་པར་གློད་པས།",
    "target": "དེ་ ཉིད་ ངོས་ ཚིར་ གྱིས་ ཟིན་པ འི་ ངང་ དེ་ ཀ ར་ མ་ བཅོས་པ ར་ གློད་པ ས །"
  },
  {
    "source": "དེར་སྣང་གི་དམིགས་པ་ཞིག་ནས་གནས་ལུགས་ཕྱག་རྒྱ་ཆེན་པོའི་ངང་དུ་འཇུག་པ་ཡིན་ནོ།།",
    "target": "དེ ར་ སྣང་ གི་ དམིགས་པ་ ཞིག་ ནས་ གནས་ལུགས་ ཕྱག་རྒྱ་ ཆེན་པོ འི་ ངང་ དུ་ འཇུག་པ་ ཡིན་ ནོ ། །"
  },
  {
    "source": "འདིའི་གནད་ཀྱིས་ཟིན་ན།",
    "target": "འདི འི་ གནད་ ཀྱིས་ ཟིན་ ན །"
  },
  {
    "source": "འགྲོ་འདུག་བསྐོར་བ་ཟས་གང་ཟོས་ཚོགས་འཁོར།",
    "target": "འགྲོ་འདུག་ བསྐོར་བ་ ཟས་ གང་ ཟོས་ ཚོགས་ འཁོར །"
  },
  {
    "source": "གཉིད་ནམ་ཉལ་འོད་གསལ།",
    "target": "གཉིད་ ནམ་ ཉལ་ འོད་གསལ །"
  },
  {
    "source": "སྤྱོད་ལམ་གང་བྱས་ཆོས་སུ་འགྲོ་བ་ཡིན་ནོ།།",
    "target": "སྤྱོད་ལམ་ གང་ བྱས་ ཆོས་ སུ་ འགྲོ་བ་ ཡིན་ ནོ ། །"
  },
  {
    "source": "དགུ་པ་ལས་འབྲེལ་བཞག་པ་ནི།",
    "target": "དགུ་པ་ ལས་འབྲེལ་ བཞག་པ་ ནི །"
  },
  {
    "source": "དུས་དང་རྣམ་པ་ཐམས་ཅད་དུ་ལུས་ངག་ཡིད་གསུམ་གྱི་བྱ་བ་ཅི་བྱེད་ཐམས་ཅད་གཞན་དོན་འབའ་ཞིག་ཏུ་སྤྱད་ནས་རང་འདོད་ཀྱི་འཁྲིས་ཡེ་མ་ཞུགས་པས།",
    "target": "དུས་ དང་ རྣམ་པ་ ཐམས་ཅད་ དུ་ ལུས་ངག་ ཡིད་ གསུམ་ གྱི་ བྱ་བ་ ཅི་ བྱེད་ ཐམས་ཅད་ གཞན་དོན་ འབའ་ ཞིག་ ཏུ་ སྤྱད་ ནས་ རང་འདོད་ ཀྱི་ འཁྲིས་ ཡེ་ མ་ ཞུགས་པ ས །"
  },
  {
    "source": "ལུས་ལོངས་སྤྱོད་དུས་གསུམ་གྱི་དགེ་བ་ཐམས་ཅད་མ་ཆགས་མ་ཞེན་པར་སེམས་ཅན་ཐམས་ཅད་ལ་བལྟོས་མེད་དུ་སྦྱིན་པར་བྱའོ།།",
    "target": "ལུས་ ལོངས་སྤྱོད་ དུས་ གསུམ་ གྱི་ དགེ་བ་ ཐམས་ཅད་ མ་ ཆགས་ མ་ ཞེན་པ ར་ སེམས་ཅན་ ཐམས་ཅད་ ལ་ བལྟོས་ མེད་ དུ་ སྦྱིན་པ ར་ བྱ འོ ། །"
  },
  {
    "source": "རང་ལ་ལོག་པར་བསྒྲུབ་པ་བྱུང་ན།",
    "target": "རང་ ལ་ ལོག་པ ར་ བསྒྲུབ་པ་ བྱུང་ ན །"
  },
  {
    "source": "དེ་ལ་དེའི་རྐྱེན་གྱིས་ལྷག་པར་བརྩེ་བས་གནོད་པར་བྱས་པའི་རྒྱུ་འདིས།",
    "target": "དེ་ ལ་ དེ འི་ རྐྱེན་ གྱིས་ ལྷག་པ ར་ བརྩེ་བ ས་ གནོད་པ ར་ བྱས་པ འི་ རྒྱུ་ འདི ས །"
  },
  {
    "source": "འདི་སྡུག་བསྔལ་བར་མི་འགྱུར་བར།",
    "target": "འདི་ སྡུག་ བསྔལ་བ ར་ མི་ འགྱུར་བ ར །"
  },
  {
    "source": "བདག་གིས་ཚེ་རབས་ཐམས་ཅད་དུ་འདི་ལ་ཕན་པ་དང་བདེ་བ་ཐམས་ཅད་བསྒྲུབ་སྟེ་ཐར་པ་དང་ཐམས་ཅད་མཁྱེན་པའི་ལམ་དུ་འཇུག་པར་བྱའོ་སྙམ་དུ་དམ་བཅའོ།།",
    "target": "བདག་ གིས་ ཚེ་རབས་ ཐམས་ཅད་ དུ་ འདི་ ལ་ ཕན་པ་ དང་ བདེ་བ་ ཐམས་ཅད་ བསྒྲུབ་ སྟེ་ ཐར་པ་ དང་ ཐམས་ཅད་ མཁྱེན་པ འི་ ལམ་ དུ་ འཇུག་པ ར་ བྱ འོ་ སྙམ་ དུ་ དམ་ བཅ འོ ། །"
  },
  {
    "source": "དགེ་བའི་རྩ་བ་དེ་ལ་སྦྱིན་པར་བྱའོ།།",
    "target": "དགེ་བ འི་ རྩ་བ་ དེ་ ལ་ སྦྱིན་པ ར་ བྱ འོ ། །"
  },
  {
    "source": "གལ་ཏེ་མཐུ་དང་ལྡན་ན།",
    "target": "གལ་ ཏེ་ མཐུ་ དང་ ལྡན་ ན །"
  },
  {
    "source": "མ་རུངས་པ་དག་དྲག་པོའི་ལས་ལ་སོགས་པས་ཀྱང་རྗེས་སུ་འཛིན་པར་གསུངས་སོ།།",
    "target": "མ་ རུངས་པ་ དག་ དྲག་པོ འི་ ལས་ ལ་ སོགས་པ ས་ ཀྱང་ རྗེས་ སུ་ འཛིན་པ ར་ གསུངས་ སོ ། །"
  },
  {
    "source": "བཅུ་པ་སྤེལ་སྦྱང་ནི།",
    "target": "བཅུ་པ་ སྤེལ་ སྦྱང་ ནི །"
  },
  {
    "source": "སྡིག་པའམ་དགེ་པའི་རྟོག་པ་སྐད་ཅིག་མ་གཅིག་འགྱུས་པ་ཡན་ཆད་སྟོང་ཉིད་དུ་སྦྱངས་ཤིང་།",
    "target": "སྡིག་ པ འམ་ དགེ་པ འི་ རྟོག་པ་ སྐད་ ཅིག་ མ་ གཅིག་ འགྱུས་པ་ ཡན་ཆད་ སྟོང་ཉིད་ དུ་ སྦྱངས་ ཤིང་ །"
  },
  {
    "source": "རྗེས་ལ་སྡིག་པ་སྟོབས་བཞིས་བཤགས་པ་དང་།",
    "target": "རྗེས་ ལ་ སྡིག་པ་ སྟོབས་ བཞི ས་ བཤགས་པ་ དང་ །"
  },
  {
    "source": "དགེ་བ་དོན་གཉིས་ལྡན་པའི་རྒྱུ་རུ་བསྔོས་ནས།",
    "target": "དགེ་བ་ དོན་ གཉིས་ ལྡན་པ འི་ རྒྱུ་ རུ་ བསྔོས་ ནས །"
  },
  {
    "source": "ལུས་ངག་ཡིད་གསུམ་ཐ་མལ་དུ་མི་ལུས་པ་སྒྲིབ་གཉིས་འདག་ཅིང་།",
    "target": "ལུས་ངག་ ཡིད་ གསུམ་ ཐ་མལ་ དུ་ མི་ལུས་ པ་ སྒྲིབ་ གཉིས་ འདག་ ཅིང་ །"
  },
  {
    "source": "ཚོགས་གཉིས་ངམ་ངམ་གྱིས་རྫོགས་པར་འགྱུར་རོ།།",
    "target": "ཚོགས་ གཉིས་ ངམ་ ངམ་ གྱིས་ རྫོགས་པ ར་ འགྱུར་ རོ ། །"
  },
  {
    "source": "བཅུ་གཅིག་པ་དབང་བཞི་བསྐུར་བ་ནི།",
    "target": "བཅུ་ གཅིག་པ་ དབང་ བཞི་ བསྐུར་བ་ ནི །"
  },
  {
    "source": "བླ་མ་ཡི་དམ་གྱི་ཚོགས་ལ་གསོལ་བ་བཏབ་པས།",
    "target": "བླ་མ་ ཡི་དམ་ གྱི་ ཚོགས་ ལ་ གསོལ་བ་ བཏབ་པ ས །"
  },
  {
    "source": "ཐུགས་ཀ་ནས་ཡུམ་ལྔས་རིན་པོ་ཆེའི་བུམ་པ་ཧེ་རུ་ཀ་ལྔའི་བདག་ཉིད་ཀྱི་བདུད་རྩི་ལྔའི་ཆུ་རྒྱུན་གྱིས་དབང་བསྐུར་བས།",
    "target": "ཐུགས་ ཀ་ ནས་ ཡུམ་ ལྔས་ རིན་པོ་ཆེ འི་ བུམ་པ་ ཧེ་རུ་ཀ་ ལྔ འི་ བདག་ ཉིད་ ཀྱི་ བདུད་རྩི་ ལྔ འི་ ཆུ་རྒྱུན་ གྱིས་ དབང་ བསྐུར་བ ས །"
  },
  {
    "source": "བདག་ཉིད་ཀྱི་ལུས་ངག་ཡིད་གསུམ་གྱི་ལྷ་རྣམས་ཀྱི་སྤྱི་བོ་ནས་རིམ་པས་ཞུགས་པས་ལུས་ངག་ཡིད་བཞི་པའི་དྲི་མ་ཐམས་ཅད་ནག་འདུར་འདུར་ཞབས་ཀྱི་མཐེ་བོང་ནས་ཟགས་པས་དྲི་མ་མེད་པར་གྱུར་པའི་སྐུ་ལུས་བདུད་རྩིས་གང་བར་བསམས་པ་ཕྱིའི་དབང་ངོ་།།",
    "target": "བདག་ ཉིད་ ཀྱི་ ལུས་ངག་ ཡིད་ གསུམ་ གྱི་ ལྷ་ རྣམས་ ཀྱི་ སྤྱི་བོ་ ནས་ རིམ་པ ས་ ཞུགས་པ ས་ ལུས་ངག་ ཡིད་ བཞི་པ འི་ དྲི་མ་ ཐམས་ཅད་ ནག་ འདུ ར་ འདུ ར་ ཞབས་ ཀྱི་ མཐེ་བོང་ ནས་ ཟགས་པ ས་ དྲི་མ་ མེད་པ ར་ གྱུར་པ འི་ སྐུ་ལུས་ བདུད་རྩི ས་ གང་བ ར་ བསམས་པ་ ཕྱི འི་ དབང་ ངོ་ ། །"
  },
  {
    "source": "དེས་ཕུང་ཁམས་སྐྱེ་མཆེད་ལྷར་རིགརླུང་སྔགས་ཟུང་འཇུག་ཏུ་རིགཐིག་ལེ་བདེ་བའི་ངོ་བོར་རིགབདེ་བ་ཡང་རྣམ་པ་ཀུན་གྱི་མཆོག་དང་ལྡན་པའི་ཟུང་འཇུག་རིག་པ་ནང་གི་དབང་ངོ་།།",
    "target": "དེ ས་ ཕུང་ ཁམས་ སྐྱེ་མཆེད་ ལྷ ར་ རིག རླུང་ སྔགས་ ཟུང་འཇུག་ ཏུ་ རིག ཐིག་ལེ་ བདེ་བ འི་ ངོ་བོ ར་ རིག བདེ་བ་ ཡང་ རྣམ་པ་ ཀུན་ གྱི་ མཆོག་ དང་ ལྡན་པ འི་ ཟུང་འཇུག་ རིག་པ་ ནང་ གི་ དབང་ ངོ་ ། །"
  },
  {
    "source": "བདག་གི་ལུས་དང་སངས་རྒྱས་ཀྱི་སྐུ་རྡོ་རྗེ།",
    "target": "བདག་ གི་ ལུས་ དང་ སངས་རྒྱས་ ཀྱི་ སྐུ་ རྡོ་རྗེ །"
  },
  {
    "source": "ངག་དང་གསུང་རྡོ་རྗེ།",
    "target": "ངག་ དང་ གསུང་ རྡོ་རྗེ །"
  },
  {
    "source": "ཡིད་དང་ཐུགས་རྡོ་རྗེ།",
    "target": "ཡིད་ དང་ ཐུགས་ རྡོ་རྗེ །"
  },
  {
    "source": "ཡེ་ཤེས་དང་ཡེ་ཤེས་རྡོ་རྗེ་དབྱེར་མི་ཕྱེད་པ་ཆུ་དང་ཁྱག་རོམ་ལྟར་བྱིན་གྱིས་བརླབས་པ་དོན་གྱི་དབང་ངོ་།།",
    "target": "ཡེ་ཤེས་ དང་ ཡེ་ཤེས་རྡོ་རྗེ་ དབྱེ ར་ མི་ ཕྱེད་པ་ ཆུ་ དང་ ཁྱག་ རོམ་ ལྟ ར་ བྱིན་ གྱིས་ བརླབས་པ་ དོན་ གྱི་ དབང་ ངོ་ ། །"
  },
  {
    "source": "བཅུ་གཉིས་པ་གདམས་ངག་བསྒོམ་པ་ནི།",
    "target": "བཅུ་ གཉིས་པ་ གདམས་ངག་ བསྒོམ་པ་ ནི །"
  },
  {
    "source": "ཕུང་ཁམས་སྐྱེ་མཆེད་རང་བཞིན་གྱི་ལྷ་ཡིན་པས་རྣམ་པའི་བསྒྱུར་བསྒོམ་མི་དགོས།",
    "target": "ཕུང་ ཁམས་ སྐྱེ་མཆེད་ རང་བཞིན་ གྱི་ ལྷ་ ཡིན་པ ས་ རྣམ་པ འི་ བསྒྱུར་ བསྒོམ་ མི་ དགོས །"
  },
  {
    "source": "རང་ངོ་ཤེས་པར་བྱས་པས་བཅོས་མའི་ཟོལ་རྡིབ་སྟེ་ཀུན་ཁྱབ་རྫུ་འཕྲུལ་གྱི་སྣང་བར་འཆར་བ་ལྷའི་དེ་ཁོ་ན་ཉིད་དོ།།",
    "target": "རང་ ངོ་ ཤེས་པ ར་ བྱས་པ ས་ བཅོས་མ འི་ ཟོལ་ རྡིབ་ སྟེ་ ཀུན་ ཁྱབ་ རྫུ་འཕྲུལ་ གྱི་ སྣང་བ ར་ འཆར་བ་ ལྷ འི་ དེ་ཁོ་ན་ཉིད་ དོ ། །"
  },
  {
    "source": "རླུང་སྔགས་ཟུང་འཇུག་ཡིན་པས་བགྲང་འཕྲེང་གི་བཟླས་བརྗོད་མི་དགོས།",
    "target": "རླུང་ སྔགས་ ཟུང་འཇུག་ ཡིན་པ ས་ བགྲང་ འཕྲེང་ གི་ བཟླས་བརྗོད་ མི་ དགོས །"
  },
  {
    "source": "རང་ངོ་ཤེས་པར་བྱས་པས་ལས་རླུང་དག་སྟེ་གཞོམ་དུ་མེད་པའི་སྐད་དུ་འཆར་བ་སྔགས་ཀྱི་དེ་ཁོ་ན་ཉིད་དོ།།",
    "target": "རང་ ངོ་ ཤེས་པ ར་ བྱས་པ ས་ ལས་ རླུང་ དག་ སྟེ་ གཞོམ་ དུ་ མེད་པ འི་ སྐད་ དུ་ འཆར་བ་ སྔགས་ ཀྱི་ དེ་ཁོ་ན་ཉིད་ དོ ། །"
  },
  {
    "source": "དྲན་རྟོག་སྟོང་ཉིད་ཀྱི་རང་གདངས་ཡིན་པས་བཅོས་མའི་རྒྱས་བཏབ་མི་དགོས།",
    "target": "དྲན་རྟོག་ སྟོང་ཉིད་ ཀྱི་ རང་ གདངས་ ཡིན་པ ས་ བཅོས་མ འི་ རྒྱས་ བཏབ་ མི་ དགོས །"
  },
  {
    "source": "རང་ངོ་ཤེས་པར་བྱས་པས་འཁྲུལ་པའི་གཟུང་འཛིན་ཞིག་སྟེ།",
    "target": "རང་ ངོ་ ཤེས་པ ར་ བྱས་པ ས་ འཁྲུལ་པ འི་ གཟུང་འཛིན་ ཞིག་ སྟེ །"
  },
  {
    "source": "འཁྲུལ་མེད་ཀྱི་བདེ་བར་ཤར་བས་ཡེ་ཤེས་ཀྱི་དེ་ཁོ་ན་ཉིད་དོ།།",
    "target": "འཁྲུལ་ མེད་ ཀྱི་ བདེ་བ ར་ ཤར་བ ས་ ཡེ་ཤེས་ ཀྱི་ དེ་ཁོ་ན་ཉིད་ དོ ། །"
  },
  {
    "source": "དེ་གསུམ།",
    "target": "དེ་ གསུམ །"
  },
  {
    "source": "ཐ་དད་དུ་བཤད་ཀྱང་ཟུང་འཇུག་ཏུ་གནས་པས་བློས་བཏགས་ནས་བསྲེ་མི་དགོས།",
    "target": "ཐ་དད་ དུ་ བཤད་ ཀྱང་ ཟུང་འཇུག་ ཏུ་ གནས་པ ས་ བློ ས་ བཏགས་ ནས་ བསྲེ་ མི་ དགོས །"
  },
  {
    "source": "ཁྱབ་གདལ་དུ་བསྐྱངས་པས་གཞི་ཐོག་ཏུ་ཐིམ་པ་བདག་གི་དེ་ཁོ་ན་ཉིད་དོ།།",
    "target": "ཁྱབ་ གདལ་ དུ་ བསྐྱངས་པ ས་ གཞི་ ཐོག་ ཏུ་ ཐིམ་པ་ བདག་ གི་ དེ་ཁོ་ན་ཉིད་ དོ ། །"
  },
  {
    "source": "བཅུ་གསུམ་པ་རྟེན་འབྲེལ་སྒྲིག་པ་ནི།",
    "target": "བཅུ་ གསུམ་པ་ རྟེན་འབྲེལ་ སྒྲིག་པ་ ནི །"
  },
  {
    "source": "ཕྱིར་ལུས་ཀྱིས་བཟང་ངན་འབྲིང་གསུམ་སྤྱི་བོར་འཁུར།",
    "target": "ཕྱི ར་ ལུས་ ཀྱིས་ བཟང་ངན་ འབྲིང་ གསུམ་ སྤྱི་བོ ར་ འཁུར །"
  },
  {
    "source": "ངག་གིས་ཐམས་ཅད་ལ་སྙན་པ་འབའ་ཞིག་བརྗོད།",
    "target": "ངག་ གིས་ ཐམས་ཅད་ ལ་ སྙན་པ་ འབའ་ ཞིག་ བརྗོད །"
  },
  {
    "source": "ཡིད་ཀྱིས་ལོག་སྒྲུབ་བཟོད་པའི་དག་སྣང་ལ་སྦྱང་།",
    "target": "ཡིད་ ཀྱིས་ ལོག་སྒྲུབ་ བཟོད་པ འི་ དག་སྣང་ ལ་ སྦྱང་ །"
  },
  {
    "source": "ནང་དུ་ལུས་ཐོག་ཏུ་སྐུ་རྡོ་རྗེའི་རྟེན་འབྲེལ་བསྒྲིགས་པས་འབྲས་བུ་སྤྲུལ་པའི་སྐུར་འཆར།",
    "target": "ནང་ དུ་ ལུས་ ཐོག་ ཏུ་ སྐུ་རྡོ་རྗེ འི་ རྟེན་འབྲེལ་ བསྒྲིགས་པ ས་ འབྲས་བུ་ སྤྲུལ་པ འི་ སྐུ ར་ འཆར །"
  },
  {
    "source": "ངག་ཐོག་ཏུ་གསུང་རྡོ་རྗེ་ལོངས་སྤྱོད་རྫོགས་པའི་སྐུ།",
    "target": "ངག་ ཐོག་ ཏུ་ གསུང་ རྡོ་རྗེ་ ལོངས་སྤྱོད་ རྫོགས་པ འི་ སྐུ །"
  },
  {
    "source": "ཡིད་ཐོག་ཏུ་ཐུགས་རྡོ་རྗེ་ཆོས་སྐུའོ།།",
    "target": "ཡིད་ ཐོག་ ཏུ་ ཐུགས་ རྡོ་རྗེ་ ཆོས་སྐུ འོ ། །"
  },
  {
    "source": "གསང་བར་བདེ་སྟོང་མཉམ་པ་ཉིད་ཀྱི་རྟེན་འབྲེལ་བསྒྲིགས་པས་ནང་གི་གསལ་སྟོང་རོ་མཉམ།",
    "target": "གསང་བ ར་ བདེ་ སྟོང་ མཉམ་པ་ ཉིད་ ཀྱི་ རྟེན་འབྲེལ་ བསྒྲིགས་པ ས་ ནང་ གི་ གསལ་ སྟོང་ རོ་ མཉམ །"
  },
  {
    "source": "དེ་ལས་ཕྱིའི་སྣང་སྟོང་རོ་མཉམ་ཞིང་།",
    "target": "དེ་ ལས་ ཕྱི འི་ སྣང་ སྟོང་ རོ་མཉམ་ ཞིང་ །"
  },
  {
    "source": "དེས་འབྲས་དུས་སུ་ཐུགས་ལས་གསུང་དུ་སྣང་།",
    "target": "དེ ས་ འབྲས་ དུས་ སུ་ ཐུགས་ལས་ གསུང་ དུ་ སྣང་ །"
  },
  {
    "source": "གསུང་ལས་སྐུ་སྟེ་བདག་གཞན་གྱི་དོན་གཉིས་འགྲུབ་པ་ཡིན་ནོ།།",
    "target": "གསུང་ ལ ས་ སྐུ་ སྟེ་ བདག་གཞན་ གྱི་ དོན་ གཉིས་ འགྲུབ་པ་ ཡིན་ ནོ ། །"
  },
  {
    "source": "བཅུ་བཞི་པ་སྨོན་ལམ་གདབ་པ་ནི།",
    "target": "བཅུ་ བཞི་པ་ སྨོན་ལམ་ གདབ་པ་ ནི །"
  },
  {
    "source": "ལྷག་པའི་བསམ་པས་དགེ་བ་ཐམས་ཅད་ཀྱི་མཇུག་ཏུ།",
    "target": "ལྷག་པ འི་ བསམ་པ ས་ དགེ་བ་ ཐམས་ཅད་ ཀྱི་ མཇུག་ ཏུ །"
  },
  {
    "source": "འདི་ཉིད་ནས་བཤད་པའི་སྨོན་ལམ་རིང་མོའམ།",
    "target": "འདི་ ཉིད་ ནས་ བཤད་པ འི་ སྨོན་ལམ་ རིང་མོ འམ །"
  },
  {
    "source": "བཟང་པོ་སྤྱོད་པའི་སྨོན་ལམ་གྱིས་ཡོངས་སུ་བསྔོ་བར་བྱའོ།།",
    "target": "བཟང་པོ་ སྤྱོད་པ འི་ སྨོན་ལམ་ གྱིས་ ཡོངས་ སུ་ བསྔོ་བ ར་ བྱ འོ ། །"
  },
  {
    "source": "གསུམ་པ་རྗེས་ནི།",
    "target": "གསུམ་པ་ རྗེས་ ནི །"
  },
  {
    "source": "རྟེན་བརྟེན་པར་བཅས་པའི་ལྷ་ཚོགས་ཐམས་ཅད་དང་།",
    "target": "རྟེན་ བརྟེན་པ ར་ བཅས་པ འི་ ལྷ་ཚོགས་ ཐམས་ཅད་ དང་ །"
  },
  {
    "source": "རང་གི་ལུས་ངག་ཡིད་གསུམ་ལན་ཚྭ་ཆུ་ལ་ཐིམ་པ་ལྟར་མི་ཕྱེད་པར་བསྒོམ་ལ་མཉམ་པར་གཞག་ཅིང་།",
    "target": "རང་ གི་ ལུས་ངག་ ཡིད་ གསུམ་ ལན་ ཚྭ་ ཆུ་ ལ་ ཐིམ་པ་ ལྟ ར་ མི་ ཕྱེད་པ ར་ བསྒོམ་ ལ་ མཉམ་པ ར་ གཞག་ ཅིང་ །"
  },
  {
    "source": "མཐར་བྱ་བ་ཐམས་ཅད་གཞན་དོན་དུ་མོས་པས་ལྡང་བར་བྱའོ།།",
    "target": "མཐ ར་ བྱ་བ་ ཐམས་ཅད་ གཞན་དོན་ དུ་ མོས་པ ས་ ལྡང་བ ར་ བྱ འོ ། །"
  },
  {
    "source": "དེ་ལྟར་ཐུགས་དམ་དགེ་སྦྱོར་བདུན་པའི་ཁྲིད།",
    "target": "དེ་ ལྟ ར་ ཐུགས་དམ་ དགེ་སྦྱོར་ བདུན་པ འི་ ཁྲིད །"
  },
  {
    "source": "ཉམས་སུ་བླང་བྱའི་སྙིང་པོར་བསྒྲིལ་བ་འདི་ཡང་།",
    "target": "ཉམས་ སུ་ བླང་བྱ འི་ སྙིང་པོ ར་ བསྒྲིལ་བ་ འདི་ ཡང་ །"
  },
  {
    "source": "གཞུང་ལུགས་རབ་འབྱམས་སྨྲ་བའི་སྟོན་སྒོམ་གཡའ་བཟང་།",
    "target": "གཞུང་ལུགས་ རབ་འབྱམས་ སྨྲ་བ འི་ སྟོན་ སྒོམ་ གཡའ་བཟང་ །"
  },
  {
    "source": "དཔལ་འབྱོར་གྲགས་པའི་ངོར།",
    "target": "དཔལ་འབྱོར་ གྲགས་པ འི་ ངོར །"
  },
  {
    "source": "དགེ་སློང་པདྨ་དཀར་པོས།",
    "target": "དགེ་སློང་ པདྨ་ དཀར་པོ ས །"
  },
  {
    "source": "སྲོང་བཙན་བང་སོའི་རྒྱལ་པོའི་ཁབ་ཏུ་སྦྱར་བ་དགེ་ལེགས་སུ་གྱུར་ཅིག།",
    "target": "སྲོང་ བཙན་ བང་སོ འི་ རྒྱལ་པོ འི་ ཁབ་ ཏུ་ སྦྱར་བ་ དགེ་ལེགས་ སུ་ གྱུར་ ཅིག །"
  },
  {
    "source": "འཇིག་རྟེན་མིག་ངོར་སུ་མཆོར་འཁྱེར་ལེགས་པ།།",
    "target": "འཇིག་རྟེན་ མིག་ ངོ ར་ སུ་ མཆོར་ འཁྱེར་ ལེགས་པ ། །"
  },
  {
    "source": "དེང་སང་ཀུན་གྱི་ཆོས་པ་བཟང་པོར་བྱས།།",
    "target": "དེང་སང་ ཀུན་ གྱི་ ཆོས་པ་ བཟང་པོ ར་ བྱས ། །"
  },
  {
    "source": "སྙེམས་ཆུང་ཉོན་མོངས་ཐུལ་དེ་བཙུན་པ་ཞེས།།",
    "target": "སྙེམས་ ཆུང་ ཉོན་མོངས་ ཐུལ་ དེ་ བཙུན་པ་ ཞེས ། །"
  },
  {
    "source": "ཟས་གཙང་སྲས་ཀྱི་གླེགས་བམ་ཁོ་ནར་གྲག།",
    "target": "ཟས་གཙང་ སྲས་ ཀྱི་ གླེགས་བམ་ ཁོ་ན ར་ གྲག །"
  },
  {
    "source": "ཐམས་ཅད་གཟིགས་དེས་འདོད་པ་ཉེས་དམིགས་རྒྱུར།།",
    "target": "ཐམས་ཅད་ གཟིགས་ དེ ས་ འདོད་པ་ ཉེས་ དམིགས་ རྒྱུ ར ། །"
  },
  {
    "source": "དགོངས་ནས་རང་གི་སློབ་མར་སྤོང་ཞེས་གསུངས།།",
    "target": "དགོངས་ ནས་ རང་ གི་ སློབ་མ ར་ སྤོང་ ཞེས་ གསུངས ། །"
  },
  {
    "source": "ལྷག་པའི་ནོར་མེད་ད་དུས་ཆོས་པའི་ཁྲོད།།",
    "target": "ལྷག་པ འི་ ནོར་ མེད་ ད་ དུས་ ཆོས་པ འི་ ཁྲོད ། །"
  },
  {
    "source": "མ་ཚུད་དོགས་ནས་ཐེ་ཚོམ་འཁྱོགས་ལ་བརྟེན།།",
    "target": "མ་ ཚུད་ དོགས་ ནས་ ཐེ་ཚོམ་ འཁྱོགས་ ལ་ བརྟེན ། །"
  },
  {
    "source": "སྙིགས་དུས་སྐྱེ་དགུ་དགའ་བའི་ཟོལ་མ་མཁྱེན།།",
    "target": "སྙིགས་དུས་ སྐྱེ་ དགུ་ དགའ་བ འི་ ཟོལ་མ་ མཁྱེན ། །"
  },
  {
    "source": "ཚེ་འདིའི་ཞེན་པ་དང་ཡང་མ་འདྲེས་པས།།",
    "target": "ཚེ་ འདི འི་ ཞེན་པ་ དང་ ཡང་ མ་ འདྲེས་པ ས ། །"
  },
  {
    "source": "མི་ཁྱུར་མ་ཚུད་ཁོ་བོའི་བླ་མ་དག",
    "target": "མི་ ཁྱུ ར་ མ་ ཚུད་ ཁོ་བོ འི་ བླ་མ་ དག"
  },
  {
    "source": "།",
    "target": "།"
  },
  {
    "source": "དབེན་པའི་རིར་གབ་ཆགས་མེད་ཞི་ལ་སེམས།།",
    "target": "དབེན་པ འི་ རི ར་ གབ་ ཆགས་ མེད་ ཞི་ ལ་ སེམས ། །"
  },
  {
    "source": "།།",
    "target": "། །"
  },
  {
    "source": "མདྒ་ལཾ།།",
    "target": "མདྒ་ལཾ ། །"
  }
]
