[
  {
    "source": "༼༡༢༡༽༄༅།།",
    "target": "༼ ༡༢༡ ༽ ༄༅ ། །"
  },
  {
    "source": "བདེ་མཆོག་སྙན་བརྒྱུད་ཀྱི་ཕྱག་རྒྱ་ཆེན་པོ་ཡེ་ཤེས་གསལ་བྱེད་བཞུགས་སོ།།",
    "target": "བདེ་མཆོག་ སྙན་བརྒྱུད་ ཀྱི་ ཕྱག་རྒྱ་ ཆེན་པོ་ ཡེ་ཤེས་ གསལ་བྱེད་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༡༢༢༽༄༅།།",
    "target": "༼ ༡༢༢ ༽ ༄༅ ། །"
  },
  {
    "source": "ན་མོ་གུ་རུ་དེ་བ་ཌཱ་ཀི་ནཱི།།",
    "target": "ན་མོ་ གུ་རུ་ དེ་བ་ ཌཱ་ཀི་ ནཱི ། །"
  },
  {
    "source": "ཚིག་དབང་དང་འབྲེལ་པ་ཡེ་ཤེས་གསལ་འདེབས་པར་བྱེད་པ།།",
    "target": "ཚིག་དབང་ དང་ འབྲེལ་པ་ ཡེ་ཤེས་ གསལ་འདེབས་ པ ར་ བྱེད་པ ། །"
  },
  {
    "source": "ཕྱག་རྒྱ་ཆེན་པོ་ལ་གསུམ་སྟེ།",
    "target": "ཕྱག་རྒྱ་ ཆེན་པོ་ ལ་ གསུམ་ སྟེ །"
  },
  {
    "source": "སྒོམ་པ་སྤྲུལ་སྐུའི་གནས་ངོས་བཟུང་བ་དང་།",
    "target": "སྒོམ་པ་ སྤྲུལ་སྐུ འི་ གནས་ ངོས་ བཟུང་བ་ དང་ །"
  },
  {
    "source": "སྒོམ་བྱེད་ལོངས་སྤྱོད་རྫོགས་སྐུའི་བྱ་བ་བསྟན་པ་དང་།",
    "target": "སྒོམ་ བྱེད་ ལོངས་སྤྱོད་ རྫོགས་ སྐུ འི་ བྱ་བ་ བསྟན་པ་ དང་ །"
  },
  {
    "source": "བསྒོམ་བྱ་ཆོས་སྐུ་ཕྱག་རྒྱ་ཆེན་པོའི་དོན་གཏན་ལ་དབབ་པའོ།།",
    "target": "བསྒོམ་ བྱ་ ཆོས་སྐུ་ ཕྱག་རྒྱ་ ཆེན་པོ འི་ དོན་ གཏན་ ལ་ དབབ་པ འོ ། །"
  },
  {
    "source": "དང་པོ་ལ་གསུམ་ཏེ།",
    "target": "དང་པོ་ ལ་ གསུམ་ ཏེ །"
  },
  {
    "source": "བླ་མ་བརྒྱུད་པ་གྲུབ་པ་ཐོབ་པའི་བཞུགས་གནས་སུ་བསྒོམས་ན་བྱིན་བརླབས་ཆེ་ཞིང་སྒྲུབ་ཐག་ཉེ་བ་དང་།",
    "target": "བླ་མ་ བརྒྱུད་པ་ གྲུབ་པ་ ཐོབ་པ འི་ བཞུགས་ གནས་ སུ་ བསྒོམས་ ན་ བྱིན་ བརླབས་ ཆེ་ ཞིང་ སྒྲུབ་ ཐག་ ཉེ་བ་ དང་ །"
  },
  {
    "source": "རི་ཁྲོད་གངས་ཁྲོད་ནགས་ཁྲོད་ལ་སོགས་མཁའ་འགྲོ་འདུ་བའི་གནས་སུ་བསྒོམས་ན་ཉམས་རྟོགས་འཕེལ།",
    "target": "རི་ཁྲོད་ གངས་ ཁྲོད་ ནགས་ཁྲོད་ ལ་ སོགས་ མཁའ་འགྲོ་ འདུ་བ འི་ གནས་ སུ་ བསྒོམས་ ན་ ཉམས་རྟོགས་ འཕེལ །"
  },
  {
    "source": "བར་ཆད་མི་འབྱུང་ཉིན་མོ་སྐྱེ་བོའི་འདུ་འཛི་དང་གླགས་ཅོར་མེད་པ།",
    "target": "བར་ཆད་ མི་ འབྱུང་ ཉིན་མོ་ སྐྱེ་བོ འི་ འདུ་འཛི་ དང་ གླགས་ ཅོར་ མེད་པ །"
  },
  {
    "source": "མཚན་མོ་དགྲ་རྐུན་མེད་པ།།",
    "target": "མཚན་མོ་ དགྲ་ རྐུན་ མེད་པ ། །"
  },
  {
    "source": "ཆུ་ཤིང་མཐུན་རྐྱེན་འཛོམ་པའི་གནས་བསྒོམས་ན་དགེ་སྦྱོར་ཤུགས་ཀྱིས་འཕེལ་བའོ།།",
    "target": "ཆུ་ཤིང་ མཐུན་རྐྱེན་ འཛོམ་པ འི་ གནས་ བསྒོམས་ ན་ དགེ་སྦྱོར་ ཤུགས་ ཀྱིས་ འཕེལ་བ འོ ། །"
  },
  {
    "source": "གཞན་ཡང་ཡོན་ཏན་གསུམ་ཏེ།",
    "target": "གཞན་ ཡང་ ཡོན་ཏན་ གསུམ་ ཏེ །"
  },
  {
    "source": "རིམ་པ་ལྟར་རྡོ་རྗེ་ལུས་ཀྱི་གནས་ལུགས་མཐོང་བར་འགྱུར་བ་དང་།",
    "target": "རིམ་པ་ ལྟ ར་ རྡོ་རྗེ་ ལུས་ ཀྱི་ གནས་ལུགས་ མཐོང་བ ར་ འགྱུར་བ་ དང་ །"
  },
  {
    "source": "འཁོར་ལོ་བཞིའི་མདུད་པ་གྲོལ་༼༡༢༣༽བར་འགྱུར་བ་དང་།",
    "target": "འཁོར་ལོ་ བཞི འི་ མདུད་པ་ གྲོལ་ ༼ ༡༢༣ ༽ བར་ འགྱུར་བ་ དང་ །"
  },
  {
    "source": "དྷཱུ་ཏི་ནར་སོན་པས་མགྲིན་པ་ནས་སྤྱི་བོའི་བར་གྱི་མདུད་པ་ཅི་རིགས་པ་གྲོལ་བར་འབྱུང་བ་ཡིན་ནོ།།",
    "target": "དྷཱུ་ཏི་ ནར་ སོན་པ ས་ མགྲིན་པ་ ནས་ སྤྱི་བོ འི་ བར་ གྱི་ མདུད་པ་ ཅི་ རིགས་པ་ གྲོལ་བ ར་ འབྱུང་བ་ ཡིན་ ནོ ། །"
  },
  {
    "source": "ནང་གི་གནས་ནི་རང་གི་ལུས་ལ་ཡུལ་ཉི་ཤུ་རྩ་བཞི།",
    "target": "ནང་ གི་ གནས་ ནི་ རང་ གི་ ལུས་ ལ་ ཡུལ་ ཉི་ཤུ་ རྩ་ བཞི །"
  },
  {
    "source": "རྩ་དཔའ་མོ།།",
    "target": "རྩ་ དཔའ་ མོ ། །"
  },
  {
    "source": "ཐིག་ལེ་དཔའ་བོ།།",
    "target": "ཐིག་ལེ་ དཔའ་ བོ ། །"
  },
  {
    "source": "རླུང་སྙོམས་འཇུག་ཏུ་གནས།",
    "target": "རླུང་ སྙོམས་འཇུག་ ཏུ་ གནས །"
  },
  {
    "source": "ལུས་ལྷ་སྐུ།",
    "target": "ལུས་ ལྷ་ སྐུ །"
  },
  {
    "source": "ངག་སྔགས་ཨཱ་ལི་ཀཱ་ལི།",
    "target": "ངག་ སྔགས་ ཨཱ་ལི་ ཀཱ་ལི །"
  },
  {
    "source": "སེམས་ཡེ་ཤེས་གདོད་ནས་ཡིན་པར་ངོས་བཟུང་ངོ་།།",
    "target": "སེམས་ ཡེ་ཤེས་ གདོད་ ནས་ ཡིན་པ ར་ ངོས་ བཟུང་ ངོ་ ། །"
  },
  {
    "source": "གཉིས་པ་སྒོམ་བྱེད་ལོངས་སྤྱོད་རྫོགས་སྐུའི་བྱ་བ་བསྟན་པ་ནི།",
    "target": "གཉིས་པ་ སྒོམ་ བྱེད་ ལོངས་སྤྱོད་ རྫོགས་ སྐུ འི་ བྱ་བ་ བསྟན་པ་ ནི །"
  },
  {
    "source": "ལུས་ཀྱི་བྱ་བ་སྐུའི་སྒོ་དགུ་རང་བཞིན་གྱིས་འགགས་པས།",
    "target": "ལུས་ ཀྱི་ བྱ་བ་ སྐུ འི་ སྒོ་ དགུ་ རང་བཞིན་ གྱིས་ འགགས་པ ས །"
  },
  {
    "source": "འབད་པ་དང་རྩོལ་བ་མེད་པར་གནས་པ་དང་།",
    "target": "འབད་པ་ དང་ རྩོལ་བ་ མེད་པ ར་ གནས་པ་ དང་ །"
  },
  {
    "source": "ངག་གི་བྱ་བ་གསུང་གི་སྒོ་བཞི་རང་གནས་སུ་ཐིམ་པས་སྒྲ་ཐམས་ཅད་ཐབས་ཤེས་རབ་ཀྱི་རང་བཞིན་དུ་གནས་པ་དང་།",
    "target": "ངག་ གི་ བྱ་བ་ གསུང་ གི་ སྒོ་ བཞི་ རང་གནས་ སུ་ ཐིམ་པ ས་ སྒྲ་ ཐམས་ཅད་ ཐབས་ཤེས་ རབ་ ཀྱི་ རང་བཞིན་ དུ་ གནས་པ་ དང་ །"
  },
  {
    "source": "སེམས་ཀྱི་བྱ་བ་ཐུགས་ཀྱི་སྒོ་གཉིས་དབྱེ་བས་ལོངས་སྤྱོད་རྫོགས་སྐུའི་རྣམ་པར་རང་གྲོལ་བས་འབད་རྩོལ་གྱི་འཇུག་པ་ཐམས་ཅད་དང་བྲལ་ནས་ལྷུན་གྲུབ་ཏུ་གནས་པས་ཕྱག་རྒྱ་ཆེན་པོ་ལ་འཇུག་པའོ།།",
    "target": "སེམས་ ཀྱི་ བྱ་བ་ ཐུགས་ ཀྱི་ སྒོ་ གཉིས་ དབྱེ་བ ས་ ལོངས་སྤྱོད་ རྫོགས་ སྐུ འི་ རྣམ་པ ར་ རང་གྲོལ་ བས་ འབད་རྩོལ་ གྱི་ འཇུག་པ་ ཐམས་ཅད་ དང་ བྲལ་ ནས་ ལྷུན་གྲུབ་ ཏུ་ གནས་པ ས་ ཕྱག་རྒྱ་ ཆེན་པོ་ ལ་ འཇུག་པ འོ ། །"
  },
  {
    "source": "༼༡༢༤༽གསུམ་པ་བསྒོམ་བྱ་ཆོས་སྐུ་ཕྱག་རྒྱ་ཆེན་པོའི་དོན་གཏན་ལ་དབབ་པ་ལ་བཞི་ཏེ།",
    "target": "༼ ༡༢༤ ༽ གསུམ་པ་ བསྒོམ་ བྱ་ ཆོས་སྐུ་ ཕྱག་རྒྱ་ ཆེན་པོ འི་ དོན་ གཏན་ ལ་ དབབ་པ་ ལ་ བཞི་ ཏེ །"
  },
  {
    "source": "མ་བཅོས་པའི་ཡེ་ཤེས་ངོས་བཟུང་བ་དང་།",
    "target": "མ་ བཅོས་པ འི་ ཡེ་ཤེས་ ངོས་བཟུང་བ་ དང་ །"
  },
  {
    "source": "མ་བཅོས་པའི་ཡེ་ཤེས་ལ་བློ་བཞག་པ་དང་།",
    "target": "མ་ བཅོས་ པ འི་ ཡེ་ཤེས་ ལ་ བློ་ བཞག་པ་ དང་ །"
  },
  {
    "source": "སྔ་ཕྱི་གཅིག་ཏུ་བསྲེ་བའི་མན་ངག་གིས་དངོས་པོ་ཐམས་ཅད་རོ་སྙོམས་དང་།",
    "target": "སྔ་ཕྱི་ གཅིག་ ཏུ་ བསྲེ་བ འི་ མན་ངག་ གིས་ དངོས་པོ་ ཐམས་ཅད་ རོ་ སྙོམས་ དང་ །"
  },
  {
    "source": "འབྲས་བུ་ནམ་མཁའ་ལྟ་བུའི་འཆར་ཚུལ་ལོ།།",
    "target": "འབྲས་བུ་ ནམ་མཁའ་ ལྟ་བུ འི་ འཆར་ ཚུལ་ ལོ ། །"
  },
  {
    "source": "དང་པོ་ལ་གསུམ་སྟེ།",
    "target": "དང་པོ་ ལ་ གསུམ་ སྟེ །"
  },
  {
    "source": "ཕྱག་གཉིས་མེད་ཀྱི་ཡེ་ཤེས་ངོས་བཟུང་བ་དང་།",
    "target": "ཕྱག་ གཉིས་ མེད་ ཀྱི་ ཡེ་ཤེས་ ངོས་བཟུང་བ་ དང་ །"
  },
  {
    "source": "རྒྱ་འཁོར་བའི་རྒྱ་མདུད་དགྲོལ་བ་དང་།",
    "target": "རྒྱ་ འཁོར་བ འི་ རྒྱ་ མདུད་ དགྲོལ་བ་ དང་ །"
  },
  {
    "source": "ཆེན་པོ་ཟུང་འཇུག་གི་སྒྲོན་མེ་བསྟམས་པའོ།།",
    "target": "ཆེན་པོ་ ཟུང་འཇུག་ གི་ སྒྲོན་མེ་ བསྟམས་པ འོ ། །"
  },
  {
    "source": "དང་པོ་ལ་གསུམ་སྟེ།",
    "target": "དང་པོ་ ལ་ གསུམ་ སྟེ །"
  },
  {
    "source": "ལུས་སྣང་སྟོང་གཉིས་མེད་ཀྱི་ཡེ་ཤེས་ངོས་བཟུང་བ་དང་།",
    "target": "ལུས་ སྣང་སྟོང་ གཉིས་ མེད་ ཀྱི་ ཡེ་ཤེས་ ངོས་བཟུང་བ་ དང་ །"
  },
  {
    "source": "ངག་གྲགས་སྟོང་གཉིས་མེད་ཀྱི་ཡེ་ཤེས་ངོས་བཟུང་བ་དང་།",
    "target": "ངག་ གྲགས་ སྟོང་ གཉིས་ མེད་ ཀྱི་ ཡེ་ཤེས་ ངོས་བཟུང་བ་ དང་ །"
  },
  {
    "source": "སེམས་གསལ་སྟོང་གཉིས་མེད་ཀྱི་ཡེ་ཤེས་ངོས་བཟུང་བའོ།།",
    "target": "སེམས་ གསལ་ སྟོང་ གཉིས་ མེད་ ཀྱི་ ཡེ་ཤེས་ ངོས་བཟུང་བ འོ ། །"
  },
  {
    "source": "དང་པོ་ནི་རང་གི་ལུས་འདི་ཉིད་གདོད་ནས་སྣང་སྟོང་ཡིན་ཅིང་།",
    "target": "དང་པོ་ ནི་ རང་ གི་ ལུས་ འདི་ ཉིད་ གདོད་ ནས་ སྣང་སྟོང་ ཡིན་ ཅིང་ །"
  },
  {
    "source": "ད་ལྟ་ཡང་སྣང་སྟོང་དུ་གནས།",
    "target": "ད་ ལྟ་ ཡང་ སྣང་ སྟོང་ དུ་ གནས །"
  },
  {
    "source": "ཐ་མ་ཡང་སྣང་སྟོང་དུ་ཤེས་པས་གྲོལ་ནས་སངས་རྒྱའོ།།",
    "target": "ཐ་མ་ ཡང་ སྣང་སྟོང་ དུ་ ཤེས་པ ས་ གྲོལ་ ནས་ སངས་ རྒྱ འོ ། །"
  },
  {
    "source": "དེས་ན་ལུས་སུ་སྣང་དུས་ན་ལུས་ཀྱི་ངོ་བོས་སྟོང་།",
    "target": "དེ ས་ ན་ ལུས་ སུ་ སྣང་ དུས་ ན་ ལུས་ ཀྱི་ ངོ་བོ ས་ སྟོང་ །"
  },
  {
    "source": "ངོ་བོས་སྟོང་དུས་ན་ལུས་སུ་སྣང་ཏེ།",
    "target": "ངོ་ བོས་ སྟོང་ དུས་ ན་ ལུས་ སུ་ སྣང་ ཏེ །"
  },
  {
    "source": "ལུས་སྣང་སྟོང་ཤེས་ཙ་ན་རང་ལུས་ཡེ་ཤེས་ཀྱི་ལུས་སུ་གྱུར་ནས་དངོས་པོ་གང་ལ་ཡང་ཐོགས་པ་མེད་པར་ལུས་སྣང་སྟོང་གཉིས་མེད་ཀྱི་ཡེ་ཤེས་སོ།།",
    "target": "ལུས་ སྣང་སྟོང་ ཤེས་ ཙ་ན་ རང་ ལུས་ ཡེ་ཤེས་ ཀྱི་ ལུས་ སུ་ གྱུར་ ནས་ དངོས་པོ་ གང་ ལ་ ཡང་ ཐོགས་པ་ མེད་པ ར་ ལུས་ སྣང་སྟོང་ གཉིས་ མེད་ ཀྱི་ ཡེ་ཤེས་ སོ ། །"
  },
  {
    "source": "ངག་གྲགས་སྟོང་གཉིས་མེད་ཀྱི་ཡེ་ཤེས་ནི།",
    "target": "ངག་ གྲགས་ སྟོང་ གཉིས་ མེད་ ཀྱི་ ཡེ་ཤེས་ ནི །"
  },
  {
    "source": "ངག་འདི་གདོད་ནས་ཀྱང་གྲགས་སྟོང་ཡིན་ཅིང་།",
    "target": "ངག་ འདི་ གདོད་ ནས་ ཀྱང་ གྲགས་ སྟོང་ ཡིན་ ཅིང་ །"
  },
  {
    "source": "ད་ལྟ་ཡང་གྲགས་སྟོང་དུ་གནས།",
    "target": "ད་ ལྟ་ ཡང་ གྲགས་ སྟོང་ དུ་ གནས །"
  },
  {
    "source": "ཐ་མ་ཡང་གྲགས་སྟོང་དུ་ཤེས་པས་གྲོལ་བར་འགྱུར།",
    "target": "ཐ་མ་ ཡང་ གྲགས་ སྟོང་ དུ་ ཤེས་པ ས་ གྲོལ་བ ར་ འགྱུར །"
  },
  {
    "source": "དེའང་ངག་ཏུ་གྲགས་དུས་ན་ངོ་བོ་སྟོང་།",
    "target": "དེ འང་ ངག་ ཏུ་ གྲགས་ དུས་ ན་ ངོ་བོ་ སྟོང་ །"
  },
  {
    "source": "སྟོང་བཞིན་དུ་ངག་ཏུ་གྲགས།",
    "target": "སྟོང་ བཞིན་ དུ་ ངག་ ཏུ་ གྲགས །"
  },
  {
    "source": "ངག་གྲགས་སྟོང་གཉིས་མེད་དུ་ཤེས་ཙ་ན།",
    "target": "ངག་ གྲགས་ སྟོང་ གཉིས་ མེད་ དུ་ ཤེས་ ཙ་ ན །"
  },
  {
    "source": "བརྗོད་བྱེད་སྒྲ་ཐམས་ཅད་ཨཱ་ལི་ཀཱ་ལིའི་རྣམ་པ།",
    "target": "བརྗོད་ བྱེད་སྒྲ་ ཐམས་ཅད་ ཨཱ་ལི་ ཀཱ་ལི འི་ རྣམ་པ །"
  },
  {
    "source": "སྒྲ་བརྙན་ལྟར་ཤེས་པས་ངག་གྲགས་སྟོང་གཉིས་མེད་ཀྱི་ཡེ་ཤེས་སོ།།",
    "target": "སྒྲ་བརྙན་ ལྟ ར་ ཤེས་པ ས་ ངག་ གྲགས་ སྟོང་ གཉིས་ མེད་ ཀྱི་ ཡེ་ཤེས་ སོ ། །"
  },
  {
    "source": "སེམས་གསལ་སྟོང་གཉིས་མེད་ཀྱི་ཡེ་ཤེས་ནི།",
    "target": "སེམས་ གསལ་ སྟོང་ གཉིས་ མེད་ ཀྱི་ ཡེ་ཤེས་ ནི །"
  },
  {
    "source": "སེམས་ནི་གདོད་ནས་ཀྱང་གསལ་སྟོང་ཡིན་ཅིང་།",
    "target": "སེམས་ ནི་ གདོད་ ནས་ ཀྱང་ གསལ་སྟོང་ ཡིན་ ཅིང་ །"
  },
  {
    "source": "བར་དུ་ཡང་གསལ་སྟོང་དུ་གནས།",
    "target": "བར་ དུ་ ཡང་ གསལ་ སྟོང་ དུ་ གནས །"
  },
  {
    "source": "ཐ་མར་ཡང་གསལ་སྟོང་དུ་གྲོལ་འགྲོ།།",
    "target": "ཐ་མ ར་ ཡང་ གསལ་ སྟོང་ དུ་ གྲོལ་ འགྲོ ། །"
  },
  {
    "source": "དེའང་སེམས་གསལ་དུས་ན་སྟོང་ཞིང་།",
    "target": "དེ འང་ སེམས་ གསལ་ དུས་ ན་ སྟོང་ ཞིང་ །"
  },
  {
    "source": "སྟོང་དུས་ན་གསལ།",
    "target": "སྟོང་ དུས་ ན་ གསལ །"
  },
  {
    "source": "གསལ་སྟོང་གཉིས་མེད་དུ་ཤེས་ཙ་ན་སེམས་ཉིད་འགྲོ་འོང་གནས་གསུམ་དང་བྲལ་བའི་རང་བཞིན་རྟོགས་པས་སེམས་གསལ་སྟོང་༼༡༢༥༽གཉིས་མེད་ཀྱི་ཡེ་ཤེས་ངོས་བཟུངས་བའོ།།",
    "target": "གསལ་སྟོང་ གཉིས་ མེད་ དུ་ ཤེས་ ཙ་ ན་ སེམས་ཉིད་ འགྲོ་འོང་ གནས་ གསུམ་ དང་ བྲལ་བ འི་ རང་བཞིན་ རྟོགས་པ ས་ སེམས་ གསལ་ སྟོང་ ༼ ༡༢༥ ༽ གཉིས་ མེད་ ཀྱི་ ཡེ་ཤེས་ ངོས་ བཟུངས་བ འོ ། །"
  },
  {
    "source": "གཉིས་པ་རྒྱ་འཁོར་བའི་རྒྱ་མདུད་དགྲོལ་བ་ལ་གསུམ་སྟེ།",
    "target": "གཉིས་པ་ རྒྱ་ འཁོར་བ འི་ རྒྱ་ མདུད་ དགྲོལ་བ་ ལ་ གསུམ་ སྟེ །"
  },
  {
    "source": "སྦྱིན་པའི་གཞི་ཤེས་པས་ལོངས་སྤྱོད་ཀྱི་རྒྱ་མདུད་གྲོལ་བ་དང་།",
    "target": "སྦྱིན་པ འི་ གཞི་ ཤེས་པ ས་ ལོངས་སྤྱོད་ ཀྱི་ རྒྱ་མདུད་ གྲོལ་བ་ དང་ །"
  },
  {
    "source": "ཚུལ་ཁྲིམས་ཀྱི་གཞི་ཤེས་པས་མཐོ་རིས་ཀྱི་རྒྱ་མདུད་དགྲོལ་བ་དང་།",
    "target": "ཚུལ་ཁྲིམས་ ཀྱི་ གཞི་ ཤེས་པ ས་ མཐོ་རིས་ ཀྱི་ རྒྱ་མདུད་ དགྲོལ་བ་ དང་ །"
  },
  {
    "source": "ཆོས་ཉིད་ཀྱི་གཞི་ཤེས་པས་སེམས་ཉིད་ཀྱི་རྒྱ་མདུད་དགྲོལ་བའོ།།",
    "target": "ཆོས་ཉིད་ ཀྱི་ གཞི་ ཤེས་པ ས་ སེམས་ ཉིད་ ཀྱི་ རྒྱ་མདུད་ དགྲོལ་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྦྱིན་པ་གཏོང་བ་ལ་བརྟེན་ནས་ལོངས་སྤྱོད་འབྱུང་ཡང་།",
    "target": "སྦྱིན་པ་ གཏོང་བ་ ལ་ བརྟེན་ ནས་ ལོངས་སྤྱོད་ འབྱུང་ ཡང་ །"
  },
  {
    "source": "ལོངས་སྤྱོད་ལ་ཞེན་ཅིང་ཆགས་ན།",
    "target": "ལོངས་སྤྱོད་ ལ་ ཞེན་ ཅིང་ ཆགས་ ན །"
  },
  {
    "source": "འཁོར་བར་འཆིང་བས་ན་རྒྱ་མདུད་དོ།།",
    "target": "འཁོར་བ ར་ འཆིང་བ ས་ ན་ རྒྱ་ མདུད་ དོ ། །"
  },
  {
    "source": "དེ་ལ་སྦྱིན་པ་གཏོང་དུས་ནས་འཁོར་གསུམ་དག་པའི་ངང་ནས།",
    "target": "དེ་ ལ་ སྦྱིན་པ་ གཏོང་ དུས་ ནས་ འཁོར་ གསུམ་ དག་པ འི་ ངང་ ནས །"
  },
  {
    "source": "ཞི་གནས་དང་ལྷག་མཐོང་མཚུངས་པར་ལྡན་པས།",
    "target": "ཞི་གནས་ དང་ ལྷག་མཐོང་ མཚུངས་པ ར་ ལྡན་པ ས །"
  },
  {
    "source": "རང་གི་མིག་དང་མགོ་གཏོང་བ་ལ་སོགས་པ་ནས།",
    "target": "རང་ གི་ མིག་ དང་ མགོ་ གཏོང་བ་ ལ་ སོགས་པ་ ནས །"
  },
  {
    "source": "གང་ལ་གང་འདོད་དུ་གཏོང་བར་བྱེད་པ་ཏེ།",
    "target": "གང་ ལ་ གང་ འདོད་ དུ་ གཏོང་བ ར་ བྱེད་པ་ ཏེ །"
  },
  {
    "source": "སྦྱིན་པའི་གཞི་ཤེས་པས་ལོངས་སྤྱོད་ཀྱི་རྒྱ་མདུད་དགྲོལ་བའོ།།",
    "target": "སྦྱིན་པ འི་ གཞི་ཤེས་པ ས་ ལོངས་སྤྱོད་ ཀྱི་ རྒྱ་མདུད་ དགྲོལ་བ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཚུལ་ཁྲིམས་བསྲུངས་པས་མཐོ་རིས་ཀྱི་ལུས་ཐོབ་ནའང་།",
    "target": "ཚུལ་ཁྲིམས་ བསྲུངས་པ ས་ མཐོ་རིས་ ཀྱི་ ལུས་ ཐོབ་ ན འང་ །"
  },
  {
    "source": "ལུས་དེ་ལ་ཞེན་ན་འཁོར་བར་འཆིང་བས།",
    "target": "ལུས་ དེ་ ལ་ ཞེན་ ན་ འཁོར་བ ར་ འཆིང་བ ས །"
  },
  {
    "source": "ཚུལ་ཁྲིམས་ཞེན་མེད་བསྲུང་ཞིང་།",
    "target": "ཚུལ་ཁྲིམས་ ཞེན་ མེད་ བསྲུང་ ཞིང་ །"
  },
  {
    "source": "དྭངས་མ་བརྟན་པ་ལུས་ཐམས་ཅད་ལ་ཁྱབ་པས།",
    "target": "དྭངས་མ་ བརྟན་པ་ ལུས་ ཐམས་ཅད་ ལ་ ཁྱབ་པ ས །"
  },
  {
    "source": "ཕུང་པོ་དང་འཆི་བདག་གི་བདུད་རང་སར་གྲོལ་པས།",
    "target": "ཕུང་པོ་ དང་ འཆི་བདག་ གི་ བདུད་ རང་ ས ར་ གྲོལ་པ ས །"
  },
  {
    "source": "ཚུལ་ཁྲིམས་མཆོག་ཏུ་གྱུར་པས།",
    "target": "ཚུལ་ཁྲིམས་ མཆོག་ ཏུ་ གྱུར་པ ས །"
  },
  {
    "source": "ཚུལ་ཁྲིམས་ཀྱི་གཞི་ཤེས་པས་ལུས་ཀྱི་རྒྱ་མདུད་དགྲོལ་བའོ།།",
    "target": "ཚུལ་ཁྲིམས་ ཀྱི་ གཞི་ ཤེས་པ ས་ ལུས་ ཀྱི་ རྒྱ་མདུད་ དགྲོལ་བ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སེམས་ཀྱི་ཏིང་ངེ་འཛིན་བསྒོམས་པས།",
    "target": "སེམས་ ཀྱི་ ཏིང་ངེ་འཛིན་ བསྒོམས་པ ས །"
  },
  {
    "source": "བདེ་གསལ་མི་རྟོག་པའི་ཉམས་སྐྱེས་ཀྱང་།",
    "target": "བདེ་གསལ་མི་རྟོག་པ འི་ ཉམས་ སྐྱེས་ ཀྱང་ །"
  },
  {
    "source": "དེ་ལ་ཞེན་ན་འཁོར་བ་ཡིན་པས་སེམས་ཉིད་སྐྱེ་མེད་དུ་རྟོགས་ཅིང་།",
    "target": "དེ་ ལ་ ཞེན་ ན་ འཁོར་བ་ ཡིན་པ ས་ སེམས་ ཉིད་ སྐྱེ་མེད་ དུ་ རྟོགས་ ཅིང་ །"
  },
  {
    "source": "ཉམས་མྱོང་ལ་ཞེན་པ་བྲལ་ཙ་ན།",
    "target": "ཉམས་མྱོང་ ལ་ ཞེན་པ་ བྲལ་ ཙ་ ན །"
  },
  {
    "source": "ཆོས་ཉིད་ཡང་དག་པའི་ཤེས་པ་བདེ་ཆེན་ཀློང་ནས་ཤར་བས་ཆོས་ཀྱི་མཁན་པོ་ཆེན་པོར་འགྱུར་བས།",
    "target": "ཆོས་ཉིད་ ཡང་ དག་པ འི་ ཤེས་པ་ བདེ་ཆེན་ ཀློང་ ནས་ ཤར་བ ས་ ཆོས་ ཀྱི་ མཁན་པོ་ ཆེན་པོ ར་ འགྱུར་བ ས །"
  },
  {
    "source": "ཆོས་ཉིད་ཀྱི་གཞི་ཤེས་པས་སེམས་ཉིད་ཀྱི་རྒྱ་མདུད་གྲོལ་བ་ཡིན་ནོ།།",
    "target": "ཆོས་ཉིད་ ཀྱི་ གཞི་ ཤེས་པ ས་ སེམས་ ཉིད་ ཀྱི་ རྒྱ་མདུད་ གྲོལ་བ་ ཡིན་ ནོ ། །"
  },
  {
    "source": "གསུམ་པ་ཆེན་པོ་ཟུང་འཇུག་གི་སྒྲོན་མེ་བལྟམས་པ་ལ།",
    "target": "གསུམ་པ་ ཆེན་པོ་ ཟུང་འཇུག་ གི་ སྒྲོན་མེ་ བལྟམས་པ་ ལ །"
  },
  {
    "source": "གསུམ་སྟེ།",
    "target": "གསུམ་ སྟེ །"
  },
  {
    "source": "རྩ་གསལ་སྟོང་ཟུང་འཇུག་གི་སྒྲོན་མེ་བལྟམས་པ་དང་།",
    "target": "རྩ་ གསལ་ སྟོང་ ཟུང་འཇུག་ གི་ སྒྲོན་མེ་ བལྟམས་པ་ དང་ །"
  },
  {
    "source": "རླུང་སྣང་སྟོང་ཟུང་འཇུག་གི་དང་།",
    "target": "རླུང་ སྣང་སྟོང་ཟུང་འཇུག་ གི་ དང་ །"
  },
  {
    "source": "ཐིག་ལེ་བདེ་སྟོང་ཟུང་འཇུག་གི་སྒྲོན་མེ་བལྟམས་པའོ།།",
    "target": "ཐིག་ལེ་ བདེ་སྟོང་ ཟུང་འཇུག་ གི་ སྒྲོན་མེ་ བལྟམས་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རྣམ་སྨིན་དང་ཡེ་ཤེས་ཀྱི་རྩ་གཉིས་ལས།",
    "target": "རྣམ་སྨིན་ དང་ ཡེ་ཤེས་ ཀྱི་ རྩ་ གཉིས་ ལས །"
  },
  {
    "source": "རྣམ་སྨིན་གྱི་རྩ་ནི་དབང་པོའི་སྤྱོད་ལམ་ན་༼༡༢༦༽རྩ་རྒྱུས་ཤེ་རེ་བ་འདི་ཡིན།",
    "target": "རྣམ་སྨིན་ གྱི་ རྩ་ ནི་ དབང་པོ འི་ སྤྱོད་ལམ་ ན་ ༼ ༡༢༦ ༽ རྩ་རྒྱུས་ ཤེ་ རེ་བ་ འདི་ ཡིན །"
  },
  {
    "source": "དེ་ཐ་མལ་དུ་ཤོར་ན་ཉོན་མོངས་པ་ཞེ་སྡང་བསྐྱེད།",
    "target": "དེ་ ཐ་མལ་ དུ་ ཤོར་ ན་ ཉོན་ མོངས་པ་ ཞེ་སྡང་ བསྐྱེད །"
  },
  {
    "source": "དེ་ལམ་དུ་བསློངས་ན།",
    "target": "དེ་ ལམ་ དུ་ བསློངས་ ན །"
  },
  {
    "source": "དེའི་ནང་ན་ཡེ་ཤེས་ཀྱི་རྩ་ཁ་དོག་དབྱིབས་རེག་བྱ་དང་བྲལ་བ།",
    "target": "དེ འི་ ནང་ ན་ ཡེ་ཤེས་ ཀྱི་ རྩ་ཁ་ དོག་ དབྱིབས་ རེག་ བྱ་ དང་ བྲལ་བ །"
  },
  {
    "source": "ངོ་བོ་གསལ་ལ་རང་བཞིན་སྟོང་པ་ཞིག་ཡོད་དེ།",
    "target": "ངོ་བོ་ གསལ་ ལ་ རང་བཞིན་ སྟོང་པ་ ཞིག་ ཡོད་ དེ །"
  },
  {
    "source": "དེ་དང་རྣམ་སྨིན་གྱི་རྩ་གཅིག་ཏུ་འདྲེས་པས་རྩའི་མདུད་པ་དྲལ་བ་སྟེ།",
    "target": "དེ་ དང་ རྣམ་སྨིན་ གྱི་ རྩ་ གཅིག་ ཏུ་ འདྲེས་པ ས་ རྩ འི་ མདུད་པ་ དྲལ་བ་ སྟེ །"
  },
  {
    "source": "རྩ་སྟོང་ཕྲག་བདུན་ཅུ་རྩ་གཉིས་པོ་ཐམས་ཅད་གཅིག་གི་ངོ་བོར་སྨིན་པས།",
    "target": "རྩ་ སྟོང་ ཕྲག་ བདུན་ ཅུ་ རྩ་ གཉིས་པོ་ ཐམས་ཅད་ གཅིག་ གི་ ངོ་བོ ར་ སྨིན་པ ས །"
  },
  {
    "source": "རྩ་ཐམས་ཅད་འདྲེས་པ་ཞེས་བྱ།",
    "target": "རྩ་ ཐམས་ཅད་ འདྲེས་པ་ ཞེས་ བྱ །"
  },
  {
    "source": "གསལ་སྟོང་གཉིས་སུ་མེད་པའི་ཡེ་ཤེས་ལ་དབང་སྒྱུར་བས་ན།",
    "target": "གསལ་སྟོང་ གཉིས་ སུ་ མེད་པ འི་ ཡེ་ཤེས་ ལ་ དབང་ སྒྱུར་བ ས་ ན །"
  },
  {
    "source": "རྩ་གསལ་སྟོང་ཟུང་འཇུག་གི་སྒྲོན་མེ་བལྟམས་པའོ།།",
    "target": "རྩ་ གསལ་ སྟོང་ ཟུང་འཇུག་ གི་ སྒྲོན་མེ་ བལྟམས་པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ལས་ཀྱི་རླུང་དང་།",
    "target": "ལས་ ཀྱི་ རླུང་ དང་ །"
  },
  {
    "source": "ཡེ་ཤེས་རླུང་གཉིས་ལས།",
    "target": "ཡེ་ཤེས་ རླུང་ གཉིས་ ལས །"
  },
  {
    "source": "ལས་ཀྱི་རླུང་ནི་དབང་པོའི་སྒོ་ནས་ཤད་ཤད་རྒྱུ་བ་འདི་ཡིན།",
    "target": "ལས་ ཀྱི་ རླུང་ ནི་ དབང་པོ འི་ སྒོ་ ནས་ ཤད་ ཤད་ རྒྱུ་བ་ འདི་ ཡིན །"
  },
  {
    "source": "དེ་ཐ་མལ་དུ་ཤོར་ན་ཉོན་མོངས་གཏི་མུག་བསྐྱེད།",
    "target": "དེ་ ཐ་མལ་ དུ་ ཤོར་ ན་ ཉོན་མོངས་ གཏི་མུག་ བསྐྱེད །"
  },
  {
    "source": "ལམ་དུ་བསློངས་ན།",
    "target": "ལམ་ དུ་ བསློངས་ ན །"
  },
  {
    "source": "དེའི་ནང་ན་ཡེ་ཤེས་ཀྱི་རླུང་ཁ་དོག་དབྱིབས་རེག་བྱ་དང་བྲལ་བ།",
    "target": "དེ འི་ ནང་ ན་ ཡེ་ཤེས་ ཀྱི་ རླུང་ ཁ་དོག་ དབྱིབས་ རེག་ བྱ་ དང་ བྲལ་བ །"
  },
  {
    "source": "ངོ་བོ་གང་དུའང་མི་རྟོག་པ་ཅིག་ཡོད།",
    "target": "ངོ་བོ་ གང་ དུ འང་ མི་ རྟོག་པ་ ཅིག་ ཡོད །"
  },
  {
    "source": "དེ་དང་ལས་ཀྱི་རླུང་གཅིག་ཏུ་འདྲེས་པས།",
    "target": "དེ་ དང་ ལས་ ཀྱི་ རླུང་ གཅིག་ ཏུ་ འདྲེས་པ ས །"
  },
  {
    "source": "འགྲོ་འོང་ལ་སོགས་པའི་རླུང་ཐམས་ཅད་ངང་དུ་ཐིམ་པ་སྟེ་རླུང་དགུ་བརྒྱ་པ་ཕྲག་ཉི་ཤུ་རྩ་བཞི་པོ་ཐམས་ཅད་ཡེ་ཤེས་ཀྱི་རླུང་འབའ་ཞིག་ཏུ་གྱུར་ནས།",
    "target": "འགྲོ་འོང་ ལ་ སོགས་པ འི་ རླུང་ ཐམས་ཅད་ ངང་ དུ་ ཐིམ་པ་ སྟེ་ རླུང་ དགུ་ བརྒྱ་པ་ ཕྲག་ ཉི་ཤུ་ རྩ་ བཞི་པོ་ ཐམས་ཅད་ ཡེ་ཤེས་ ཀྱི་ རླུང་ འབའ་ ཞིག་ ཏུ་ གྱུར་ ནས །"
  },
  {
    "source": "རླུང་ཐམས་ཅད་འདྲེས་པ་ཞེས་ཀྱང་བྱ།",
    "target": "རླུང་ ཐམས་ཅད་ འདྲེས་པ་ ཞེས་ ཀྱང་ བྱ །"
  },
  {
    "source": "སྣང་སྟོང་གི་ཡེ་ཤེས་ལ་མངའ་སྒྱུར་བས།",
    "target": "སྣང་ སྟོང་ གི་ ཡེ་ཤེས་ ལ་ མངའ་ སྒྱུར་བ ས །"
  },
  {
    "source": "རླུང་སྣང་སྟོང་ཟུང་འཇུག་གི་སྒྲོན་མེ་བལྟམས་པའོ།།",
    "target": "རླུང་ སྣང་སྟོང་ཟུང་འཇུག་ གི་ སྒྲོན་མེ་ བལྟམས་པ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ཟག་བཅས་ཀྱི་ཐིག་ལེ་དང་ཟག་མེད་ཀྱི་ཐིག་ལེ་གཉིས་ཡོད།",
    "target": "ཟག་བཅས་ ཀྱི་ ཐིག་ལེ་ དང་ ཟག་མེད་ ཀྱི་ ཐིག་ལེ་ གཉིས་ ཡོད །"
  },
  {
    "source": "ཟག་བཅས་ཀྱི་ཐིག་ལེ་ནི་དབང་པོའི་སྤྱོད་ཡུལ་དུ་རྒྱུ་བའི་དཀར་དམར་འདི་ཡིན་ལ།",
    "target": "ཟག་བཅས་ ཀྱི་ ཐིག་ལེ་ ནི་ དབང་པོ འི་ སྤྱོད་ཡུལ་ དུ་ རྒྱུ་བ འི་ དཀར་དམར་ འདི་ ཡིན་ ལ །"
  },
  {
    "source": "དེ་ཐ་མལ་དུ་ཤོར་ན་ཉོན་མོངས་པ་འདོད་ཆགས་སྐྱེ།",
    "target": "དེ་ ཐ་མལ་ དུ་ ཤོར་ ན་ ཉོན་ མོངས་པ་ འདོད་ཆགས་ སྐྱེ །"
  },
  {
    "source": "ལམ་དུ་སློངས་ན།",
    "target": "ལམ་ དུ་ སློངས་ ན །"
  },
  {
    "source": "དེའི་ནང་ན་ཡེ་ཤེས་ཐིག་ལེ་ཁ་དོག་དབྱིབས་རེག་བྱ་དང་བྲལ་བ།",
    "target": "དེ འི་ ནང་ ན་ ཡེ་ཤེས་ ཐིག་ལེ་ ཁ་དོག་ དབྱིབས་ རེག་ བྱ་ དང་ བྲལ་བ །"
  },
  {
    "source": "ངོ་བོ་བདེ་བ་རང་བཞིན་གསལ་བ་གཅིག་ཡོད་པ་དང་།",
    "target": "ངོ་བོ་ བདེ་བ་ རང་བཞིན་ གསལ་བ་ གཅིག་ ཡོད་པ་ དང་ །"
  },
  {
    "source": "ཟག་བཅས་ཀྱི་ཐིག་ལེ་འདྲེས་ནས་བདེ་སྟོང་ཟུང་འཇུག་ཏུ་འགྱུར།",
    "target": "ཟག་བཅས་ ཀྱི་ ཐིག་ལེ་ འདྲེས་ ནས་ བདེ་སྟོང་ ཟུང་འཇུག་ ཏུ་ འགྱུར །"
  },
  {
    "source": "འཕོ་འགྱུར་དང་བཅས་པའི་ཐིག་ལེ་ཐམས་ཅད་གཅིག་ཏུ་གྱུར་ཏེ།",
    "target": "འཕོ་འགྱུར་ དང་ བཅས་པ འི་ ཐིག་ལེ་ ཐམས་ཅད་ གཅིག་ ཏུ་ གྱུར་ ཏེ །"
  },
  {
    "source": "ཡར་གྱི་རྣམ་པས་མྱ་ངན་ལས་འདས་པའི་རྒྱལ་ས་གཟུང་ནས་གནས་པས།",
    "target": "ཡ ར་ གྱི་ རྣམ་པ ས་ མྱ་ངན་ ལས་ འདས་པ འི་ རྒྱལ་ས་ གཟུང་ ནས་ གནས་པ ས །"
  },
  {
    "source": "བྱང་ཆུབ་ཀྱི་སེམས་ཐམས་ཅད་འདྲེས་པ་ཞེས་ཀྱང་བྱ།",
    "target": "བྱང་ཆུབ་ ཀྱི་ སེམས་ ཐམས་ཅད་ འདྲེས་པ་ ཞེས་ ཀྱང་ བྱ །"
  },
  {
    "source": "བདེ་སྟོང་གཉིས་སུ་མེད་པའི་ཡེ་ཤེས་ལ་མངའ་སྒྱུར་པས།",
    "target": "བདེ་སྟོང་ གཉིས་ སུ་ མེད་པ འི་ ཡེ་ཤེས་ ལ་ མངའ་ སྒྱུར་པ ས །"
  },
  {
    "source": "བྱང་༼༡༢༧༽སེམས་བདེ་སྟོང་ཟུང་འཇུག་གི་སྒོ་ནས་སྒྲོན་མེ་བལྟམས་པའོ།།",
    "target": "བྱང་ ༼ ༡༢༧ ༽ སེམས་ བདེ་སྟོང་ ཟུང་འཇུག་ གི་ སྒོ་ ནས་ སྒྲོན་མེ་ བལྟམས་པ འོ ། །"
  },
  {
    "source": "དེ་ལྟར་ན་རྣམ་སྨིན་གྱི་རྩ་རླུང་ཐིག་ལེ་གསུམ་པོ་ལམ་དུ་བསློངས་པས་ཡེ་ཤེས་ཀྱི་རྩ་རླུང་ཐིག་ལེ་གསུམ་དུ་འགྱུར་ཏེ།",
    "target": "དེ་ ལྟ ར་ ན་ རྣམ་སྨིན་ གྱི་ རྩ་ རླུང་ ཐིག་ལེ་ གསུམ་པོ་ ལམ་ དུ་ བསློངས་པ ས་ ཡེ་ཤེས་ ཀྱི་ རྩ་ རླུང་ ཐིག་ལེ་ གསུམ་ དུ་ འགྱུར་ ཏེ །"
  },
  {
    "source": "རྩ་གསལ་བ་རྒྱུན་གྱིས་རྟག་པ།",
    "target": "རྩ་ གསལ་བ་ རྒྱུན་ གྱིས་ རྟག་པ །"
  },
  {
    "source": "རླུང་མི་རྟོག་པ་རྒྱུན་གྱིས་རྟག་པ།",
    "target": "རླུང་ མི་རྟོག་པ་ རྒྱུན་ གྱིས་ རྟག་པ །"
  },
  {
    "source": "ཐིག་ལེ་བདེ་བ་རྒྱུན་གྱིས་རྟག་པ་བདེ་གསལ་མི་རྟོག་པ་རོ་གཅིག་ཏུ་འགྱུར་རོ།།",
    "target": "ཐིག་ལེ་ བདེ་བ་ རྒྱུན་ གྱིས་ རྟག་པ་ བདེ་གསལ་ མི་ རྟོག་པ་ རོ་ གཅིག་ ཏུ་ འགྱུར་ རོ ། །"
  },
  {
    "source": "གཉིས་པ་མ་བཅོས་པའི་ཡེ་ཤེས་ལ་བློ་བཞག་པ་ལ་གསུམ་སྟེ།",
    "target": "གཉིས་པ་ མ་ བཅོས་པ འི་ ཡེ་ཤེས་ ལ་ བློ་ བཞག་པ་ ལ་ གསུམ་ སྟེ །"
  },
  {
    "source": "གཞི་རང་བྱུང་སྐྱེ་མེད་དུ་ཤེས་པའི་སྒོ་ནས་དང་།",
    "target": "གཞི་ རང་བྱུང་ སྐྱེ་མེད་ དུ་ ཤེས་པ འི་ སྒོ་ ནས་ དང་ །"
  },
  {
    "source": "ལམ་འོད་གསལ་སྐྱེ་མེད་དུ་ཤེས་པའི་སྒོ་ནས་དང་།",
    "target": "ལམ་ འོད་གསལ་ སྐྱེ་མེད་ དུ་ ཤེས་པ འི་ སྒོ་ ནས་ དང་ །"
  },
  {
    "source": "འབྲས་བུ་ཟུང་འཇུག་སྐྱེ་མེད་དུ་ཤེས་པའི་སྒོ་ནས་མ་བཅོས་པའི་ཡེ་ཤེས་ལ་བློ་བཞག་པའོ།།",
    "target": "འབྲས་བུ་ ཟུང་འཇུག་ སྐྱེ་མེད་ དུ་ ཤེས་པ འི་ སྒོ་ ནས་ མ་ བཅོས་པ འི་ ཡེ་ཤེས་ ལ་ བློ་ བཞག་པ འོ ། །"
  },
  {
    "source": "དང་པོ་ལ་བཞི་སྟེ།",
    "target": "དང་པོ་ ལ་ བཞི་ སྟེ །"
  },
  {
    "source": "སེམས་དང་པོའི་སངས་རྒྱས་ལྟར་གར་ནས་ཀྱང་མ་འོངས་པར་བཞག་པ་དང་།",
    "target": "སེམས་ དང་པོ འི་ སངས་རྒྱས་ ལྟ ར་ གར་ ནས་ ཀྱང་ མ་ འོངས་པ ར་ བཞག་པ་ དང་ །"
  },
  {
    "source": "སེམས་འཁོར་བ་ལྟར་གང་དུ་ཡང་མི་འགྲོ་བར་བཞག་པ་དང་།",
    "target": "སེམས་ འཁོར་བ་ ལྟ ར་ གང་ དུ་ ཡང་ མི་ འགྲོ་བ ར་ བཞག་པ་ དང་ །"
  },
  {
    "source": "སེམས་མོ་གཤམ་གྱི་བུ་ལྟར་གང་དུའང་གནས་པ་མེད་པར་བཞག་པ་དང་།",
    "target": "སེམས་ མོ་གཤམ་ གྱི་ བུ་ ལྟ ར་ གང་ དུ འང་ གནས་པ་ མེད་པ ར་ བཞག་པ་ དང་ །"
  },
  {
    "source": "སེམས་ནམ་མཁའི་མེ་ཏོག་ལྟར་གང་དུའང་གྲུབ་པ་མེད་པར་བཞག་པའོ།།",
    "target": "སེམས་ ནམ་ མཁ འི་ མེ་ཏོག་ ལྟ ར་ གང་ དུ འང་ གྲུབ་པ་ མེད་པ ར་ བཞག་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཀུན་གཞི་ལ་རྒྱུ་ལྷུན་གྲུབ་ཏུ་གནས་པ་དེ་ལ།",
    "target": "ཀུན་གཞི་ ལ་ རྒྱུ་ ལྷུན་གྲུབ་ ཏུ་ གནས་པ་ དེ་ ལ །"
  },
  {
    "source": "དང་པོའི་སངས་རྒྱས་དེ་དུས་འདི་ནས་བྱུང་མེད་དེ་རང་བྱུང་ཡིན།",
    "target": "དང་པོ འི་ སངས་རྒྱས་ དེ་ དུས་ འདི་ ནས་ བྱུང་ མེད་ དེ་ རང་ བྱུང་ ཡིན །"
  },
  {
    "source": "དེ་བཞིན་དུ་སེམས་འདི་ནས་བྱུང་མེད་དེ།",
    "target": "དེ་ བཞིན་ དུ་ སེམས་ འདི་ ནས་ བྱུང་ མེད་ དེ །"
  },
  {
    "source": "སྐྱེ་མེད་རང་བྱུང་དུ་ཤེས་པར་བྱས་ཏེ་བཞག།",
    "target": "སྐྱེ་མེད་ རང་བྱུང་ དུ་ ཤེས་པ ར་ བྱས་ ཏེ་ བཞག །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "འཁོར་བ་ལ་མཐའ་འདི་ནས་ཟད་མེད་པས་འདིར་སོང་མེད།",
    "target": "འཁོར་བ་ ལ་ མཐའ་ འདི་ ནས་ ཟད་ མེད་པ ས་ འདི ར་ སོང་ མེད །"
  },
  {
    "source": "དེ་བཞིན་དུ།",
    "target": "དེ་ བཞིན་ དུ །"
  },
  {
    "source": "སེམས་སྐྱེ་མེད་ལ་འགྲོ་བ་མེད་པས་འགག་མེད་དུ་ཤེས་པར་བྱས་ཏེ་བཞག།",
    "target": "སེམས་ སྐྱེ་མེད་ ལ་ འགྲོ་བ་ མེད་པ ས་ འགག་མེད་ དུ་ ཤེས་པ ར་ བྱས་ ཏེ་ བཞག །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "མོ་གཤམ་གྱི་བུ་དེ་ལ་གཞི་མ་གྲུབ་པ་ལ་འདི་ན་གནས་མེད།",
    "target": "མོ་གཤམ་ གྱི་ བུ་ དེ་ ལ་ གཞི་ མ་ གྲུབ་པ་ ལ་ འདི་ ན་ གནས་ མེད །"
  },
  {
    "source": "དེ་བཞིན་སེམས་ལ་ཡུལ་དུས་དངོས་པོ་ལ་སོགས་ཐམས་ཅད་དབེན་པས་གནས་པ་མེད་པར་ཤེས་པར་བྱས་ཏེ་བཞག།",
    "target": "དེ་ བཞིན་ སེམས་ ལ་ ཡུལ་དུས་ དངོས་པོ་ ལ་ སོགས་ ཐམས་ཅད་ དབེན་པ ས་ གནས་པ་ མེད་པ ར་ ཤེས་པ ར་ བྱས་ ཏེ་ བཞག །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "ནམ་མཁའི་མེ་ཏོག་ཞེས་མིང་དུ་བཏགས་ཀྱང་དོན་ལ་གྲུབ་པ་མེད།",
    "target": "ནམ་ མཁ འི་ མེ་ཏོག་ ཞེས་ མིང་ དུ་ བཏགས་ ཀྱང་ དོན་ ལ་ གྲུབ་པ་ མེད །"
  },
  {
    "source": "དེ་བཞིན་དུ་སེམས་ལ་བསྒོམ་བྱ་བསྒོམ་བྱེད་དམིགས་ཡུལ་ཅིར་ཡང་མ་གྲུབ་པར་ཤེས་པར་བྱས་ཏེ་བཞག་པའོ།།",
    "target": "དེ་ བཞིན་ དུ་ སེམས་ ལ་ བསྒོམ་ བྱ་ བསྒོམ་ བྱེད་ དམིགས་ ཡུལ་ ཅི ར་ ཡང་ མ་ གྲུབ་པ ར་ ཤེས་པ ར་ བྱས་ ཏེ་ བཞག་པ འོ ། །"
  },
  {
    "source": "གཉིས་པ་ལམ་འོད་གསལ་སྐྱེ་མེད་དུ་ཤེས་པའི་སྒོ་ནས་མ་བཅོས་པའི་ཡེ་ཤེས་ལ་བློ་བཞག་པ་ནི་ལྔ་སྟེ།",
    "target": "གཉིས་པ་ ལམ་ འོད་གསལ་ སྐྱེ་མེད་ དུ་ ཤེས་པ འི་ སྒོ་ ནས་ མ་ བཅོས་པ འི་ ཡེ་ཤེས་ ལ་ བློ་ བཞག་པ་ ནི་ ལྔ་ སྟེ །"
  },
  {
    "source": "དབང་དོན་རང་བྱུང་གི་ཡེ་ཤེས་ངོས་བཟུང་བ་དང་།",
    "target": "དབང་ དོན་ རང་ བྱུང་ གི་ ཡེ་ཤེས་ ངོས་བཟུང་བ་ དང་ །"
  },
  {
    "source": "རྟེན་ཆོས་ཉིད་༼༡༢༨༽རང་གྲོལ་དུ་བསྟན་པ་དང་།",
    "target": "རྟེན་ ཆོས་ཉིད་ ༼ ༡༢༨ ༽ རང་གྲོལ་ དུ་ བསྟན་པ་ དང་ །"
  },
  {
    "source": "གཞི་སྤྲོས་བྲལ་བརྗོད་དུ་མེད་པ་དང་།",
    "target": "གཞི་ སྤྲོས་བྲལ་ བརྗོད་ དུ་ མེད་པ་ དང་ །"
  },
  {
    "source": "ལམ་བློ་འདས་ཡིད་ལ་མི་བྱེད་པ་དང་།",
    "target": "ལམ་ བློ་འདས་ ཡིད་ ལ་ མི་ བྱེད་པ་ དང་ །"
  },
  {
    "source": "དུས་སྐད་ཅིག་བརྗོད་དུ་མེད་པར་ངོས་བཟུང་བའོ།།",
    "target": "དུས་ སྐད་ ཅིག་ བརྗོད་ དུ་ མེད་པ ར་ ངོས་ བཟུང་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "དབང་ཐོབ་པའི་དགོས་པ་གང་ཡིན་ན།",
    "target": "དབང་ ཐོབ་པ འི་ དགོས་པ་ གང་ ཡིན་ ན །"
  },
  {
    "source": "རང་རྒྱུད་ལ་ཡོད་པའི་ལྷན་ཅིག་སྐྱེས་པའི་ཡེ་ཤེས་དེ་ངོ་འཕྲོད་པ་ཡིན་ལ།",
    "target": "རང་རྒྱུད་ ལ་ ཡོད་པ འི་ ལྷན་ ཅིག་ སྐྱེས་པ འི་ ཡེ་ཤེས་ དེ་ ངོ་ འཕྲོད་པ་ ཡིན་ ལ །"
  },
  {
    "source": "དེ་ངོ་འཕྲོད་ན་དབང་མ་བསྐུར་ཡང་ཐོབ་པ་ཡིན་ལ།",
    "target": "དེ་ ངོ་ འཕྲོད་ ན་ དབང་ མ་ བསྐུར་ ཡང་ ཐོབ་པ་ ཡིན་ ལ །"
  },
  {
    "source": "དེ་ངོ་མ་འཕྲོད་ན་བསྐུར་ཡང་མ་ཐོབ་པ་ཡིན།",
    "target": "དེ་ ངོ་ མ་ འཕྲོད་ ན་ བསྐུར་ ཡང་ མ་ ཐོབ་པ་ ཡིན །"
  },
  {
    "source": "འོ་ན་དབང་དོན་རང་བྱུང་གི་ཡེ་ཤེས་དེ་ངོ་འཕྲོད་ན་ཇི་ལྟ་བུ་ཡིན་ཞེ་ན།",
    "target": "འོ་ ན་ དབང་དོན་ རང་ བྱུང་ གི་ ཡེ་ཤེས་ དེ་ ངོ་ འཕྲོད་ ན་ ཇི་ ལྟ་བུ་ ཡིན་ ཞེ་ ན །"
  },
  {
    "source": "གཉིས་པ།",
    "target": "གཉིས་པ །"
  },
  {
    "source": "རྟེན་ཆོས་ཉིད་རང་གྲོལ་དུ་ངོས་བཟུང་ཞེས་པས།",
    "target": "རྟེན་ ཆོས་ཉིད་ རང་གྲོལ་ དུ་ ངོས་ བཟུང་ ཞེས་ པ ས །"
  },
  {
    "source": "དབང་དོན་རང་བྱུང་གི་ཡེ་ཤེས་རང་རྒྱུད་ལ་གནས་པ་དེ་ཆོས་ཉིད་དུས་གསུམ་དུ་འགྱུར་བ་མེད་པས་གཟུང་འཛིན་གྱི་རྣམ་རྟོག་ཐམས་ཅད་རང་ས་རུ་ཁྲོལ་གྱིས་ཞིག་པ་ཅིག་གི་སྟེང་དུ་ངོ་སྤྲོད་པ་ཡིན།",
    "target": "དབང་ དོན་ རང་ བྱུང་ གི་ ཡེ་ཤེས་ རང་རྒྱུད་ ལ་ གནས་པ་ དེ་ ཆོས་ཉིད་ དུས་ གསུམ་ དུ་ འགྱུར་བ་ མེད་པ ས་ གཟུང་འཛིན་ གྱི་ རྣམ་རྟོག་ ཐམས་ཅད་ རང་ ས་ རུ་ ཁྲོལ་ གྱིས་ ཞིག་པ་ ཅིག་ གི་ སྟེང་ དུ་ ངོ་ སྤྲོད་པ་ ཡིན །"
  },
  {
    "source": "རྟེན་ཆོས་ཉིད་རང་གྲོལ་དེའི་གཞི་རང་ཅི་ལྟ་བུ་ཞིག་ཡིན་སྙམ་ན།",
    "target": "རྟེན་ ཆོས་ཉིད་ རང་གྲོལ་ དེ འི་ གཞི་ རང་ ཅི་ ལྟ་བུ་ ཞིག་ ཡིན་ སྙམ་ ན །"
  },
  {
    "source": "གསུམ་པ།",
    "target": "གསུམ་པ །"
  },
  {
    "source": "གཞི་སྤྲོས་བྲལ་བརྗོད་དུ་མེད་པ་བྱ་བ།",
    "target": "གཞི་ སྤྲོས་བྲལ་ བརྗོད་ དུ་ མེད་པ་ བྱ་བ །"
  },
  {
    "source": "ཆོས་ཉིད་སྟོང་པ་ཅིའི་ངོ་བོར་ཡང་མ་གྲུབ་པ།",
    "target": "ཆོས་ཉིད་ སྟོང་པ་ ཅི འི་ ངོ་བོ ར་ ཡང་ མ་ གྲུབ་པ །"
  },
  {
    "source": "དེ་ལ་ཡོད་པ་མ་གྲུབ་པས་མེད་པ་མེད་པ་མ་གྲུབ་པས་ཡོད་པ།",
    "target": "དེ་ ལ་ ཡོད་པ་ མ་ གྲུབ་པ ས་ མེད་པ་ མེད་པ་ མ་ གྲུབ་པ ས་ ཡོད་པ །"
  },
  {
    "source": "གཉིས་མེད་མ་གྲུབ་པས་སྤྲོས་བྲལ་ལོ།།",
    "target": "གཉིས་ མེད་ མ་ གྲུབ་པ ས་ སྤྲོས་ བྲལ་ ལོ ། །"
  },
  {
    "source": "སྤྲོས་བྲལ་དེ་རང་ཇི་ལྟ་བུ་སྙམ་ན་བློས་བསམ་དུ་མེད།",
    "target": "སྤྲོས་བྲལ་ དེ་ རང་ ཇི་ ལྟ་བུ་ སྙམ་ ན་ བློ ས་ བསམ་ དུ་ མེད །"
  },
  {
    "source": "ངག་གིས་བརྗོད་དུ་མེད་པའོ།།",
    "target": "ངག་ གིས་ བརྗོད་ དུ་ མེད་པ འོ ། །"
  },
  {
    "source": "འོ་ན་གཞི་སྤྲོས་བྲལ་བརྗོད་དུ་མེད་པ་དེ།",
    "target": "འོ་ ན་ གཞི་ སྤྲོས་བྲལ་ བརྗོད་ དུ་ མེད་པ་ དེ །"
  },
  {
    "source": "རྫོགས་པའི་སངས་རྒྱས་ཀྱི་ལམ་དུ་ཇི་ལྟར་འགྲོ་ན།",
    "target": "རྫོགས་པ འི་ སངས་རྒྱས་ ཀྱི་ ལམ་ དུ་ ཇི་ ལྟ ར་ འགྲོ་ ན །"
  },
  {
    "source": "བཞི་པ་ལམ་བློ་འདས་ཡིད་ལ་མི་བྱེད་པས་འགྲོ་ཏེ།",
    "target": "བཞི་པ་ ལམ་ བློ་ འདས་ ཡིད་ ལ་ མི་ བྱེད་པ ས་ འགྲོ་ ཏེ །"
  },
  {
    "source": "ལམ་དེ་ལ་བློ་ཡི་ཡུལ་དུ་གཏད་རྒྱུའམ་ཡིད་ལ་བྱ་རྒྱུ་རྡུལ་ཕྲ་མོ་ཙམ་ཡང་མེད་དེ།",
    "target": "ལམ་ དེ་ ལ་ བློ་ ཡི་ ཡུལ་ དུ་ གཏད་ རྒྱུ འམ་ ཡིད་ ལ་ བྱ་རྒྱུ་ རྡུལ་ ཕྲ་མོ་ ཙམ་ ཡང་ མེད་ དེ །"
  },
  {
    "source": "ཅི་ཡི་ཕྱིར་ན་ལམ་གྱི་རང་བཞིན་འདི་ལྟ་བུ་བྱ་བ་བློ་ལས་འདས་པའི་ཕྱིར།",
    "target": "ཅི་ ཡི་ ཕྱི ར་ ན་ ལམ་ གྱི་ རང་བཞིན་ འདི་ ལྟ་བུ་ བྱ་བ་ བློ་ ལས་ འདས་པ འི་ ཕྱི ར །"
  },
  {
    "source": "བློ་འདས་ཀྱི་ལམ་དུ་ཅི་ཡང་བྱ་རྒྱུ་མེད་པའོ།།",
    "target": "བློ་ འདས་ ཀྱི་ ལམ་ དུ་ ཅི་ ཡང་ བྱ་རྒྱུ་ མེད་པ འོ ། །"
  },
  {
    "source": "འོ་ན་ལམ་བློ་འདས་ཡིད་ལ་མི་བྱེད་པ་དེ་ཇི་ལྟར་ཉམས་སུ་ལེན་ན།",
    "target": "འོ་ ན་ ལམ་ བློ་ འདས་ ཡིད་ ལ་ མི་ བྱེད་པ་ དེ་ ཇི་ ལྟ ར་ ཉམས་ སུ་ ལེན་ ན །"
  },
  {
    "source": "ལྔ་པ་དུས་སྐད་ཅིག་བརྗོད་མེད་དུ་ངོས་བཟུང་ནས་ལེན་ཏེ།",
    "target": "ལྔ་པ་ དུས་ སྐད་ ཅིག་ བརྗོད་ མེད་ དུ་ ངོས་ བཟུང་ ནས་ ལེན་ ཏེ །"
  },
  {
    "source": "སྐད་ཅིག་སྔ་མ་འདས་པའི་རྗེས་མི་བཅད།",
    "target": "སྐད་ ཅིག་ སྔ་མ་ འདས་པ འི་ རྗེས་ མི་ བཅད །"
  },
  {
    "source": "ཕྱི་མ་མ་འོངས་པའི་སྔུན་མི་བསུ།",
    "target": "ཕྱི་མ་ མ་ འོངས་པ འི་ སྔུན་ མི་ བསུ །"
  },
  {
    "source": "ད་ལྟར་གྱི་ཤེས་པ་སྐད་ཅིག་མ་སོ་མ་ཤེས་པ་སྔ་ཕྱི་གཉིས་ཀྱི་བར་ན།",
    "target": "ད་ ལྟ ར་ གྱི་ ཤེས་པ་ སྐད་ ཅིག་ མ་ སོ་མ་ ཤེས་པ་ སྔ་ཕྱི་ གཉིས་ ཀྱི་ བར་ ན །"
  },
  {
    "source": "རྣམ་རྟོག་གང་གིས་ཀྱང་མ་བསླད་པའི་སངས་རྒྱས་ཀྱི་ཡེ་ཤེས་ཟང་མ་གཅིག་ཡོད་དེ།",
    "target": "རྣམ་རྟོག་ གང་ གིས་ ཀྱང་ མ་ བསླད་པ འི་ སངས་རྒྱས་ ཀྱི་ ཡེ་ཤེས་ ཟང་མ་ གཅིག་ ཡོད་ དེ །"
  },
  {
    "source": "དེ་ངོས་བཟུང་ཞིང་བསྒོམ།",
    "target": "དེ་ ངོས་ བཟུང་ ཞིང་ བསྒོམ །"
  },
  {
    "source": "བསྒོམ་ལུགས་ཇི་ལྟར་བསྒོམ་ན།",
    "target": "བསྒོམ་ ལུགས་ ཇི་ ལྟ ར་ བསྒོམ་ ན །"
  },
  {
    "source": "དམིགས་བྱའི་ཡུལ་གྱི་སྟེང་དུ་༼༡༢༩༽དམིགས་བྱེད་ཀྱི་ཤེས་པ་ཞིག་བཞག་ནས་བསྒོམ་དུ་མེད་དེ།",
    "target": "དམིགས་ བྱ འི་ ཡུལ་ གྱི་ སྟེང་ དུ་ ༼ ༡༢༩ ༽ དམིགས་ བྱེད་ ཀྱི་ ཤེས་པ་ ཞིག་ བཞག་ ནས་ བསྒོམ་ དུ་ མེད་ དེ །"
  },
  {
    "source": "ལམ་གང་ཡང་ཡིད་ལ་མི་བྱེད་པར་བཞག་ཟེར་བ་དེ་ཡང་ཚིག་ཙམ་མོ།།",
    "target": "ལམ་ གང་ ཡང་ ཡིད་ ལ་ མི་ བྱེད་པ ར་ བཞག་ ཟེར་བ་ དེ་ ཡང་ ཚིག་ ཙམ་ མོ ། །"
  },
  {
    "source": "དེ་ལ་དམིགས་པ་ཡེངས་མེད།",
    "target": "དེ་ ལ་ དམིགས་པ་ ཡེངས་ མེད །"
  },
  {
    "source": "བློ་འཛིན་མེད་ཤེས་པ་བྱ་བྲལ་དུ་བཞག་གོ།",
    "target": "བློ་འཛིན་ མེད་ ཤེས་པ་ བྱ་ བྲལ་ དུ་ བཞག་ གོ །"
  },
  {
    "source": "དེ་ལྟར་མཉམ་པར་བཞག་པས་ཤེས་བྱའི་དྲི་མ་ཕྲ་བའི་ཕྲ་བ་གནས་ངན་ལེན་དང་བཅས་པ་མཉམ་གཞག་གི་རྟོགས་པ་དེས་སྤངས་ནས།",
    "target": "དེ་ ལྟ ར་ མཉམ་པ ར་ བཞག་པ ས་ ཤེས་བྱ འི་ དྲི་མ་ ཕྲ་བ འི་ ཕྲ་བ་ གནས་ ངན་ ལེན་ དང་ བཅས་པ་ མཉམ་ གཞག་ གི་ རྟོགས་པ་ དེ ས་ སྤངས་ ནས །"
  },
  {
    "source": "སྐྱ་རེངས་ཤར་བའི་ཚེ་འོད་གསལ་ཆེན་པོ་མངོན་དུ་བྱས་ནས།",
    "target": "སྐྱ་རེངས་ ཤར་བ འི་ ཚེ་ འོད་གསལ་ ཆེན་པོ་ མངོན་ དུ་ བྱས་ ནས །"
  },
  {
    "source": "མངོན་པར་རྫོགས་པར་སངས་རྒྱས་པ་ཡིན་ནོ།།",
    "target": "མངོན་པ ར་ རྫོགས་པ ར་ སངས་ རྒྱས་པ་ ཡིན་ ནོ ། །"
  },
  {
    "source": "གསུམ་པ།",
    "target": "གསུམ་པ །"
  },
  {
    "source": "འབྲས་བུ་ཟུང་འཇུག་སྐྱེ་མེད་དུ་ཤེས་པའི་སྒོ་ནས་མ་བཅོས་པའི་ཡེ་ཤེས་ལ་བློ་བཞག་པ་ལ་གཉིས་ཏེ།",
    "target": "འབྲས་བུ་ ཟུང་འཇུག་ སྐྱེ་མེད་ དུ་ ཤེས་པ འི་ སྒོ་ ནས་ མ་ བཅོས་པ འི་ ཡེ་ཤེས་ ལ་ བློ་ བཞག་པ་ ལ་ གཉིས་ ཏེ །"
  },
  {
    "source": "སེམས་ཉིད་དང་ཕྱག་རྒྱ་ཆེན་པོ་དབྱེར་མེད་དུ་བཞག་པ་དང་།",
    "target": "སེམས་ཉིད་ དང་ ཕྱག་རྒྱ་ ཆེན་པོ་ དབྱེར་ མེད་ དུ་ བཞག་པ་ དང་ །"
  },
  {
    "source": "སངས་རྒྱས་དང་སྐུ་གསུམ་དབྱེར་མེད་དུ་བཞག་པའོ།།",
    "target": "སངས་རྒྱས་ དང་ སྐུ་ གསུམ་ དབྱེར་མེད་ དུ་ བཞག་པ འོ ། །"
  },
  {
    "source": "དང་པོ་ནི་དབང་བཞི་པའི་དོན་ལ་ཕྱག་རྒྱ་ཆེན་པོ་ཞེས་ཀྱང་བྱ།།",
    "target": "དང་པོ་ ནི་ དབང་ བཞི་པ འི་ དོན་ ལ་ ཕྱག་རྒྱ་ ཆེན་པོ་ ཞེས་ ཀྱང་ བྱ ། །"
  },
  {
    "source": "སེམས་ཉིད་ལྷན་ཅིག་སྐྱེས་པའི་ཡེ་ཤེས་ཞེས་ཀྱང་བྱ།",
    "target": "སེམས་ཉིད་ ལྷན་ ཅིག་ སྐྱེས་པ འི་ ཡེ་ཤེས་ ཞེས་ ཀྱང་ བྱ །"
  },
  {
    "source": "དེ་གང་ཡིན་ན་རིག་པ་གོས་མེད་གཅེར་བུ་གསལ་སྟོང་བློ་བྲལ་དུ་རྗེན་ནེ་བ་འདི་ཡིན།",
    "target": "དེ་ གང་ ཡིན་ ན་ རིག་པ་ གོས་ མེད་ གཅེར་བུ་ གསལ་སྟོང་ བློ་ བྲལ་ དུ་ རྗེན་ ནེ་ བ་ འདི་ ཡིན །"
  },
  {
    "source": "འདི་ལ་བརྟགས་ན།",
    "target": "འདི་ ལ་ བརྟགས་ ན །"
  },
  {
    "source": "རང་བཞིན་སྣང་བ་དང་སྟོང་པ་ཟུང་འཇུག་ངོ་བོ་གསལ་བ་དང་སྟོང་པ་ཟུང་འཇུག།",
    "target": "རང་བཞིན་ སྣང་བ་ དང་ སྟོང་པ་ ཟུང་འཇུག་ ངོ་བོ་ གསལ་བ་ དང་ སྟོང་པ་ ཟུང་ འཇུག །"
  },
  {
    "source": "མཚན་ཉིད་བདེ་བ་དང་སྟོང་པ་ཟུང་འཇུག་གོ།",
    "target": "མཚན་ཉིད་ བདེ་བ་ དང་ སྟོང་པ་ ཟུང་འཇུག་ གོ །"
  },
  {
    "source": "དེ་གསུམ་དབྱེར་མེད་དུ་རྒྱུད་ལ་སྐྱེས།",
    "target": "དེ་ གསུམ་ དབྱེར་མེད་ དུ་ རྒྱུད་ ལ་ སྐྱེས །"
  },
  {
    "source": "ཉམས་སུ་མྱོང་བ་ལ་ཕྱག་རྒྱ་ཆེན་པོ་ཞེས་བྱ་སྟེ།",
    "target": "ཉམས་ སུ་ མྱོང་བ་ ལ་ ཕྱག་རྒྱ་ ཆེན་པོ་ ཞེས་ བྱ་ སྟེ །"
  },
  {
    "source": "རིག་པ་དེ་ལ་རྒྱུན་ཆད་མེད།",
    "target": "རིག་པ་ དེ་ ལ་ རྒྱུན་ ཆད་ མེད །"
  },
  {
    "source": "འཕོ་འགྱུར་མེད།",
    "target": "འཕོ་འགྱུར་ མེད །"
  },
  {
    "source": "སྐྱེ་ཤི་མེད་པའོ།།",
    "target": "སྐྱེ་ ཤི་ མེད་པ འོ ། །"
  },
  {
    "source": "དེ་ལས་ལོགས་ན་ཕྱག་རྒྱ་ཆེན་པོ་ཞིག་ཡོད་མི་སྲིད་པས།",
    "target": "དེ་ ལས་ ལོགས་ ན་ ཕྱག་རྒྱ་ ཆེན་པོ་ ཞིག་ ཡོད་ མི་ སྲིད་ པ ས །"
  },
  {
    "source": "ཕྱག་རྒྱ་ཆེན་པོ་དང་རང་སེམས་དབྱེར་མེད་པའོ།།",
    "target": "ཕྱག་རྒྱ་ ཆེན་པོ་ དང་ རང་ སེམས་ དབྱེར་ མེད་པ འོ ། །"
  },
  {
    "source": "སངས་རྒྱས་དང་སྐུ་གསུམ་དབྱེར་མེད་དུ་བཞག་པ་ལ་གཉིས་ལས།",
    "target": "སངས་རྒྱས་ དང་ སྐུ་ གསུམ་ དབྱེར་མེད་ དུ་ བཞག་པ་ ལ་ གཉིས་ ལས །"
  },
  {
    "source": "རང་དང་སྐུ་གསུམ་ཡར་ལ་དབྱེར་མེད་དུ་བཞག་པ་དང་།",
    "target": "རང་ དང་ སྐུ་ གསུམ་ ཡ ར་ ལ་ དབྱེར་མེད་ དུ་ བཞག་པ་ དང་ །"
  },
  {
    "source": "སངས་རྒྱས་དང་སྐུ་གསུམ་མར་ལ་དབྱེར་མེད་བཞག་པའོ།།",
    "target": "སངས་རྒྱས་ དང་ སྐུ་ གསུམ་ མར་ ལ་ དབྱེར་མེད་ བཞག་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྐྱེ་བ་སྣ་ཚོགས་སྤྲུལ་པའི་སྐུ་དེས་དབང་གི་མཛད་པ་མཐར་ཕྱུང་ནས།",
    "target": "སྐྱེ་བ་ སྣ་ཚོགས་ སྤྲུལ་པ འི་ སྐུ་ དེ ས་ དབང་ གི་ མཛད་པ་ མཐ ར་ ཕྱུང་ ནས །"
  },
  {
    "source": "རྩ་རླུང་བྱང་ཆུབ་ཀྱི་སེམས་གནས་སུ་གྱུར་ནས།",
    "target": "རྩ་ རླུང་ བྱང་ཆུབ་ ཀྱི་ སེམས་ གནས་ སུ་ གྱུར་ ནས །"
  },
  {
    "source": "དག་པ་ལོངས་སྤྱོད་རྫོགས་པའི་སྐུ་ཞེས་བྱ་བར་གྱུར་ཏེ།",
    "target": "དག་པ་ ལོངས་སྤྱོད་ རྫོགས་པ འི་ སྐུ་ ཞེས་ བྱ་བ ར་ གྱུར་ ཏེ །"
  },
  {
    "source": "རང་བྱུང་གི་ཡི་གེ་ཤྲཱི་ཧེ་རུ་ཀའོ་ཞེས་པའི་དོན་མངོན་དུ་བྱས་ནས།",
    "target": "རང་བྱུང་ གི་ ཡི་གེ་ ཤྲཱི་ ཧེ་རུ་ཀ འོ་ ཞེས་ པ འི་ དོན་ མངོན་ དུ་ བྱས་ ནས །"
  },
  {
    "source": "སྐྱེ་བ་མེད་པའི་ཆོས་སྐུའི་ངང་དུ་གནས་པར་གྱུར་ཏོ།།",
    "target": "སྐྱེ་བ་ མེད་པ འི་ ཆོས་སྐུ འི་ ངང་ དུ་ གནས་པ ར་ གྱུར་ ཏོ ། །"
  },
  {
    "source": "གཉིས་པ་༼༡༣༠༽མར་དབྱེར་མེད་ནི།",
    "target": "གཉིས་པ་ ༼ ༡༣༠ ༽ མ ར་ དབྱེར་མེད་ ནི །"
  },
  {
    "source": "དེ་ལྟ་བུའི་དོན་སྐྱེ་བ་མེད་པའི་ཆོས་སྐུའི་བདག་ཉིད་ཞི་བ་ཆེན་པོ་དེ་ལས་མ་གཡོས་པར་ནང་དུ་སྙིང་རྗེ་གོམས་པའི་མཐུ་ལས་མཚན་དཔེས་སྤྲས་པའི་ལོངས་སྐུ་ཡན་ལག་བདུན་ལྡན་གྱིས་དག་པ་ས་བཅུའི་བྱང་ཆུབ་སེམས་དཔའ་ལ་ཆོས་སྟོན་པ་དང་།",
    "target": "དེ་ ལྟ་བུ འི་ དོན་ སྐྱེ་བ་ མེད་པ འི་ ཆོས་སྐུ འི་ བདག་ཉིད་ ཞི་བ་ ཆེན་པོ་ དེ་ ལས་ མ་ གཡོས་པ ར་ ནང་ དུ་ སྙིང་རྗེ་ གོམས་པ འི་ མཐུ་ ལས་ མཚན་དཔེ ས་ སྤྲས་པ འི་ ལོངས་སྐུ་ ཡན་ལག་ བདུན་ ལྡན་ གྱིས་ དག་པ་ ས་ བཅུ འི་ བྱང་ཆུབ་སེམས་དཔའ་ ལ་ ཆོས་ སྟོན་པ་ དང་ །"
  },
  {
    "source": "སྨོན་ལམ་དག་པའི་འཕེན་པས་སྤྲུལ་སྐུ་བྱེ་བ་ཕྲག་བརྒྱ་ལ་སོགས་པས།",
    "target": "སྨོན་ལམ་ དག་པ འི་ འཕེན་པ ས་ སྤྲུལ་སྐུ་ བྱེ་བ་ ཕྲག་ བརྒྱ་ ལ་ སོགས་པ ས །"
  },
  {
    "source": "མ་དག་པ་འགྲོ་དྲུག་སེམས་ཅན་ལ་རང་རང་གི་བསམ་པ་དང་བསྟུན་ནས་ཐེག་པ་སྣ་ཚོགས་སྟོན་པར་བྱེད་པའོ།།",
    "target": "མ་ དག་པ་ འགྲོ་ དྲུག་ སེམས་ཅན་ ལ་ རང་ རང་ གི་ བསམ་པ་ དང་ བསྟུན་ ནས་ ཐེག་པ་ སྣ་ཚོགས་ སྟོན་པ ར་ བྱེད་པ འོ ། །"
  },
  {
    "source": "གཞན་དང་སེམས་ཀྱི་རང་བཞིན་སྟོང་པ་ཆོས་ཀྱི་སྐུ།།",
    "target": "གཞན་ དང་ སེམས་ ཀྱི་ རང་བཞིན་ སྟོང་པ་ ཆོས་ ཀྱི་ སྐུ ། །"
  },
  {
    "source": "ངོ་བོ་གསལ་བ་སྤྲུལ་སྐུ་མཚན་ཉིད་བདེ་བ་ལོངས་སྐུ།",
    "target": "ངོ་བོ་ གསལ་བ་ སྤྲུལ་སྐུ་ མཚན་ཉིད་ བདེ་བ་ ལོངས་ སྐུ །"
  },
  {
    "source": "མི་རྟོག་པ་ཆོས་སྐུ།",
    "target": "མི་ རྟོག་པ་ ཆོས་ སྐུ །"
  },
  {
    "source": "དབྱེར་མེད་ངོ་བོ་ཉིད་ཀྱི་སྐུའོ།།",
    "target": "དབྱེར་མེད་ ངོ་བོ་ཉིད་ ཀྱི་ སྐུ འོ ། །"
  },
  {
    "source": "རིག་པ་དེ་སྣ་ཚོགས་སུ་གསལ་བ་ཇི་སྙེད་པ་མཁྱེན་པའི་ཡེ་ཤེས།",
    "target": "རིག་པ་ དེ་ སྣ་ཚོགས་ སུ་ གསལ་བ་ ཇི་ སྙེད་པ་ མཁྱེན་པ འི་ ཡེ་ཤེས །"
  },
  {
    "source": "རང་བཞིན་སྟོང་པ་ཇི་ལྟ་བ་མཁྱེན་པའི་ཡེ་ཤེས་གསལ་སྟོང་དབྱེར་མེད་དེ་དབྱིངས་དང་ཡེ་ཤེས་དབྱེར་མེད་དོ།།",
    "target": "རང་བཞིན་ སྟོང་པ་ ཇི་ ལྟ་བ་ མཁྱེན་པ འི་ ཡེ་ཤེས་ གསལ་སྟོང་དབྱེར་མེད་ དེ་ དབྱིངས་ དང་ ཡེ་ཤེས་ དབྱེར་མེད་ དོ ། །"
  },
  {
    "source": "གསུམ་པ་སྔ་ཕྱི་གཅིག་ཏུ་བསྲེ་བའི་མན་ངག་གིས་ངོ་བོས་ཐམས་ཅད་ལ་རོ་སྙོམས་པ་ལ་གཉིས།",
    "target": "གསུམ་པ་ སྔ་ཕྱི་ གཅིག་ ཏུ་ བསྲེ་བ འི་ མན་ངག་ གིས་ ངོ་བོ ས་ ཐམས་ཅད་ ལ་ རོ་ སྙོམས་པ་ ལ་ གཉིས །"
  },
  {
    "source": "གང་ཤར་གཉིས་མེད་དུ་བསྲེས་ལ་རོ་སྙོམས་པ་དང་།",
    "target": "གང་ ཤར་ གཉིས་ མེད་ དུ་ བསྲེས་ ལ་ རོ་ སྙོམས་པ་ དང་ །"
  },
  {
    "source": "ཤུགས་འབྱུང་ཞེན་པ་རང་གྲོལ་གྱི་སྤྱོད་པ་ལ་རོ་སྙོམས་པའོ།།",
    "target": "ཤུགས་ འབྱུང་ ཞེན་པ་ རང་གྲོལ་ གྱི་ སྤྱོད་པ་ ལ་ རོ་ སྙོམས་ པ འོ ། །"
  },
  {
    "source": "དང་པོ་ལ་དྲུག་སྟེ།",
    "target": "དང་པོ་ ལ་ དྲུག་ སྟེ །"
  },
  {
    "source": "ལམ་དང་རང་བཞིན་གཉིས་མེད་དུ་བསྲེས་ལ་རོ་སྙོམས་པ་དང་།",
    "target": "ལམ་ དང་ རང་བཞིན་ གཉིས་ མེད་ དུ་ བསྲེས་ ལ་ རོ་ སྙོམས་པ་ དང་ །"
  },
  {
    "source": "ཉམས་མྱོང་དང་རྟོགས་པ་གཉིས་མེད་བསྲེས་ལ་རོ་སྙོམས་པ་དང་།",
    "target": "ཉམས་མྱོང་ དང་ རྟོགས་པ་ གཉིས་ མེད་ བསྲེས་ ལ་ རོ་ སྙོམས་པ་ དང་ །"
  },
  {
    "source": "སངས་རྒྱས་དང་སེམས་ཅན་གཉིས་མེད་དུ་བསྲེས་ལ་རོ་སྙོམས་པ་དང་།",
    "target": "སངས་རྒྱས་ དང་ སེམས་ཅན་ གཉིས་ མེད་ དུ་ བསྲེས་ ལ་ རོ་ སྙོམས་པ་ དང་ །"
  },
  {
    "source": "འཁོར་བ་དང་མྱང་འདས་གཉིས་མེད་དུ་བསྲེས་ལ་རོ་སྙོམས་པ་དང་།",
    "target": "འཁོར་བ་ དང་ མྱང་འདས་ གཉིས་ མེད་ དུ་ བསྲེས་ ལ་ རོ་ སྙོམས་པ་ དང་ །"
  },
  {
    "source": "སྡིག་པ་དང་དགེ་བ་གཉིས་མེད་དུ་བསྲེས་ལ་རོ་སྙོམས་པ་དང་།",
    "target": "སྡིག་པ་ དང་ དགེ་བ་ གཉིས་ མེད་ དུ་ བསྲེས་ ལ་ རོ་ སྙོམས་པ་ དང་ །"
  },
  {
    "source": "འཇིག་རྟེན་ཆོས་བརྒྱད་གཉིས་མེད་དུ་བསྲེས་ལ་རོ་སྙོམས་པའོ།།",
    "target": "འཇིག་རྟེན་ ཆོས་ བརྒྱད་ གཉིས་ མེད་ དུ་ བསྲེས་ ལ་ རོ་ སྙོམས་ པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "མ་རྟོགས་པའི་དུས་ན་ལམ་འབད་རྩོལ་དང་བཅས་པ་དང་།",
    "target": "མ་ རྟོགས་པ འི་ དུས་ ན་ ལམ་ འབད་རྩོལ་ དང་ བཅས་པ་ དང་ །"
  },
  {
    "source": "རང་བཞིན་ལྷུན་གྱིས་གྲུབ་པ་གཉིས་ཐ་དད་ཀྱང་།",
    "target": "རང་བཞིན་ ལྷུན་ གྱིས་ གྲུབ་པ་ གཉིས་ ཐ་དད་ ཀྱང་ །"
  },
  {
    "source": "རྟོགས་ན་ལམ་དབང་གསུམ་པ་མན་ཆོད་ལ་འབད་པ་དང་རྩོལ་བ་སྣ་ཚོགས་ཀྱི་སྒོ་ནས་སྒོམ་པ་དང་།",
    "target": "རྟོགས་ ན་ ལམ་ དབང་ གསུམ་པ་ མན་ཆོད་ ལ་ འབད་པ་ དང་ རྩོལ་བ་ སྣ་ཚོགས་ ཀྱི་ སྒོ་ ནས་ སྒོམ་པ་ དང་ །"
  },
  {
    "source": "རང་བཞིན་བཞི་པའི་དོན་ལྷུན་གྲུབ་ཏུ་གནས་པ་གཉིས་རོ་གཅིག་ཏུ་གྱུར་པས་ན་གཉིས་མེད་དུ་རོ་སྙོམས་པའོ།།",
    "target": "རང་བཞིན་ བཞི་པ འི་ དོན་ ལྷུན་གྲུབ་ ཏུ་ གནས་པ་ གཉིས་ རོ་ གཅིག་ ཏུ་ གྱུར་པ ས་ ན་ གཉིས་ མེད་ དུ་ རོ་ སྙོམས་ པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "མ་རྟོགས་ཙ་ན་ཉམས་ཟག་བཅས་དང་།",
    "target": "མ་ རྟོགས་ ཙ་ན་ ཉམས་ ཟག་བཅས་ དང་ །"
  },
  {
    "source": "༼༡༣༡༽རྟོག་པ་ཟག་མེད་གཉིས་ཐ་དད་ཀྱང་།",
    "target": "༼ ༡༣༡ ༽ རྟོག་པ་ ཟག་མེད་ གཉིས་ ཐ་དད་ ཀྱང་ །"
  },
  {
    "source": "རྟོགས་ན་ཉམས་བདེ་གསལ་མི་རྟོག་པ་དང་།",
    "target": "རྟོགས་ ན་ ཉམས་ བདེ་གསལ་ མི་ རྟོག་པ་ དང་ །"
  },
  {
    "source": "རྟོག་པ་རང་བཞིན་ཅིར་ཡང་མ་གྲུབ་པ་གཉིས་རོ་གཅིག་ཏུ་གྱུར་པས་ན་གཉིས་མེད་དུ་རོ་སྙོམས་པའོ།།",
    "target": "རྟོག་པ་ རང་བཞིན་ ཅི ར་ ཡང་ མ་ གྲུབ་པ་ གཉིས་ རོ་ གཅིག་ ཏུ་ གྱུར་པ ས་ ན་ གཉིས་ མེད་ དུ་ རོ་ སྙོམས་ པ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "མ་རྟོགས་པ་ལ་སེམས་ཅན་མ་རིག་པ་དང་།",
    "target": "མ་རྟོགས་པ་ ལ་ སེམས་ཅན་ མ་ རིག་པ་ དང་ །"
  },
  {
    "source": "སངས་རྒྱས་རིག་པ་ཡེ་ཤེས་གཉིས་ཐ་དད་ཀྱང་།",
    "target": "སངས་རྒྱས་ རིག་པ་ ཡེ་ཤེས་ གཉིས་ ཐ་དད་ ཀྱང་ །"
  },
  {
    "source": "རྟོགས་ན་མ་རིག་པ་འཆིང་བ་དང་བཅས་པའི་སེམས་ཅན་དེ་རང་ངོ་ཤེས་ནས།",
    "target": "རྟོགས་ ན་ མ་ རིག་པ་ འཆིང་བ་ དང་ བཅས་པ འི་ སེམས་ཅན་ དེ་ རང་ ངོ་ ཤེས་ ནས །"
  },
  {
    "source": "རིག་པ་ཡེ་ཤེས་ཀྱི་རྒྱ་མཚོའི་ངང་དུ་རོ་གཅིག་ཏུ་འགྱུར་བས་གཉིས་མེད་དུ་རོ་སྙོམས་པའོ།།",
    "target": "རིག་པ་ ཡེ་ཤེས་ ཀྱི་ རྒྱ་མཚོ འི་ ངང་ དུ་ རོ་ གཅིག་ ཏུ་ འགྱུར་བ ས་ གཉིས་ མེད་ དུ་ རོ་ སྙོམས་ པ འོ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "འཁོར་བ་སྡུག་བསྔལ་གྱི་རང་བཞིན་དང་།",
    "target": "འཁོར་བ་ སྡུག་བསྔལ་ གྱི་ རང་བཞིན་ དང་ །"
  },
  {
    "source": "ཐར་པ་མྱ་ངན་ལས་འདས་པ་གཉིས་མ་རྟོགས་པའི་དུས་ན་ཐ་དད་ཀྱང་།",
    "target": "ཐར་པ་ མྱ་ངན་ ལས་ འདས་པ་ གཉིས་ མ་ རྟོགས་པ འི་ དུས་ ན་ ཐ་དད་ ཀྱང་ །"
  },
  {
    "source": "རྟོགས་ན་འཁོར་བའི་རང་བཞིན་ཤེས་པས་མྱ་ངན་ལས་འདས་པའི་བདག་ཉིད་དབྱེར་མེད་རོ་གཅིག་པར་གྱུར་པས་ན་གཉིས་མེད་དུ་རོ་མཉམ་པའོ།།",
    "target": "རྟོགས་ ན་ འཁོར་བ འི་ རང་བཞིན་ ཤེས་པ ས་ མྱ་ངན་ ལས་ འདས་པ འི་ བདག་ཉིད་ དབྱེར་མེད་ རོ་ གཅིག་པ ར་ གྱུར་པ ས་ ན་ གཉིས་ མེད་ དུ་ རོ་མཉམ་ པ འོ ། །"
  },
  {
    "source": "ལྔ་པ་ནི།",
    "target": "ལྔ་པ་ ནི །"
  },
  {
    "source": "སྡིག་པ་སྤང་བར་བྱ་བ་དང་།",
    "target": "སྡིག་པ་ སྤང་བ ར་ བྱ་བ་ དང་ །"
  },
  {
    "source": "དགེ་བ་བསྒྲུབ་པར་བྱ་བ་གཉིས་ཐ་དད་ཀྱང་།",
    "target": "དགེ་བ་ བསྒྲུབ་པ ར་ བྱ་བ་ གཉིས་ ཐ་དད་ ཀྱང་ །"
  },
  {
    "source": "རྟོགས་ན་སྡིག་པ་དྲན་མེད་ཡིད་ལ་བྱར་མེད་པ་དང་།",
    "target": "རྟོགས་ ན་ སྡིག་པ་ དྲན་མེད་ ཡིད་ ལ་ བྱ ར་ མེད་པ་ དང་ །"
  },
  {
    "source": "དགེ་བ་དམིགས་མེད་བློ་ལས་འདས་པ་གཉིས་དབྱེར་མེད་རོ་གཅིག་པར་འགྱུར་བས་ན་གཉིས་མེད་རོ་མཉམ་པའོ།།",
    "target": "དགེ་བ་ དམིགས་མེད་ བློ་ ལས་ འདས་པ་ གཉིས་ དབྱེར་ མེད་ རོ་ གཅིག་པ ར་ འགྱུར་བ ས་ ན་ གཉིས་ མེད་ རོ་མཉམ་ པ འོ ། །"
  },
  {
    "source": "དྲུག་པ་ནི།",
    "target": "དྲུག་པ་ ནི །"
  },
  {
    "source": "མ་རྟོགས་པའི་དུས་ན་བདེ་བ་དང་།",
    "target": "མ་རྟོགས་པ འི་ དུས་ ན་ བདེ་བ་ དང་ །"
  },
  {
    "source": "སྡུག་བསྔལ་ཐ་དད་སྣང་ཡང་།",
    "target": "སྡུག་བསྔལ་ ཐ་ དད་ སྣང་ ཡང་ །"
  },
  {
    "source": "རྟོགས་ན་བདེ་སྡུག་གཉིས་ཀ་ལ་རང་བཞིན་དུ་གྲུབ་པ་མི་འདུག་པས།",
    "target": "རྟོགས་ ན་ བདེ་སྡུག་ གཉིས་ ཀ་ ལ་ རང་བཞིན་ དུ་ གྲུབ་པ་ མི་ འདུག་པ ས །"
  },
  {
    "source": "གཉིས་མེད་དུ་རོ་སྙོམས་པའོ།།",
    "target": "གཉིས་ མེད་ དུ་ རོ་ སྙོམས་ པ འོ ། །"
  },
  {
    "source": "དེ་ནི་སྟོད་སྨད།",
    "target": "དེ་ ནི་ སྟོད་ སྨད །"
  },
  {
    "source": "རྙེད་མ་རྙེད།",
    "target": "རྙེད་ མ་ རྙེད །"
  },
  {
    "source": "གྲགས་མ་གྲགས་ཐམས་ཅད་གཉིས་མེད་དུ་རོ་སྙོམས་སོ།།",
    "target": "གྲགས་ མ་ གྲགས་ ཐམས་ཅད་ གཉིས་ མེད་ དུ་ རོ་ སྙོམས་ སོ ། །"
  },
  {
    "source": "གཉིས་པ་ཤུགས་འབྱུང་ཞེན་པ་དང་རང་གྲོལ་གྱི་སྤྱོད་ལམ་ལ་རོ་སྙོམས་པ་ནི་བཅུ་སྟེ།",
    "target": "གཉིས་པ་ ཤུགས་ འབྱུང་ ཞེན་པ་ དང་ རང་གྲོལ་ གྱི་ སྤྱོད་ལམ་ ལ་ རོ་ སྙོམས་པ་ ནི་ བཅུ་ སྟེ །"
  },
  {
    "source": "ཚེ་འདི་ལ་ཞེན་པའི་བློ་བྱུང་ན་སྒྱུ་མ་མཁན་གྱི་སྤྱོད་པ་བྱ།",
    "target": "ཚེ་ འདི་ ལ་ ཞེན་པ འི་ བློ་ བྱུང་ ན་ སྒྱུ་མ་མཁན་ གྱི་ སྤྱོད་པ་ བྱ །"
  },
  {
    "source": "སྣང་བའི་ཡུལ་ལ་བདེན་འཛིན་གྱི་བློ་བྱུང་ན་སྨྱོན་པ་ལྟ་བུའི་སྤྱོད་པ་བྱ།",
    "target": "སྣང་བ འི་ ཡུལ་ ལ་ བདེན་འཛིན་ གྱི་ བློ་ བྱུང་ ན་ སྨྱོན་པ་ ལྟ་བུ འི་ སྤྱོད་པ་ བྱ །"
  },
  {
    "source": "ནོར་རྫས་ལ་མངོན་ཞེན་གྱི་བློ་བྱུང་ན་བུ་ཆུང་ལྟ་བུའི་སྤྱོད་པ་བྱ།",
    "target": "ནོར་རྫས་ ལ་ མངོན་ཞེན་ གྱི་ བློ་ བྱུང་ ན་ བུ་ ཆུང་ ལྟ་བུ འི་ སྤྱོད་པ་ བྱ །"
  },
  {
    "source": "གཙང་སྨེའི་རྣམ་རྟོག་གི་བློ་བྱུང་ན་ཁྱི་ཕག་ལྟ་བུའི་སྤྱོད་པ་བྱ།",
    "target": "གཙང་ སྨེ འི་ རྣམ་རྟོག་ གི་ བློ་ བྱུང་ ན་ ཁྱི་ ཕག་ ལྟ་བུ འི་ སྤྱོད་པ་ བྱ །"
  },
  {
    "source": "གཉེན་བཤེས་ལ་གདུང་བའི་བློ་བྱུང་ན་རི་དྭགས་སྨས་མ་ལྟ་བུའི་སྤྱོད་པ་བྱ།",
    "target": "གཉེན་བཤེས་ ལ་ གདུང་བ འི་ བློ་ བྱུང་ ན་ རི་དྭགས་ སྨས་ མ་ ལྟ་བུ འི་ སྤྱོད་པ་ བྱ །"
  },
  {
    "source": "ནད་དང་གདོན་གྱི་བར་ཆད་བྱུང་ན་དཔའ་བོ་གཡུལ་དུ་འཇུག་པ་ལྟ་བུའི་སྤྱོད་པ་བྱ།",
    "target": "ནད་ དང་ གདོན་ གྱི་ བར་ཆད་ བྱུང་ ན་ དཔའ་བོ་ གཡུལ་ དུ་ འཇུག་པ་ ལྟ་བུ འི་ སྤྱོད་པ་ བྱ །"
  },
  {
    "source": "བསོད་༼༡༣༢༽ཆུར་བདུད་ཀྱི་བསླུ་བྲིད་བྱུང་ན་བྱ་སྒྲོ་རླུང་ཁྱེར་གྱི་སྤྱོད་པ་བྱ།",
    "target": "བསོད་ ༼ ༡༣༢ ༽ ཆུ ར་ བདུད་ ཀྱི་ བསླུ་བྲིད་ བྱུང་ ན་ བྱ་སྒྲོ་ རླུང་ ཁྱེར་ གྱི་ སྤྱོད་པ་ བྱ །"
  },
  {
    "source": "བཙུན་མོ་པདྨའི་འཕྲེང་བ་ཅན་གྱི་བར་ཆད་བྱུང་ན་བསེ་རུ་ལྟ་བུའི་སྤྱོད་པ་བྱ།",
    "target": "བཙུན་མོ་ པདྨ འི་ འཕྲེང་བ་ ཅན་ གྱི་ བར་ཆད་ བྱུང་ ན་ བསེ་རུ་ ལྟ་བུ འི་ སྤྱོད་པ་ བྱ །"
  },
  {
    "source": "སྡུག་བསྔལ་དང་སྐྱོ་བའི་བློ་བྱུང་ན་ལྷའི་རོལ་མོ་མཁན་གྱི་སྤྱོད་པ་བྱ།",
    "target": "སྡུག་བསྔལ་ དང་ སྐྱོ་བ འི་ བློ་ བྱུང་ ན་ ལྷ འི་ རོལ་མོ་མཁན་ གྱི་ སྤྱོད་པ་ བྱ །"
  },
  {
    "source": "དུས་དང་རྣམ་པ་ཐམས་ཅད་དུ་ནམ་མཁའ་གོས་སུ་གོན་པའི་སྤྱོད་པ་བྱའོ།།",
    "target": "དུས་ དང་ རྣམ་པ་ ཐམས་ཅད་ དུ་ ནམ་མཁའ་ གོས་ སུ་ གོན་པ འི་ སྤྱོད་པ་ བྱ འོ ། །"
  },
  {
    "source": "བཞི་པ།",
    "target": "བཞི་པ །"
  },
  {
    "source": "འབྲས་བུ་ནམ་མཁའ་ལྟ་བུའི་འཆར་ཚུལ་ལ་གསུམ་སྟེ།",
    "target": "འབྲས་བུ་ ནམ་མཁའ་ ལྟ་བུ འི་ འཆར་ ཚུལ་ ལ་ གསུམ་ སྟེ །"
  },
  {
    "source": "གང་ཟག་གང་ལ་འཆར་བ་དང་།",
    "target": "གང་ཟག་ གང་ ལ་ འཆར་བ་ དང་ །"
  },
  {
    "source": "དུས་ནམ་འཆར་བ་དང་།",
    "target": "དུས་ ནམ་ འཆར་བ་ དང་ །"
  },
  {
    "source": "ཚུལ་ཇི་ལྟར་འཆར་བའོ།།",
    "target": "ཚུལ་ ཇི་ ལྟ ར་ འཆར་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གང་ཟག་བདག་ཉིད་རྣལ་འབྱོར་པ་ལ་འཆར་ཏེ།",
    "target": "གང་ཟག་ བདག་ཉིད་ རྣལ་འབྱོར་པ་ ལ་ འཆར་ ཏེ །"
  },
  {
    "source": "མོས་གུས་ཅན་ལ་བྱིན་རླབས་ཀྱི་སྟོབས་ཀྱི་འཆར།",
    "target": "མོས་གུས་ ཅན་ ལ་ བྱིན་རླབས་ ཀྱི་ སྟོབས་ ཀྱི་ འཆར །"
  },
  {
    "source": "བརྩོན་འགྲུས་ཅན་ལ་སྒོམ་པའི་སྟོབས་ཀྱིས་འཆར་བའོ།།",
    "target": "བརྩོན་འགྲུས་ ཅན་ ལ་ སྒོམ་པ འི་ སྟོབས་ ཀྱིས་ འཆར་བ འོ ། །"
  },
  {
    "source": "དུས་ན་བསྐལ་པ་གྲངས་མེད་པ་ལ་སོགས་པ་ལ་མི་ལྟོས་ཏེ།",
    "target": "དུས་ ན་ བསྐལ་པ་ གྲངས་ མེད་པ་ ལ་ སོགས་པ་ ལ་ མི་ ལྟོས་ ཏེ །"
  },
  {
    "source": "དམིགས་པ་ཡེངས་མེད།",
    "target": "དམིགས་པ་ ཡེངས་ མེད །"
  },
  {
    "source": "བློ་འཛིན་མེད།",
    "target": "བློ་འཛིན་ མེད །"
  },
  {
    "source": "ཤེས་པ་བྱ་བྲལ་གྱི་ངང་དུ་སྐད་ཅིག་བརྗོད་དུ་མེད་པའི་དུས་སུ་འཆར་རོ།།",
    "target": "ཤེས་པ་ བྱ་ བྲལ་ གྱི་ ངང་ དུ་ སྐད་ ཅིག་ བརྗོད་ དུ་ མེད་པ འི་ དུས་ སུ་ འཆར་ རོ ། །"
  },
  {
    "source": "འཆར་ཚུལ་ནི།",
    "target": "འཆར་ ཚུལ་ ནི །"
  },
  {
    "source": "ངོ་བོ་ཆོས་སྐུའི་སྙིང་པོ་ཅན་དུ་འཆར་ཏེ།",
    "target": "ངོ་བོ་ ཆོས་སྐུ འི་ སྙིང་པོ་ ཅན་ དུ་ འཆར་ ཏེ །"
  },
  {
    "source": "རང་སྣང་ལ་དྲི་མ་བྲལ་བའི་ཆོས་སྐུ་རང་བཞིན་གྱིས་འོད་གསལ་བ།",
    "target": "རང་ སྣང་ ལ་ དྲི་མ་ བྲལ་བ འི་ ཆོས་ སྐུ་ རང་བཞིན་ གྱིས་ འོད་གསལ་བ །"
  },
  {
    "source": "སྤྲོས་པ་ཐམས་ཅད་ཞི་བ།",
    "target": "སྤྲོས་པ་ ཐམས་ཅད་ ཞི་བ །"
  },
  {
    "source": "མ་རིག་པའི་སྒྲིབ་གཡོགས་དང་དགེ་སྡིག་བག་ཆགས་ཀྱི་གཡའ་དང་བྲལ་བ་འཆར།",
    "target": "མ་ རིག་པ འི་ སྒྲིབ་གཡོགས་ དང་ དགེ་སྡིག་ བག་ཆགས་ ཀྱི་ གཡའ་ དང་ བྲལ་བ་ འཆར །"
  },
  {
    "source": "གཞན་སྣང་ལ་གཟུགས་སྐུ་དྲི་མ་དང་བྲལ་བ་འཆར་ཏེ།",
    "target": "གཞན་ སྣང་ ལ་ གཟུགས་སྐུ་ དྲི་མ་ དང་ བྲལ་བ་ འཆར་ ཏེ །"
  },
  {
    "source": "གཟུགས་སྐུ་གཉིས་ཀྱིས་དག་པ་དང་མ་དག་པའི་གདུལ་བྱ་རྣམས་ལ་མཆོག་དང་དམན་པའི་ཚུལ་གྱིས་འཁོར་བ་མ་སྟོངས་ཀྱི་བར་དུ་འགྲོ་དོན་དཔག་ཏུ་མེད་པ་མཛད་པ་འཆར་རོ།།",
    "target": "གཟུགས་སྐུ་ གཉིས་ ཀྱིས་ དག་པ་ དང་ མ་ དག་པ འི་ གདུལ་བྱ་ རྣམས་ ལ་ མཆོག་ དང་ དམན་པ འི་ ཚུལ་ གྱིས་ འཁོར་བ་ མ་ སྟོངས་ ཀྱི་ བར་ དུ་ འགྲོ་དོན་ དཔག་ ཏུ་ མེད་པ་ མཛད་པ་ འཆར་ རོ ། །"
  },
  {
    "source": "བྱེད་པ་ཆོས་ཀྱིས་རྣམ་རྟོག་གི་དྲི་མ་སྦྱོང་བྱེད་དུ་འཆར་ཏེ།",
    "target": "བྱེད་པ་ ཆོས་ ཀྱིས་ རྣམ་རྟོག་ གི་ དྲི་མ་ སྦྱོང་ བྱེད་ དུ་ འཆར་ ཏེ །"
  },
  {
    "source": "སངས་རྒྱས་ཀྱིས་གསུངས་པའི་ཆོས་རྣམས་དང་མཐུན་པར་བསྟན་ཏེ།",
    "target": "སངས་རྒྱས་ ཀྱིས་ གསུངས་པ འི་ ཆོས་ རྣམས་ དང་ མཐུན་པ ར་ བསྟན་ ཏེ །"
  },
  {
    "source": "སེམས་ཅན་རྣམས་ཀྱི་རྣམ་རྟོག་གི་དྲི་མ་སྦྱོང་བར་འཆར་རོ།།",
    "target": "སེམས་ཅན་ རྣམས་ ཀྱི་ རྣམ་རྟོག་ གི་ དྲི་མ་ སྦྱོང་བ ར་ འཆར་ རོ ། །"
  },
  {
    "source": "ཕྱག་རྒྱ་ཆེན་པོའི་ཡེ་ཤེས་གསལ་འདེབས་པར་བྱེད་པའི་གདམས་པ་བླ་མ་མཁའ་འགྲོའི་གསུངས་བཞིན་དུ།",
    "target": "ཕྱག་རྒྱ་ ཆེན་པོ འི་ ཡེ་ཤེས་ གསལ་འདེབས་ པ ར་ བྱེད་པ འི་ གདམས་པ་ བླ་མ་ མཁའ་འགྲོ འི་ གསུངས་ བཞིན་ དུ །"
  },
  {
    "source": "གཉའ་ནམ་གྲོད་ཕུག་དགོན་པ་རུ།།",
    "target": "གཉའ་ ནམ་ གྲོད་ ཕུག་ དགོན་པ་ རུ ། །"
  },
  {
    "source": "རྡོ་རྗེ་རྒྱལ་མཚན་བརྩེ་བས་བྲིས།།",
    "target": "རྡོ་རྗེ་རྒྱལ་མཚན་ བརྩེ་བ ས་ བྲིས ། །"
  },
  {
    "source": "ཕྱོགས་དུས་དགེ་ལེགས་ལྡན་གྱུར་ཅིག།",
    "target": "ཕྱོགས་ དུས་ དགེ་ལེགས་ ལྡན་ གྱུར་ ཅིག །"
  },
  {
    "source": "རྗེ་མི་ལ་༼༡༣༣༽རས་པས་རས་ཆུང་པ་རྡོ་རྗེ་གྲགས་ལ་གཏད་པ་རྫོགས་སོ།།",
    "target": "རྗེ་ མི་ ལ་ ༼ ༡༣༣ ༽ རས་པ ས་ རས་ ཆུང་པ་ རྡོ་རྗེ་ གྲགས་ ལ་ གཏད་པ་ རྫོགས་ སོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  },
  {
    "source": "༼༡༣༤༽",
    "target": "༼ ༡༣༤ ༽"
  }
]
