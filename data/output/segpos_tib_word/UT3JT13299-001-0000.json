[
  {
    "source": "༄༅།།",
    "target": "༄༅ ། །"
  },
  {
    "source": "རྒྱལ་བ་འབྲི་ཁུང་པ་ཁུ་དབོན་གསུམ་གྱི་རྣམ་པར་ཐར་པ་བཞུགས་སོ།།",
    "target": "རྒྱལ་བ་ འབྲི་ཁུང་པ་ ཁུ་ དབོན་ གསུམ་ གྱི་ རྣམ་པ ར་ ཐར་པ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "འགྲན་གྱི་ཟླ་ཐམས་ཅད་དང་བྲལ་བ་མཉམ་མེད་དྭགས་པོ་བཀའ་བརྒྱུད་ཀྱི་སྤྲུལ་པའི་སྐྱེས་ཆེན་ཇི་སྙེད་བྱོན་པ་དེ་སྙེད་ཀྱི་ངོ་བོ་རྗེ་བཙུན་སངས་རྒྱས་མཉན་པ་ལ་ཕྱག་འཚལ་ཏེ།",
    "target": "འགྲན་ གྱི་ ཟླ་ ཐམས་ཅད་ དང་ བྲལ་བ་ མཉམ་མེད་ དྭགས་པོ་བཀའ་བརྒྱུད་ ཀྱི་ སྤྲུལ་པ འི་ སྐྱེས་ཆེན་ ཇི་ སྙེད་ བྱོན་པ་ དེ་ སྙེད་ ཀྱི་ ངོ་བོ་ རྗེ་བཙུན་ སངས་རྒྱས་ མཉན་པ་ ལ་ ཕྱག་ འཚལ་ ཏེ །"
  },
  {
    "source": "རྒྱལ་བ་འབྲི་ཁུང་པའི་ཆེ་བའི་ཡོན་ཏན་ཅུང་ཟད་ཅིག་བརྗོད་པར་བྱའོ།།",
    "target": "རྒྱལ་བ་ འབྲི་ཁུང་ པ འི་ ཆེ་བ འི་ ཡོན་ཏན་ ཅུང་ཟད་ ཅིག་ བརྗོད་པ ར་ བྱ འོ ། །"
  },
  {
    "source": "དེ་ཡང་འདི་ལྟར་ཐོས་ཏེ།",
    "target": "དེ་ ཡང་ འདི་ ལྟ ར་ ཐོས་ ཏེ །"
  },
  {
    "source": "མགོན་པོ་འབྲི་ཁུང་པ་སྐྱོབ་པ་འཇིག་རྟེན་གསུམ་གྱི་མགོན་པོའི་དགེ་སློང་རིན་ཆེན་དཔལ་ཞེས་བྱ་བ་བོད་ཆེན་པོའི་སར་སྐུ་འཁྲུངས་ནས་དབུས་གཙང་གི་ཡུལ་སངས་རྒྱས་ཀྱི་བསྟན་པ་དྲི་བྲལ་དུ་བཞུགས་པའི་ཕྱོགས་སུ་བྱང་ཆུབ་ཀྱི་སྙིང་པོའི་དངོས་པོ་ལེན་པའི་སླད་དུ་གཤེགས་ཏེ།",
    "target": "མགོན་པོ་ འབྲི་ཁུང་པ་ སྐྱོབ་པ་ འཇིག་རྟེན་ གསུམ་ གྱི་ མགོན་པོ འི་ དགེ་སློང་ རིན་ཆེན་ དཔལ་ ཞེས་ བྱ་བ་ བོད་ཆེན་པོ འི་ ས ར་ སྐུ་ འཁྲུངས་ ནས་ དབུས་གཙང་ གི་ ཡུལ་ སངས་རྒྱས་ ཀྱི་ བསྟན་པ་ དྲི་བྲལ་ དུ་ བཞུགས་པ འི་ ཕྱོགས་ སུ་ བྱང་ཆུབ་ ཀྱི་ སྙིང་པོ འི་ དངོས་པོ་ ལེན་པ འི་ སླད་ དུ་ གཤེགས་ ཏེ །"
  },
  {
    "source": "དེ་ཡང་ཡང་དག་པར་རྫོགས་པའི་སངས་རྒྱས་འཁོར་བ་འཇིག་གི་ངོ་བོ་དཔལ་ཕག་མོ་གྲུ་པ་རྡོ་རྗེ་རྒྱལ་པོའི་ཞབས་སྤྱི་བོའི་རྒྱན་དུ་མཛད་དེ།",
    "target": "དེ་ ཡང་ ཡང་དག་པ ར་ རྫོགས་པ འི་ སངས་རྒྱས་ འཁོར་བ་འཇིག་ གི་ ངོ་བོ་ དཔལ་ ཕག་མོ་ གྲུ་པ་ རྡོ་རྗེ་ རྒྱལ་པོ འི་ ཞབས་ སྤྱི་བོ འི་ རྒྱན་ དུ་ མཛད་ དེ །"
  },
  {
    "source": "དྲང་སྲོང་ཆེན་པོའི་གོ་འཕང་མཐར་ཕྱིན་པའི་ཚུལ་ཞིང་འདིར་སླར་ཡང་བསྟན་པ་གང་དྲི་མ་མེད་པའི་ཟླ་ཞལ།",
    "target": "དྲང་སྲོང་ ཆེན་པོ འི་ གོ་འཕང་ མཐ ར་ ཕྱིན་པ འི་ ཚུལ་ ཞིང་ འདི ར་ སླ ར་ ཡང་ བསྟན་པ་ གང་ དྲི་མ་ མེད་པ འི་ ཟླ་ཞལ །"
  },
  {
    "source": "མཚན་དང་དཔེ་བྱད་ཀྱི་མཆོག་བསྒྲུན་དུ་མེད་པས་ཉེ་བར་བརྒྱན་པ།",
    "target": "མཚན་ དང་ དཔེ་བྱད་ ཀྱི་ མཆོག་ བསྒྲུན་ དུ་ མེད་པ ས་ ཉེ་བ ར་ བརྒྱན་པ །"
  },
  {
    "source": "གསེར་གཙོ་མའི་རང་བཞིན་བཟང་པོ་ཡང་མོག་པོར་བྱེད་པའི་འོད་ཟེར་ཅན་ཉོན་མོངས་པ་དང་ཤེས་བྱའི་སྒྲིབ་པའི་རྡུལ་ཕྲ་མོ་ཙམ་ཡང་འཛིན་པ་མི་མངའ་བ།",
    "target": "གསེར་ གཙོ་མ འི་ རང་བཞིན་ བཟང་པོ་ ཡང་ མོག་པོ ར་ བྱེད་པ འི་ འོད་ཟེར་ཅན་ ཉོན་མོངས་པ་ དང་ ཤེས་བྱ འི་ སྒྲིབ་པ འི་ རྡུལ་ ཕྲ་མོ་ ཙམ་ ཡང་ འཛིན་པ་ མི་ མངའ་བ །"
  },
  {
    "source": "ས་གསུམ་གྱི་བླ་མ་གཅིག་པུ་པ།",
    "target": "ས་ གསུམ་ གྱི་ བླ་མ་ གཅིག་པུ་པ །"
  },
  {
    "source": "མཉམ་པ་མེད་པའི་ཡེ་ཤེས་ཀྱི་མཐུས་ཆོས་ཀྱི་འཁོར་ལོ་མཐའ་ཡས་པའི་རྒྱལ་ཐབས་རྨད་དུ་བྱུང་ཞིང་རྗེས་སུ་འབྲངས་པའི་རྒྱུད་བྱང་ཆུབ་སེམས་གཉིས་ཀྱིས་འཇམ་པོར་བརྟུལ་བས་སྲིད་ཞིའི་མཐའ་གཉིས་ལ་མི་ལྟུང་བའི་གོམ་སྟབས་མཛེས་པ།",
    "target": "མཉམ་པ་ མེད་པ འི་ ཡེ་ཤེས་ ཀྱི་ མཐུ ས་ ཆོས་ ཀྱི་ འཁོར་ལོ་ མཐའ་ཡས་པ འི་ རྒྱལ་ ཐབས་ རྨད་ དུ་ བྱུང་ ཞིང་ རྗེས་ སུ་ འབྲངས་པ འི་ རྒྱུད་ བྱང་ཆུབ་སེམས་ གཉིས་ ཀྱིས་ འཇམ་པོ ར་ བརྟུལ་བ ས་ སྲིད་ཞི འི་ མཐའ་ གཉིས་ ལ་ མི་ ལྟུང་བ འི་ གོམ་སྟབས་ མཛེས་པ །"
  },
  {
    "source": "འཇིག་རྟེན་དང་འཇིག་རྟེན་ལས་འདས་པའི་ཕུན་ཚོགས་མ་ལུས་པས་སྣུམ་པོར་བགྱིད་པས་ཕོངས་པ་ཀུན་བཀྲེན་པའི་ས་ལས་འདས་ཏེ།",
    "target": "འཇིག་རྟེན་ དང་ འཇིག་རྟེན་ ལས་ འདས་པ འི་ ཕུན་ཚོགས་ མ་ ལུས་པ ས་ སྣུམ་པོ ར་ བགྱིད་པ ས་ ཕོངས་པ་ ཀུན་ བཀྲེན་པ འི་ ས་ ལས་ འདས་ ཏེ །"
  },
  {
    "source": "འབྱོར་པ་མི་འཇིག་པ་རབ་ཏུ་བརྟན་པ་རི་རྒྱལ་ལྟར་འགོད་ཅིང་།",
    "target": "འབྱོར་པ་ མི་ འཇིག་པ་ རབ་ ཏུ་ བརྟན་པ་ རི་རྒྱལ་ ལྟ ར་ འགོད་ ཅིང་ །"
  },
  {
    "source": "ཡོན་ཏན་གྱི་མཐའ་གཏུགས་པ་མེད་པས་སྐྱེས་བུ་ཆེན་པོར་གྱུར་པ་གང་གི་ཡང་རང་བཞིན་གྱིས་ཚུལ་དཔོགས་པའི་ཚད་མ་དང་མི་ལྡན་པ།",
    "target": "ཡོན་ཏན་ གྱི་ མཐའ་གཏུགས་པ་ མེད་པ ས་ སྐྱེས་བུ་ ཆེན་པོ ར་ གྱུར་པ་ གང་ གི་ ཡང་ རང་བཞིན་ གྱིས་ ཚུལ་ དཔོགས་ པ འི་ ཚད་མ་ དང་ མི་ ལྡན་པ །"
  },
  {
    "source": "མཐོང་བ་ཙམ་གྱིས་ཟག་པ་དང་བཅས་པའི་རྒྱུ་ལས་བྱུང་བ་མ་ཡིན་པར་གང་ཟག་མཆོག་དམན་ཐམས་ཅད་ཀྱི་ངོ་བོ་ཉིད་ཀྱི་ཤེས་པ་ཀུན་དའི་འདབ་མ་ལྟར་དཀར་ཞིང་རྒྱས་པའི་སྨིན་མཚམས་ཀྱི་དཔྲལ་དབྱེས་རབ་ཏུ་ཕྱེད་པ་ལ་བདུད་རྩིའི་ཟེར་འཕྲེང་ལྟར་དཀར་བའི་མཛོད་པུ་གཡས་སུ་འཁྱིལ་བ་དང་བཅས་པས་སྐྱེ་བོ་ཀུན་ལ་མི་མཐུན་པ་མེད་པའི་དགའ་བ་བསྐྱེད་པར་མཛད་པ།",
    "target": "མཐོང་བ་ ཙམ་ གྱིས་ ཟག་པ་ དང་ བཅས་པ འི་ རྒྱུ་ ལས་ བྱུང་བ་ མ་ ཡིན་པ ར་ གང་ཟག་ མཆོག་ དམན་ ཐམས་ཅད་ ཀྱི་ ངོ་བོ་ཉིད་ ཀྱི་ ཤེས་པ་ ཀུན་ད འི་ འདབ་མ་ ལྟ ར་ དཀར་ ཞིང་ རྒྱས་པ འི་ སྨིན་མཚམས་ ཀྱི་ དཔྲལ་ དབྱེ ས་ རབ་ ཏུ་ ཕྱེད་པ་ ལ་ བདུད་རྩི འི་ ཟེར་ འཕྲེང་ ལྟ ར་ དཀར་བ འི་ མཛོད་ པུ་ གཡས་ སུ་ འཁྱིལ་བ་ དང་ བཅས་པ ས་ སྐྱེ་བོ་ ཀུན་ ལ་ མི་ མཐུན་པ་ མེད་པ འི་ དགའ་བ་ བསྐྱེད་པ ར་ མཛད་པ །"
  },
  {
    "source": "རིས་མེད་པའི་ཐུགས་རྗེ་ཆེན་པོས་གཟིགས་པ་མི་གནས་པའི་ཞི་བ་ཆེན་པོས་ཟིམ་བུར་གཡོ་བའི་སྤྱན་ཨུཏྤལ་སྔོན་པོའི་མདངས་སྙིགས་མར་བྱེད་པ།",
    "target": "རིས་ མེད་པ འི་ ཐུགས་རྗེ་ ཆེན་པོ ས་ གཟིགས་པ་ མི་ གནས་པ འི་ ཞི་བ་ ཆེན་པོ ས་ ཟིམ་བུ ར་ གཡོ་བ འི་ སྤྱན་ ཨུཏྤལ་ སྔོན་པོ འི་ མདངས་ སྙིགས་མ ར་ བྱེད་པ །"
  },
  {
    "source": "བདེན་པ་རྣམ་པར་ངེས་པ་འགྲེལ་བའི་དབྱངས་མཐའ་ཡས་པའི་ཁྱོན་ཡངས་པའི་ལྗགས་ཕྲ་མོའི་དོན་འཆད་པ་ལ་ཟུར་མི་ཕྱིན་པ་མིན་པས་སྲབ་ལ་མཉེན་པས་འཇིག་རྟེན་གྱི་ཁམས་ཐམས་ཅད་ཁྱབ་པར་བཀོད་དེ།",
    "target": "བདེན་པ་ རྣམ་པ ར་ ངེས་པ་ འགྲེལ་བ འི་ དབྱངས་ མཐའ་ཡས་པ འི་ ཁྱོན་ ཡངས་པ འི་ ལྗགས་ ཕྲ་མོ འི་ དོན་ འཆད་པ་ ལ་ ཟུར་ མི་ ཕྱིན་པ་ མིན་པ ས་ སྲབ་ ལ་ མཉེན་པ ས་ འཇིག་རྟེན་ གྱི་ ཁམས་ ཐམས་ཅད་ ཁྱབ་པ ར་ བཀོད་ དེ །"
  },
  {
    "source": "བརྗོད་པ་ལ་ཟློས་བུ་དང་རྐྱལ་བ་ཐམས་ཅད་འཇོམས་པའི་ང་རོ་སྙན་པོས་བཟུང་བར་འོས་པའི་གཏམ་ལ་རྣ་བ་བླགས་ཏེ་གཏོད་པ་རྣམས་ངང་གིས་འདུ་བ།",
    "target": "བརྗོད་པ་ ལ་ ཟློས་བུ་ དང་ རྐྱལ་བ་ ཐམས་ཅད་ འཇོམས་ པ འི་ ང་རོ་ སྙན་པོ ས་ བཟུང་བ ར་ འོས་པ འི་ གཏམ་ ལ་ རྣ་བ་ བླགས་ ཏེ་ གཏོད་པ་ རྣམས་ ངང་ གིས་ འདུ་བ །"
  },
  {
    "source": "མུ་མེད་པའི་སྐྱེ་བོ་ཀུན་དགའ་བར་བྱེད་པའི་ཚེམས་གསལ་པོར་སྟོན་ཏེ་བཏང་སྙོམས་ཀྱིས་འཛུམ་པས་ཟབ་མོ་ལ་གཞོལ་བའི་བློ་འཇོ་བ།",
    "target": "མུ་མེད་པ འི་ སྐྱེ་བོ་ ཀུན་དགའ་བ ར་ བྱེད་པ འི་ ཚེམས་ གསལ་ པོ ར་ སྟོན་ ཏེ་ བཏང་སྙོམས་ ཀྱིས་ འཛུམ་པ ས་ ཟབ་མོ་ ལ་ གཞོལ་བ འི་ བློ་ འཇོ་བ །"
  },
  {
    "source": "འོག་མིན་པའི་ལྷའི་དབང་པོ་དབང་བསྒྱུར་ལ་སོགས་པ་རང་འོད་དཔེར་བྱ་ལས་འདས་པ་ཡང་།",
    "target": "འོག་མིན་པ འི་ ལྷ འི་ དབང་པོ་ དབང་ བསྒྱུར་ ལ་ སོགས་པ་ རང་ འོད་ དཔེ ར་ བྱ་ལས་ འདས་པ་ ཡང་ །"
  },
  {
    "source": "གང་གི་འོད་ཟེར་རྣམ་པར་འཚེར་བའི་དབུས་སུ་དུད་རིས་ལྟར་ནོག་པར་འགྱུར་ཞིང་།",
    "target": "གང་ གི་ འོད་ཟེར་ རྣམ་པ ར་ འཚེར་བ འི་ དབུས་ སུ་ དུད་ རིས་ ལྟ ར་ ནོག་པ ར་ འགྱུར་ ཞིང་ །"
  },
  {
    "source": "བཞེངས་པ་དང་གཤེགས་པ་དང་བསྐྱོད་པ་དང་སྐྱིལ་མོ་ཀྲུང་མདུད་པ་དང་གྲོལ་བ་ན་ནམ་མཁས་ཀྱང་སྒྲ་གླག་ཅོར་དུ་སྒྲོགས་ཏེ་གཞལ་དུ་མེད་པའི་ཕྱོགས་བཅུར་འགུལ་ལྡེག་འུར་བ་དང་།",
    "target": "བཞེངས་པ་ དང་ གཤེགས་པ་ དང་ བསྐྱོད་པ་ དང་ སྐྱིལ་མོ་ཀྲུང་ མདུད་པ་ དང་ གྲོལ་བ་ ན་ ནམ་ མཁས་ ཀྱང་ སྒྲ་ གླག་ ཅོ ར་ དུ་ སྒྲོགས་ ཏེ་ གཞལ་ དུ་ མེད་པ འི་ ཕྱོགས་ བཅུ ར་ འགུལ་ ལྡེག་ འུར་བ་ དང་ །"
  },
  {
    "source": "ལྷུང་ལྷུང་གི་བར་མཚམས་མེད་པར་གཡོ་བར་མཛད་པ།",
    "target": "ལྷུང་ལྷུང་ གི་ བར་མཚམས་ མེད་པ ར་ གཡོ་བ ར་ མཛད་པ །"
  },
  {
    "source": "གཏོང་བ་ཆེན་པོ་ལ་མངོན་པར་དགྱེས་པའི་ཐག་སོར་ཡོ་བྱད་ཐམས་ཅད་རྫོགས་པའི་བྱང་ཆུབ་ལས་གཞན་དུ་ཆུད་མི་ཟ་བའི་ཕྱིར་དྲ་བ་ལྟར་འབྲེལ་བས་དགེ་འབྲས་ཀྱི་དངོས་པོ་མི་ལྟུང་བར་འཛིན་པ་དང་།",
    "target": "གཏོང་བ་ ཆེན་པོ་ ལ་ མངོན་པ ར་ དགྱེས་པ འི་ ཐག་ སོ ར་ ཡོ་བྱད་ ཐམས་ཅད་ རྫོགས་པ འི་ བྱང་ཆུབ་ ལས་ གཞན་ དུ་ ཆུད་ མི་ ཟ་བ འི་ ཕྱི ར་ དྲ་བ་ ལྟ ར་ འབྲེལ་བ ས་ དགེ་ འབྲས་ ཀྱི་ དངོས་པོ་ མི་ ལྟུང་བ ར་ འཛིན་པ་ དང་ །"
  },
  {
    "source": "ང་རྒྱལ་དང་དྲེགས་པའི་ཉྭ་སུལ་ལང་ལོང་ཞི་བ་དང་དུལ་བར་བྱས་པའི་བྱིན་པ་རི་དྭགས་ཨེ་ན་ཡའི་བྱིན་པ་ལྟར་སྙོམས་པར་ཕྲ་ལ་ཟླུམ་པ་དང་།",
    "target": "ང་རྒྱལ་ དང་ དྲེགས་པ འི་ ཉྭ་སུལ་ ལང་ལོང་ ཞི་བ་ དང་ དུལ་བ ར་ བྱས་པ འི་ བྱིན་པ་ རི་དྭགས་ ཨེ་ ན་ ཡ འི་ བྱིན་པ་ ལྟ ར་ སྙོམས་པ ར་ ཕྲ་ ལ་ ཟླུམ་པ་ དང་ །"
  },
  {
    "source": "བསྐལ་པ་བགྲང་དུ་མེད་པར་ཕ་རོལ་ཏུ་ཕྱིན་པ་བཅུས་ལེགས་པར་བསྒྲུབས་པའི་ཞིང་དང་འཁོར་དང་སྐུ་ཚེ་དང་ཡོ་བྱད་དང་ལང་ཚོ་དང་མཚན་དཔེ་ཡོན་ཏན་ཤེས་བྱའི་ཁོངས་སུ་ཟད་པ་མེད་ཅིང་ཕུལ་དུ་དབྱུང་དུ་མེད་པ།",
    "target": "བསྐལ་པ་ བགྲང་ དུ་ མེད་པ ར་ ཕ་རོལ་ ཏུ་ ཕྱིན་པ་ བཅུ ས་ ལེགས་པ ར་ བསྒྲུབས་པ འི་ ཞིང་ དང་ འཁོར་ དང་ སྐུ་ཚེ་ དང་ ཡོ་བྱད་ དང་ ལང་ཚོ་ དང་ མཚན་ དཔེ་ ཡོན་ཏན་ ཤེས་བྱ འི་ ཁོངས་ སུ་ ཟད་པ་ མེད་ ཅིང་ ཕུལ་ དུ་ དབྱུང་ དུ་ མེད་པ །"
  },
  {
    "source": "པདྨ་གསར་པའི་གེ་སར་ལྟར་གཙང་ཞིང་གྲུང་པོར་གྱུར་པས་ཚུ་རོལ་སྲིད་པ་གསུམ་གྱི་གནས་སུ་མི་འོང་བ།",
    "target": "པདྨ་ གསར་པ འི་ གེ་ ས ར་ ལྟ ར་ གཙང་ ཞིང་ གྲུང་པོ ར་ གྱུར་པ ས་ ཚུ་རོལ་ སྲིད་པ་ གསུམ་ གྱི་ གནས་ སུ་ མི་ འོང་བ །"
  },
  {
    "source": "རྫུ་འཕྲུལ་གྱི་རིགས་པ་ཟབ་མོའི་སྨན་ཆེན་པོའི་མཐུས་ཆོས་ཐམས་ཅད་སྒྱུ་མ་དང་གར་བ་ལྟར་རྣམ་པར་བརླབ་སྟེ།",
    "target": "རྫུ་འཕྲུལ་ གྱི་ རིགས་པ་ ཟབ་མོ འི་ སྨན་ཆེན་པོ འི་ མཐུ ས་ ཆོས་ ཐམས་ཅད་ སྒྱུ་མ་ དང་ གར་ བ་ ལྟ ར་ རྣམ་པ ར་ བརླབ་ སྟེ །"
  },
  {
    "source": "སྟོང་པ་དང་ཞི་བ་དང་བདེན་པའི་དེ་ཉིད་ཀྱིས་རོ་གདོན་པར་མཛད་ནས།",
    "target": "སྟོང་པ་ དང་ ཞི་བ་ དང་ བདེན་པ འི་ དེ་ ཉིད་ ཀྱིས་ རོ་ གདོན་པ ར་ མཛད་ ནས །"
  },
  {
    "source": "ཕྱིན་ཅི་ལོག་གི་འཁྲུལ་པའི་མིག་བཀྲུ་བ་ལ་ཐུགས་རྗེ་ཆེན་པོས་དུས་མི་འཁྲུགས་པ་འཛིན་པ་དང་།",
    "target": "ཕྱིན་ཅི་ལོག་ གི་ འཁྲུལ་པ འི་ མིག་ བཀྲུ་བ་ ལ་ ཐུགས་རྗེ་ ཆེན་པོ ས་ དུས་ མི་ འཁྲུགས་པ་ འཛིན་པ་ དང་ །"
  },
  {
    "source": "ཆོས་ཉིད་ཀྱི་དབང་ཕྱུག་ཆེན་པོར་གྱུར་པས་འཕགས་ལམ་གྱི་རང་བཞིན་མ་ཚང་བ་མེད་པའི་སྲིད་ཐབས་ཐེག་པ་གསུམ་སོ་སོའི་ཤེས་རབ་ཀྱི་འཇུག་པ་དང་སྦྱར་བའི་བགོ་སྐལ་འགྱེད་པ་ལ་ལྷག་ཆད་ནོར་བའི་ནོངས་པ་མི་བཞེས་པ།",
    "target": "ཆོས་ཉིད་ ཀྱི་ དབང་ཕྱུག་ ཆེན་པོ ར་ གྱུར་པ ས་ འཕགས་ལམ་ གྱི་ རང་བཞིན་ མ་ ཚང་བ་ མེད་པ འི་ སྲིད་ ཐབས་ ཐེག་པ་ གསུམ་ སོ་སོ འི་ ཤེས་རབ་ ཀྱི་ འཇུག་པ་ དང་ སྦྱར་བ འི་ བགོ་སྐལ་ འགྱེད་པ་ ལ་ ལྷག་ཆད་ ནོར་བ འི་ ནོངས་པ་ མི་ བཞེས་པ །"
  },
  {
    "source": "དུད་འགྲོའི་སྐྱེས་གནས་སུ་གཏོགས་པའི་དམན་པའི་སེམས་ཅན་བདེ་འབྲས་ཟད་པ་ཐ་ཆད་ཀྱང་།",
    "target": "དུད་འགྲོ འི་ སྐྱེས་ གནས་ སུ་ གཏོགས་པ འི་ དམན་པ འི་ སེམས་ཅན་ བདེ་ འབྲས་ ཟད་པ་ ཐ་ཆད་ ཀྱང་ །"
  },
  {
    "source": "གང་ལ་དམིགས་ནས་དགེ་བའི་བློ་གྲོས་དུས་ཀྱི་སྐད་ཅིག་གཅིག་ལ་ཐེར་འབུམ་གྱི་ཆར་བཤིག་པའི་ཆ་ཤས་གཅིག་སྐྱེས་པ་ན།",
    "target": "གང་ ལ་ དམིགས་ ནས་ དགེ་བ འི་ བློ་གྲོས་ དུས་ ཀྱི་ སྐད་ ཅིག་ གཅིག་ ལ་ ཐེར་འབུམ་ གྱི་ ཆར་ བཤིག་པ འི་ ཆ་ཤས་ གཅིག་ སྐྱེས་པ་ ན །"
  },
  {
    "source": "སྐད་གཅིག་དེ་ཉིད་ལ་ཚངས་པ་ཆེན་པོ་ཚངས་པའི་རྒྱལ་པོ་སྟོང་ཕྲག་མང་པོས་བསྐོར་བའི་སྐལ་པ་སྦྱིན་པ་ལ་ང་ཡི་བའི་དྲི་མ་དང་བྲལ་བ།",
    "target": "སྐད་ གཅིག་ དེ་ ཉིད་ ལ་ ཚངས་པ་ ཆེན་པོ་ ཚངས་པ འི་ རྒྱལ་པོ་ སྟོང་ ཕྲག་ མང་པོ ས་ བསྐོར་བ འི་ སྐལ་པ་ སྦྱིན་པ་ ལ་ ང་ ཡི་བ འི་ དྲི་མ་ དང་ བྲལ་བ །"
  },
  {
    "source": "དེ་ལྟ་བུའི་སྙན་གྲགས་ཀྱིས་གཏམ་ཆེན་པོ་དེ་མཐའ་གཏུགས་པ་མ་མཆིས་པའི་སངས་རྒྱས་ཀྱི་ཞིང་མཐའ་ཡས་པ་རྣམས་སུ་བདེ་བར་གཤེགས་པ་འཚལ་ཏོ་ཅོག་དབྱངས་གཅིག་མགྲིན་གཅིག་ཏུ་འཁོར་གྱི་དཀྱིལ་འཁོར་པ་ཀུན་ལ་སྒྲོགས་པར་མཛད་དེ།",
    "target": "དེ་ ལྟ་བུ འི་ སྙན་གྲགས་ ཀྱིས་ གཏམ་ ཆེན་པོ་ དེ་ མཐའ་གཏུགས་པ་ མ་ མཆིས་པ འི་ སངས་རྒྱས་ ཀྱི་ ཞིང་ མཐའ་ཡས་པ་ རྣམས་ སུ་ བདེ་བ ར་ གཤེགས་པ་ འཚལ་ ཏོ་ ཅོག་ དབྱངས་ གཅིག་ མགྲིན་ གཅིག་ ཏུ་ འཁོར་ གྱི་ དཀྱིལ་འཁོར་ པ་ ཀུན་ ལ་ སྒྲོགས་པ ར་ མཛད་ དེ །"
  },
  {
    "source": "ཇི་སྐད་དུ།",
    "target": "ཇི་ སྐད་ དུ །"
  },
  {
    "source": "མི་མཇེད་འཇིག་རྟེན་གྱི་ཁམས་ཞེས་བྱ་བར་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་བྱ་བའི་དེ་བཞིན་གཤེགས་པ་ཞིག་འགྲོ་བའི་བླ་མར་བྱོན་ཏེ།",
    "target": "མི་མཇེད་ འཇིག་རྟེན་ གྱི་ ཁམས་ ཞེས་ བྱ་བ ར་ བླ་ ན་ མེད་པ་ ཡང་ དག་པ ར་ རྫོགས་པ འི་ སངས་རྒྱས་ ཤཱཀྱ་ཐུབ་པ་ བྱ་བ འི་ དེ་བཞིན་གཤེགས་པ་ ཞིག་ འགྲོ་བ འི་ བླ་མ ར་ བྱོན་ ཏེ །"
  },
  {
    "source": "དེ་ཉིད་ཀྱི་བསྟན་པ་གཟུགས་བརྙན་གྱི་དུས་ལ་བབ་པ་ན།",
    "target": "དེ་ ཉིད་ ཀྱི་ བསྟན་པ་ གཟུགས་བརྙན་ གྱི་ དུས་ ལ་ བབ་པ་ ན །"
  },
  {
    "source": "སླར་དེ་བཞིན་གཤེགས་པ་ཤཱཀྱ་ཐུབ་པ་དེ་ཉིད་བོད་གངས་ཅན་གྱི་ཁྲོད་འབྲི་སེ་བ་བྱང་ཆུབ་ཀྱི་གླིང་ཞེས་བྱ་བར་ཤཱཀྱའི་དགེ་སློང་རིན་ཆེན་དཔལ་བྱ་བར་སྤྲུལ་ཏེ་འཁོར་རྗེ་བཙུན་བྱམས་མགོན་གྱི་འདུས་པ་དང་པོར་ལས་མི་ཉུང་བའི་དབུས་སུ་ལྷའི་དབང་པོ་བརྒྱ་བྱིན་དང་ཚངས་པ་ལ་སོགས་པས་ཆོས་ཀྱི་འཁོར་ལོ་བསྐོར་བར་གསོལ་བ་འདེབས་ཤིང་།",
    "target": "སླ ར་ དེ་བཞིན་གཤེགས་པ་ ཤཱཀྱ་ཐུབ་པ་ དེ་ ཉིད་ བོད་ གངས་ཅན་ གྱི་ ཁྲོད་ འབྲི་ སེ་བ་ བྱང་ཆུབ་ ཀྱི་ གླིང་ ཞེས་ བྱ་བ ར་ ཤཱཀྱ འི་ དགེ་སློང་ རིན་ཆེན་ དཔལ་ བྱ་བ ར་ སྤྲུལ་ ཏེ་ འཁོར་ རྗེ་བཙུན་ བྱམས་ མགོན་ གྱི་ འདུས་པ་ དང་པོ ར་ ལས་མི་ ཉུང་བ འི་ དབུས་ སུ་ ལྷ འི་ དབང་པོ་ བརྒྱ་བྱིན་ དང་ ཚངས་པ་ ལ་ སོགས་པ ས་ ཆོས་ ཀྱི་ འཁོར་ལོ་ བསྐོར་བ ར་ གསོལ་བ་ འདེབས་ ཤིང་ །"
  },
  {
    "source": "ཆོས་ཀྱི་འཁོར་ལོ་ཡང་དོན་དམ་རྣམ་པར་ངེས་པ་ཐེག་པ་གཅིག་ཁོ་ནར་བསྐོར་བ་ལ་མི་གནས་པའི་མྱང་འདས་ཀྱི་ཚངས་ཚུལ་གྱི་རྒྱུད་ལེགས་པར་གྲོལ་བའི་ས་བཅུ་པའི་བྱང་ཆེན་ཤ་སྟག་འདུས་པའི་འདྲེན་པར་མཛད་ལ་བྱང་ཆུབ་སེམས་དཔའ་དེའི་རྣམ་པར་ཐར་པའང་ཁྱིམ་ནས་ཁྱིམ་མེད་པར་རབ་ཏུ་གཤེགས་ཏེ་བསྙེན་པར་རྫོགས་པ་དགེ་སློང་གི་རང་བཞིན་ཅན་སྦྱངས་པའི་ཡོན་ཏན་བཅུ་གཉིས་ལ་གནས་པ།",
    "target": "ཆོས་ ཀྱི་ འཁོར་ལོ་ ཡང་ དོན་དམ་ རྣམ་པ ར་ ངེས་པ་ ཐེག་པ་ གཅིག་ ཁོ་ན ར་ བསྐོར་བ་ ལ་ མི་ གནས་པ འི་ མྱང་འདས་ ཀྱི་ ཚངས་ ཚུལ་ གྱི་ རྒྱུད་ ལེགས་པ ར་ གྲོལ་བ འི་ ས་ བཅུ་པ འི་ བྱང་ཆེན་ ཤ་སྟག་ འདུས་པ འི་ འདྲེན་པ ར་ མཛད་ ལ་ བྱང་ཆུབ་སེམས་དཔའ་ དེ འི་ རྣམ་པ ར་ ཐར་པ འང་ ཁྱིམ་ ནས་ ཁྱིམ་ མེད་ པ ར་ རབ་ ཏུ་ གཤེགས་ ཏེ་ བསྙེན་པ ར་ རྫོགས་པ་ དགེ་སློང་ གི་ རང་བཞིན་ ཅན་ སྦྱངས་པ འི་ ཡོན་ཏན་ བཅུ་ གཉིས་ ལ་ གནས་པ །"
  },
  {
    "source": "སྒྲུབ་པ་ལ་ནན་ཏན་དུ་མཛད་ཅིང་རང་བཞིན་གྱི་རྒྱུད་ཀྱི་འཁོན་མ་ལུས་པ་སྦྱངས་པ་ཁོ་ན་ལ་འབད་པ་ལྷུར་མཛད་པ་དེ་ལྟ་བུའི་ལུས་པ་རྣམ་པར་དཀར་བ་ལས་འཕེལ་བའི་ངུར་སྨྲིག་འཛིན་པའི་རྒྱལ་མཚན་གྱི་ས་གཞི་འཁོར་ཡུག་དང་བཅས་པ་གང་བའི་འོད་ཟེར་གྱི་བདུད་སྡེ་དཔུང་ཚོགས་མ་ལུས་པ་ཚིག་ཅིང་ངུད་མི་བཟད་པར་སྒྲོགས་སུ་འཇུག་པར་འགྱུར་རོ།།",
    "target": "སྒྲུབ་པ་ ལ་ ནན་ཏན་ དུ་ མཛད་ ཅིང་ རང་བཞིན་ གྱི་ རྒྱུད་ ཀྱི་ འཁོན་ མ་ ལུས་པ་ སྦྱངས་པ་ ཁོ་ན་ ལ་ འབད་པ་ ལྷུར་ མཛད་པ་ དེ་ ལྟ་བུ འི་ ལུས་པ་ རྣམ་པ ར་ དཀར་བ་ ལས་ འཕེལ་བ འི་ ངུར་སྨྲིག་ འཛིན་པ འི་ རྒྱལ་མཚན་ གྱི་ ས་གཞི་ འཁོར་ཡུག་ དང་ བཅས་པ་ གང་བ འི་ འོད་ཟེར་ གྱི་ བདུད་ སྡེ་ དཔུང་ཚོགས་ མ་ ལུས་པ་ ཚིག་ ཅིང་ ངུད་ མི་བཟད་པ ར་ སྒྲོགས་ སུ་ འཇུག་པ ར་ འགྱུར་ རོ ། །"
  },
  {
    "source": "ཞེས་ལུང་སྟོན་པར་གདོན་མི་འཚལ་བའི་སྐྱོབ་པ་དེ་ནི་ཡང་དག་པར་རྫོགས་པའི་སངས་རྒྱས་དངོས་སུ་ལགས་ན།",
    "target": "ཞེས་ ལུང་ སྟོན་པ ར་ གདོན་ མི་ འཚལ་བ འི་ སྐྱོབ་པ་ དེ་ ནི་ ཡང་ དག་པ ར་ རྫོགས་པ འི་ སངས་རྒྱས་ དངོས་ སུ་ ལགས་ ན །"
  },
  {
    "source": "དེའི་ཡོན་ཏན་ནི་བདག་གིས་བརྗོད་པར་རྔོ་ག་ལ་ཐོགས་ཏེ།",
    "target": "དེ འི་ ཡོན་ཏན་ ནི་ བདག་ གིས་ བརྗོད་པ ར་ རྔོ་ ག་ལ་ ཐོགས་ ཏེ །"
  },
  {
    "source": "བདེ་བར་གཤེགས་པའི་ཡོན་ཏན་ནམ་མཁའི་མཐའ་དབུས་ལྟར་ཟབ་རྒྱས་ཀྱི་འཇིངས་ལ་བདག་གིས་བསྟོད་ཚིག་གི་ཚོན་རིས་འགོད་པར་མི་ནུས་པའི་ཕྱིར་བསམ་གྱིས་མི་ཁྱབ་པའི་སྒོ་ནས་ཡང་དག་པར་བསྟོད་དོ།།",
    "target": "བདེ་བར་གཤེགས་པ འི་ ཡོན་ཏན་ ནམ་ མཁ འི་ མཐའ་ དབུས་ ལྟ ར་ ཟབ་ རྒྱས་ ཀྱི་ འཇིངས་ ལ་ བདག་ གིས་ བསྟོད་ཚིག་ གི་ ཚོན་ རིས་ འགོད་པ ར་ མི་ ནུས་པ འི་ ཕྱི ར་ བསམ་ གྱིས་ མི་ ཁྱབ་པ འི་ སྒོ་ ནས་ ཡང་དག་པ ར་ བསྟོད་ དོ ། །"
  },
  {
    "source": "འགྲན་ཟླ་མེད་པར་བཀུར་རོ།།",
    "target": "འགྲན་ཟླ་ མེད་པ ར་ བཀུར་ རོ ། །"
  },
  {
    "source": "ཚད་མེད་པར་བསྔགས་སོ།།",
    "target": "ཚད་ མེད་པ ར་ བསྔགས་ སོ ། །"
  },
  {
    "source": "དེ་ལྟ་བུའི་ཡང་དག་པར་རྫོགས་པའི་སངས་རྒྱས་སྐྱུ་ར་རིན་པོ་ཆེ་དེས་མཛད་པ་བཅུ་གཉིས་ཀྱི་ཐ་མ་ཞིང་འདིར་བསྟན་ཏེ།",
    "target": "དེ་ ལྟ་བུ འི་ ཡང་དག་པ ར་ རྫོགས་པ འི་ སངས་རྒྱས་ སྐྱུ་ ར་ རིན་པོ་ཆེ་ དེ ས་ མཛད་པ་ བཅུ་ གཉིས་ ཀྱི་ ཐ་མ་ ཞིང་ འདི ར་ བསྟན་ ཏེ །"
  },
  {
    "source": "དངོས་ཀྱི་གདུལ་བྱ་དང་བསྟན་པ་དེ་ཉིད་སྒྲུབ་པ་པོ་ནུབ་སྟེ།",
    "target": "དངོས་ ཀྱི་ གདུལ་བྱ་ དང་ བསྟན་པ་ དེ་ ཉིད་ སྒྲུབ་པ་པོ་ ནུབ་ སྟེ །"
  },
  {
    "source": "རྗེས་སུ་འཇུག་པར་ཁས་ལེན་པ་ཀུན་ཡང་རྟོག་གེ་ལ་མངོན་པར་སྲེད་ཅིང་འཇིག་རྟེན་རྒྱང་འཕེན་གྱི་གཏམ་གསང་བར་བསྒྲིབས་ཏེ་རང་རང་གི་སློབ་མ་རྣམས་ལ་འདོམས་ཤིང་།",
    "target": "རྗེས་ སུ་ འཇུག་པ ར་ ཁ ས་ ལེན་པ་ ཀུན་ ཡང་ རྟོག་གེ་ ལ་ མངོན་པ ར་ སྲེད་ ཅིང་ འཇིག་རྟེན་ རྒྱང་ འཕེན་ གྱི་ གཏམ་ གསང་བ ར་ བསྒྲིབས་ ཏེ་ རང་ རང་ གི་ སློབ་མ་ རྣམས་ ལ་ འདོམས་ ཤིང་ །"
  },
  {
    "source": "འཇིག་རྟེན་འདི་དང་ཕྱི་མའི་ནོར་ཆེན་ཀུན་འཇོམས་པར་བྱེད་པའི་ཆོམས་རྐུན་བླ་ན་མེད་པ་ཚེ་རབས་ཕྱི་མ་ཡོད་མེད་ཀྱི་ཐེ་ཚོམ་ཅུང་ཟད་འཚལ་བའི་ངོར།",
    "target": "འཇིག་རྟེན་ འདི་ དང་ ཕྱི་མ འི་ ནོར་ ཆེན་ ཀུན་ འཇོམས་པ ར་ བྱེད་པ འི་ ཆོམས་ རྐུན་ བླ་ ན་ མེད་པ་ ཚེ་རབས་ ཕྱི་མ་ ཡོད་མེད་ ཀྱི་ ཐེ་ཚོམ་ ཅུང་ཟད་ འཚལ་བ འི་ ངོར །"
  },
  {
    "source": "ཆ་ལུགས་དང་ཁྲུས་དང་གཙང་སྦྲ་ཙམ་གྱིས་ཚུལ་འཆོས་ནས་ཚུལ་འཆོས་ཀྱི་སྨིག་རྒྱུ་དེ་ཉིད་སྐྱེ་བའི་རྒྱ་མཚོ་མཐར་འབྱིན་གྱི་ཐར་པའི་གྲུ་ཆེན་དུ་འཁྲུལ་ཏེ་སྨིག་རྒྱུའི་འཁྲུལ་ཞབས་ཀྱི་མདུད་པ་དམ་པོས་བྱིས་པའི་སྐལ་བ་བློ་གཞོན་ནུ་རྟག་འཛིན་གྱི་ཡིད་དམ་རྒན་པོར་བཅིངས་ཏེ།",
    "target": "ཆ་ལུགས་ དང་ ཁྲུས་ དང་ གཙང་སྦྲ་ ཙམ་ གྱིས་ ཚུལ་འཆོས་ ནས་ ཚུལ་འཆོས་ ཀྱི་ སྨིག་རྒྱུ་ དེ་ ཉིད་ སྐྱེ་བ འི་ རྒྱ་མཚོ་ མཐ ར་ འབྱིན་ གྱི་ ཐར་པ འི་ གྲུ་ ཆེན་ དུ་ འཁྲུལ་ ཏེ་ སྨིག་རྒྱུ འི་ འཁྲུལ་ ཞབས་ ཀྱི་ མདུད་པ་ དམ་པོ ས་ བྱིས་པ འི་ སྐལ་བ་ བློ་ གཞོན་ནུ་ རྟག་ འཛིན་ གྱི་ ཡིད་ དམ་ རྒན་པོ ར་ བཅིངས་ ཏེ །"
  },
  {
    "source": "ལྟ་གྲུབ་ཀྱི་ཕྱོགས་རིས་བརྒྱུད་པའི་ཁ་འཛིན་ལ་སོགས་ལ་བསྙད་པའི་ངལ་བ་འབྲས་བུ་མེད་པའི་བགྱི་བ་ལ་སྙིང་པོར་མཐོང་ནས་རང་ཕྱོགས་ལ་ལྷག་པར་ཆུམས་པའི་གོ་ཆ་དང་།",
    "target": "ལྟ་གྲུབ་ ཀྱི་ ཕྱོགས་རིས་ བརྒྱུད་པ འི་ ཁ་འཛིན་ ལ་ སོགས་ ལ་ བསྙད་པ འི་ ངལ་བ་ འབྲས་བུ་ མེད་པ འི་ བགྱི་བ་ ལ་ སྙིང་པོ ར་ མཐོང་ ནས་ རང་ཕྱོགས་ ལ་ ལྷག་པ ར་ ཆུམས་པ འི་ གོ་ཆ་ དང་ །"
  },
  {
    "source": "གཞན་ཕྱོགས་ལ་རྣམ་པར་འཚེ་བའི་མཚོན་ཆ་བཟུང་སྟེ་རྩོད་ལྡན་མཐར་ཐུག་པའི་དུས་ལ་བབ་པ་ན་སྐྱོབ་པ་འཇིག་རྟེན་གསུམ་གྱི་མགོན་པོ་དེ་ཉིད་ཀྱིས་ལུང་བསྟན་པ་དང་མཐུན་པར།",
    "target": "གཞན་ ཕྱོགས་ ལ་ རྣམ་པ ར་ འཚེ་བ འི་ མཚོན་ཆ་ བཟུང་ སྟེ་ རྩོད་ལྡན་ མཐ ར་ ཐུག་པ འི་ དུས་ ལ་ བབ་པ་ ན་ སྐྱོབ་པ་ འཇིག་རྟེན་ གསུམ་ གྱི་ མགོན་པོ་ དེ་ ཉིད་ ཀྱིས་ ལུང་ བསྟན་པ་ དང་ མཐུན་པ ར །"
  },
  {
    "source": "དམ་པའི་ཆོས་སྨྲ་ཞིང་སྤྱོད་པ།",
    "target": "དམ་པ འི་ ཆོས་ སྨྲ་ ཞིང་ སྤྱོད་པ །"
  },
  {
    "source": "སེམས་ཤིང་འཛིན་པ།",
    "target": "སེམས་ ཤིང་ འཛིན་པ །"
  },
  {
    "source": "དམ་པའི་ཆོས་ལ་བརྟེན་ཞིང་མཆོད་ལ་བྱ་བ་བྱེད་པ།",
    "target": "དམ་པ འི་ ཆོས་ ལ་ བརྟེན་ ཞིང་ མཆོད་ ལ་ བྱ་བ་ བྱེད་པ །"
  },
  {
    "source": "རང་བཞིན་གྱི་དྲང་བ་དང་དག་པ།",
    "target": "རང་བཞིན་ གྱི་ དྲང་བ་ དང་ དག་པ །"
  },
  {
    "source": "སྙིང་རྗེ་ཆེན་པོའི་ཆོས་ཅན།",
    "target": "སྙིང་རྗེ་ ཆེན་པོ འི་ ཆོས་ ཅན །"
  },
  {
    "source": "རྟག་ཏུ་དབེན་པའི་སྤྱོད་ཡུལ་གྱིས་གཞོལ་བ།",
    "target": "རྟག་ ཏུ་ དབེན་པ འི་ སྤྱོད་ཡུལ་ གྱིས་ གཞོལ་བ །"
  },
  {
    "source": "དགེ་སློང་རྡོ་རྗེ་འཛིན་པ་དགེ་སློང་ཀུན་དགའ་རིན་ཆེན་ཞེས་བྱ་བའི་འཕགས་མཆོག་གཅིག་པུ་པ།",
    "target": "དགེ་སློང་ རྡོ་རྗེ་ འཛིན་པ་ དགེ་སློང་ ཀུན་དགའ་ རིན་ཆེན་ ཞེས་ བྱ་བ འི་ འཕགས་ མཆོག་ གཅིག་པུ་པ །"
  },
  {
    "source": "འགྲན་ཟླ་མེད་པའི་སྟོན་པར་གྱུར་བ་ཞིག་དབུ་རུ་བྱང་གི་ཕྱོགས་འབྲི་སེ་བ་བྱང་ཆུབ་ཀྱི་གླིང་སེང་གེའི་ཁྲི་བཅུ་གསུམ་པར།",
    "target": "འགྲན་ཟླ་ མེད་པ འི་ སྟོན་པ ར་ གྱུར་བ་ ཞིག་ དབུ་རུ་ བྱང་ གི་ ཕྱོགས་ འབྲི་ སེ་བ་ བྱང་ཆུབ་ ཀྱི་ གླིང་ སེང་གེ འི་ ཁྲི་ བཅུ་ གསུམ་པ ར །"
  },
  {
    "source": "བདུད་ཀྱི་སྡེ་ཕམ་པར་མཛད་པའི་རྡོ་རྗེ་དྲག་པོར་ཁྲོས་པའི་ཀྱིལ་མོ་སྐྱིལ་ཀྲུང་གཡོ་བ་མེད་པར་བཞད་པའི་དཔའ་བོ་ཆེན་པོ་ཞིག་བྱུང་སྟེ།",
    "target": "བདུད་ ཀྱི་ སྡེ་ ཕམ་པ ར་ མཛད་པ འི་ རྡོ་རྗེ་ དྲག་པོ ར་ ཁྲོས་པ འི་ ཀྱིལ་ མོ་ སྐྱིལ་ཀྲུང་ གཡོ་བ་ མེད་པ ར་ བཞད་པ འི་ དཔའ་བོ་ ཆེན་པོ་ ཞིག་ བྱུང་ སྟེ །"
  },
  {
    "source": "དེ་ཡི་རྣམ་པར་ཐར་པ་ཅུང་ཟད་མཚོན་ན།",
    "target": "དེ་ ཡི་ རྣམ་པ ར་ ཐར་པ་ ཅུང་ཟད་ མཚོན་ ན །"
  },
  {
    "source": "སྐྱེ་བ་དང་ན་རྒ་འཆི་བའི་སྡེ་ཚོགས་ལས་རིང་དུ་གྲོལ་ཀྱང་།",
    "target": "སྐྱེ་བ་ དང་ ན་ རྒ་ འཆི་བ འི་ སྡེ་ ཚོགས་ ལས་ རིང་ དུ་ གྲོལ་ ཀྱང་ །"
  },
  {
    "source": "སྡེ་དེ་ཉིད་ལ་ཞུགས་པའི་ཁུར་སྐྱེ་བོ་ཕལ་པའི་མིག་ལམ་དུ་བཀོད་དེ།",
    "target": "སྡེ་ དེ་ ཉིད་ ལ་ ཞུགས་པ འི་ ཁུ ར་ སྐྱེ་བོ་ ཕལ་པ འི་ མིག་ལམ་ དུ་ བཀོད་ དེ །"
  },
  {
    "source": "སྐྱེ་དགུ་ཡོངས་ཀྱི་མ་འདྲེས་པའི་མཛའ་སྡུག་ཆེན་པོར་ལྷུན་གྱིས་གྲུབ་ནས་གཞལ་དུ་མེད་པའི་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཀྱི་མགྲོན་དུ་གཉེར་བ་ལ་ཞུམ་པ་མི་མངའ་བ།",
    "target": "སྐྱེ་ དགུ་ ཡོངས་ ཀྱི་ མ་ འདྲེས་པ འི་ མཛའ་ སྡུག་ ཆེན་པོ ར་ ལྷུན་ གྱིས་ གྲུབ་ ནས་ གཞལ་ དུ་ མེད་པ འི་ སེམས་ཅན་ ཐམས་ཅད་ བླ་ ན་ མེད་པ འི་ བྱང་ཆུབ་ ཀྱི་ མགྲོན་ དུ་ གཉེར་བ་ ལ་ ཞུམ་པ་ མི་ མངའ་བ །"
  },
  {
    "source": "སྔགས་དང་སྨན་ཆེན་པོའི་རིག་པ།",
    "target": "སྔགས་ དང་ སྨན་ ཆེན་པོ འི་ རིག་པ །"
  },
  {
    "source": "བཟོའི་གནས་རྣམ་པ་མང་པོ་ལ་སོགས་སྐྱེ་དགུ་ལ་ཐར་པའི་དོན་དུ་ཉེ་བར་མཁོ་བའི་ཐབས་མ་ལུས་པ་ཕུན་སུམ་ཚོགས་པའི་མཐར་ཕྱིན་ཏེ།",
    "target": "བཟོ འི་ གནས་ རྣམ་པ་ མང་པོ་ ལ་ སོགས་ སྐྱེ་ དགུ་ ལ་ ཐར་པ འི་ དོན་ དུ་ ཉེ་བ ར་ མཁོ་བ འི་ ཐབས་ མ་ ལུས་པ་ ཕུན་སུམ་ཚོགས་པ འི་ མཐ ར་ ཕྱིན་ ཏེ །"
  },
  {
    "source": "འཇིག་རྟེན་གྱི་ཡ་མཚན་སྣ་ཚོགས་པ་ཇི་སྙེད་མཆིས་པའི་འབྱུང་ཁུངས་གཉིས་པ་མེད་པ།",
    "target": "འཇིག་རྟེན་ གྱི་ ཡ་མཚན་ སྣ་ཚོགས་པ་ ཇི་ སྙེད་ མཆིས་པ འི་ འབྱུང་ཁུངས་ གཉིས་པ་ མེད་པ །"
  },
  {
    "source": "ལྟ་བ་ཐ་དད་པའི་མདུད་པ་རྣམས་དགྲོལ་ཞིང་གང་དང་གང་ལ་མོས་པ་སྣ་ཚོགས་པའི་ངོར།",
    "target": "ལྟ་བ་ ཐ་ དད་པ འི་ མདུད་པ་ རྣམས་ དགྲོལ་ ཞིང་ གང་ དང་ གང་ ལ་ མོས་པ་ སྣ་ ཚོགས་པ འི་ ངོར །"
  },
  {
    "source": "ཉི་ཟླ་དང་ཚངས་པ་དང་བརྒྱ་བྱིན་དང་འབྱུང་བ་ཆེན་པོ་ལ་སོགས་པར་རྫུ་འཕྲུལ་གྱིས་རྩེན་ཞིང་།",
    "target": "ཉི་ཟླ་ དང་ ཚངས་པ་ དང་ བརྒྱ་བྱིན་ དང་ འབྱུང་བ་ ཆེན་པོ་ ལ་ སོགས་པ ར་ རྫུ་འཕྲུལ་ གྱིས་ རྩེན་ ཞིང་ །"
  },
  {
    "source": "ནད་ཀྱི་གདུང་བ་མཐའ་དག་ལ་ནི་རྩིའི་མཆོག་དང་།",
    "target": "ནད་ ཀྱི་ གདུང་བ་ མཐའ་དག་ ལ་ ནི་ རྩི འི་ མཆོག་ དང་ །"
  },
  {
    "source": "བྲོ་འཚལ་བས་མནར་རོ་ཅོག་ལ་རོ་བྲོ་བའི་མྱོང་བ་དང་།",
    "target": "བྲོ་ འཚལ་བ ས་ མནར་ རོ་ ཅོག་ ལ་ རོ་ བྲོ་བ འི་ མྱོང་བ་ དང་ །"
  },
  {
    "source": "མཚོན་གྱིས་གཙེས་ཤིང་གཤུངས་སོ་ཅོག་ལ་རེག་བྱ་འཇམ་པའི་བྱམས་པ་ལ་འགོད་པར་མཛད་ལ།",
    "target": "མཚོན་ གྱིས་ གཙེས་ ཤིང་ གཤུངས་ སོ་ ཅོག་ ལ་ རེག་ བྱ་ འཇམ་པ འི་ བྱམས་པ་ ལ་ འགོད་པ ར་ མཛད་ ལ །"
  },
  {
    "source": "འགྲོ་བ་དེ་ཐམས་ཅད་གནོད་པའི་སེམས་མེད་པ་ལ་གཟུད་ནས་ཕྱི་ནང་གི་གཡུལ་ཆེན་པོར་མི་གཏོགས་པར་འཛིན་དུ་འཇུག་སྟེ།",
    "target": "འགྲོ་བ་ དེ་ ཐམས་ཅད་ གནོད་པ འི་ སེམས་ མེད་པ་ ལ་ གཟུད་ ནས་ ཕྱི་ནང་ གི་ གཡུལ་ ཆེན་པོ ར་ མི་ གཏོགས་པ ར་ འཛིན་ དུ་ འཇུག་ སྟེ །"
  },
  {
    "source": "སེམས་དཔའ་སྟོབས་པོ་ཆེ་དེས་ནི་འགྲོ་བ་མུ་མེད་པ་ཐམས་ཅད་བྱང་ཆུབ་ཀྱི་སེམས་ཁོ་ན་ལ་ཕྱོགས་གཅིག་ཏུ་བཟླུམ་ཞིང་འདུལ་བ་དང་དགའ་བ་བྱེད་པ་འབའ་ཞིག་ལས་གཞན་དུ་མི་དྲང་བ།",
    "target": "སེམས་དཔའ་ སྟོབས་པོ་ཆེ་ དེ ས་ ནི་ འགྲོ་བ་ མུ་མེད་པ་ ཐམས་ཅད་ བྱང་ཆུབ་ ཀྱི་ སེམས་ ཁོ་ན་ ལ་ ཕྱོགས་ གཅིག་ ཏུ་ བཟླུམ་ ཞིང་ འདུལ་བ་ དང་ དགའ་བ་ བྱེད་པ་ འབའ་ ཞིག་ ལས་ གཞན་ དུ་ མི་ དྲང་བ །"
  },
  {
    "source": "དེའི་ཕྱིར་སངས་རྒྱས་ཀྱི་ཞིང་བསམ་གྱིས་མི་ཁྱབ་པ་ཇི་སྙེད་ན་དམྱལ་བའི་འཇིག་རྟེན་གྱི་ཞིང་བསམ་གྱིས་མི་ཁྱབ་པའི་བར་བསམས་བཞིན་དུ་ལུས་མཐའ་ཡས་ཤིང་ངག་སྣ་ཚོགས་ལ་སེམས་ཀྱི་ཏིང་ངེ་འཛིན་གྱི་གོ་འབྱམས་ཀླས་པས་འགྲོ་འོང་འཇུག་པ་མི་ཟད་པ།",
    "target": "དེ འི་ ཕྱི ར་ སངས་རྒྱས་ ཀྱི་ ཞིང་ བསམ་ གྱིས་ མི་ ཁྱབ་པ་ ཇི་ སྙེད་ ན་ དམྱལ་བ འི་ འཇིག་རྟེན་ གྱི་ ཞིང་ བསམ་ གྱིས་ མི་ ཁྱབ་པ འི་ བར་ བསམས་ བཞིན་ དུ་ ལུས་ མཐའ་ ཡ ས་ ཤིང་ ངག་ སྣ་ཚོགས་ ལ་ སེམས་ ཀྱི་ ཏིང་ངེ་འཛིན་ གྱི་ གོ་ འབྱམས་ ཀླས་པ ས་ འགྲོ་ འོང་ འཇུག་པ་ མི་ ཟད་པ །"
  },
  {
    "source": "དེ་ཡང་གྱ་གྱུའི་ངང་ཚུལ་གྱིས་མ་ཡིན་ཏེ།",
    "target": "དེ་ ཡང་ གྱ་ གྱུའི་ ངང་ཚུལ་ གྱིས་ མ་ ཡིན་ ཏེ །"
  },
  {
    "source": "ཟབ་མོའི་ངོ་བོ་ཉིད་ཀྱིས་འདོད་པའི་ལོངས་སྤྱོད་པ་རྣམས་དང་།",
    "target": "ཟབ་མོ འི་ ངོ་བོ་ ཉིད་ ཀྱིས་ འདོད་པ འི་ ལོངས་སྤྱོད་པ་ རྣམས་ དང་ །"
  },
  {
    "source": "བསམ་གཏན་ལ་བསམ་གཏན་དུ་སྟོན་ཞིང་གཟུགས་མེད་པའི་སྐྱེ་མཆེད་ལ་སྐྱེ་མཆེད་དེ་ཉིད་ཀྱི་སྤྱོད་ཡུལ་ཡངས་པར་བསྟན་ཀྱང་བདུད་ཀྱི་གླགས་སུ་གྱུར་པའི་སྐབས་མི་སྟོན་པར།",
    "target": "བསམ་གཏན་ ལ་ བསམ་གཏན་ དུ་ སྟོན་ ཞིང་ གཟུགས་ མེད་པ འི་ སྐྱེ་མཆེད་ ལ་ སྐྱེ་མཆེད་ དེ་ ཉིད་ ཀྱི་ སྤྱོད་ཡུལ་ ཡངས་པ ར་ བསྟན་ ཀྱང་ བདུད་ ཀྱི་ གླགས་ སུ་ གྱུར་པ འི་ སྐབས་ མི་ སྟོན་པ ར །"
  },
  {
    "source": "དཔེར་ན་འབར་བའི་ཕུང་པོ་མི་བཟད་པ་དུ་ལོང་དང་བཅས་པའི་དབུས་ན།",
    "target": "དཔེ ར་ ན་ འབར་བ འི་ ཕུང་པོ་ མི་ བཟད་པ་ དུ་ ལོང་ དང་ བཅས་པ འི་ དབུས་ ན །"
  },
  {
    "source": "པདྨ་གསར་པའི་འདབ་མ་དང་གེ་སར་དང་ཟེའུ་འབྲུ་དང་ལོ་འདབ་སྡོང་པོ་མ་ཉམས་པར་སྦྲང་རྩི་གཞོན་ནུའི་ཟིལ་པ་དང་བཅས་ནས་འདུག་པ་ལྟར།",
    "target": "པདྨ་ གསར་པ འི་ འདབ་མ་ དང་ གེ་ ས ར་ དང་ ཟེའུ་འབྲུ་ དང་ ལོ་འདབ་ སྡོང་པོ་ མ་ ཉམས་པ ར་ སྦྲང་རྩི་ གཞོན་ནུ འི་ ཟིལ་པ་ དང་ བཅས་ ནས་ འདུག་པ་ ལྟ ར །"
  },
  {
    "source": "ངོ་མཚར་གྱི་སྙིང་པོའི་ཕྱིར་ཡང་དག་པའི་སྨན་ཡོན་ཆེན་པོ་ལ་འཇུག་པའི་དོན་དུ་ཡང་དག་པ་མ་ཡིན་པར་ཡང་སྟོན་ཏེ།",
    "target": "ངོ་མཚར་ གྱི་ སྙིང་པོ འི་ ཕྱི ར་ ཡང་དག་པ འི་ སྨན་ཡོན་ ཆེན་པོ་ ལ་ འཇུག་པ འི་ དོན་ དུ་ ཡང་དག་པ་ མ་ ཡིན་པ ར་ ཡང་ སྟོན་ ཏེ །"
  },
  {
    "source": "སྐྱེ་བོ་རེག་བྱའི་འདོད་པ་ལ་སེམས་ཞུགས་པ་རྣམས་ལ་གཟུགས་འཚོང་དུ་བསྒྱུར་ཏེ།",
    "target": "སྐྱེ་བོ་ རེག་བྱ འི་ འདོད་པ་ ལ་ སེམས་ ཞུགས་པ་ རྣམས་ ལ་ གཟུགས་ འཚོང་ དུ་ བསྒྱུར་ ཏེ །"
  },
  {
    "source": "འདོད་ཆགས་ཀྱི་ལྕགས་ཀྱི་དྲངས་ནས་རྫོགས་པའི་སངས་རྒྱས་ཀྱི་ཡེ་ཤེས་ལ་འགོད་པ་དང་།",
    "target": "འདོད་ཆགས་ ཀྱི་ ལྕགས་ ཀྱི་ དྲངས་ ནས་ རྫོགས་པ འི་ སངས་རྒྱས་ ཀྱི་ ཡེ་ཤེས་ ལ་ འགོད་པ་ དང་ །"
  },
  {
    "source": "དེ་བཞིན་དུ་གྲོང་མི་དང་དེད་དཔོན་དང་མདུན་ན་འདོན་དང་གནའ་ཆེན་པོ་དང་རྒྱལ་ཚབ་གཞོན་ནུ་དང་རིགས་ཀྱི་སྤྱི་བོ་ནས་དབང་བསྐུར་བའི་རྒྱལ་པོ་ཆེན་པོ་དཔུང་གི་ཚོགས་ཡན་ལག་བཞིས་ལྷུན་ཆགས་པར་གྱུར་ཏེ།",
    "target": "དེ་ བཞིན་ དུ་ གྲོང་མི་ དང་ དེད་དཔོན་ དང་ མདུན་ ན་ འདོན་ དང་ གནའ་ ཆེན་པོ་ དང་ རྒྱལ་ཚབ་ གཞོན་ནུ་ དང་ རིགས་ ཀྱི་ སྤྱི་བོ་ ནས་ དབང་ བསྐུར་བ འི་ རྒྱལ་པོ་ ཆེན་པོ་ དཔུང་ གི་ ཚོགས་ ཡན་ལག་ བཞི ས་ ལྷུན་ ཆགས་པ ར་ གྱུར་ ཏེ །"
  },
  {
    "source": "ཚུལ་དེ་དང་སྤྱོད་པ་དེ་ཉིད་ཀྱི་ཞགས་པས་དཀྲིས་ཏེ་བདེ་བར་གཤེགས་པའི་ཆོས་ཀྱི་སྐུར་རོ་གཅིག་ཏུ་སྡོམ་པ་དང་།",
    "target": "ཚུལ་ དེ་ དང་ སྤྱོད་པ་ དེ་ ཉིད་ ཀྱི་ ཞགས་པ ས་ དཀྲིས་ ཏེ་ བདེ་བར་གཤེགས་པ འི་ ཆོས་ ཀྱི་ སྐུ ར་ རོ་ གཅིག་ ཏུ་ སྡོམ་པ་ དང་ །"
  },
  {
    "source": "དབུལ་ཞིང་ཕོངས་པ་དག་ལ་འབྲུ་དང་དབྱིག་དང་ནོར་བུ་དང་གོས་ལ་སོགས་པ་མི་ཟད་པའི་གཏེར་ཆེན་པོར་སྒྲུབ་ཅིང་།",
    "target": "དབུལ་ ཞིང་ ཕོངས་པ་ དག་ ལ་ འབྲུ་ དང་ དབྱིག་ དང་ ནོར་བུ་ དང་ གོས་ ལ་ སོགས་པ་ མི་ ཟད་པ འི་ གཏེར་ཆེན་པོ ར་ སྒྲུབ་ ཅིང་ །"
  },
  {
    "source": "སྦྱིན་པ་དེའི་མཐུ་ལས་བྱང་ཆུབ་ཀྱི་སེམས་ངང་གིས་བསྐྱེད་པར་འགྱུར་ལ།",
    "target": "སྦྱིན་པ་ དེ འི་ མཐུ་ ལས་ བྱང་ཆུབ་ ཀྱི་ སེམས་ ངང་ གིས་ བསྐྱེད་པ ར་ འགྱུར་ ལ །"
  },
  {
    "source": "གང་དམན་པའི་གནས་ལ་ང་རྒྱལ་དང་ཁེངས་པའི་དྲི་མས་སྦགས་པའི་ཕྲག་དོག་གི་མཆེ་བའི་དུག་རྩུབ་མོར་འཛིན་པ་ལ།",
    "target": "གང་ དམན་པ འི་ གནས་ ལ་ ང་རྒྱལ་ དང་ ཁེངས་པ འི་ དྲི་མ ས་ སྦགས་པ འི་ ཕྲག་དོག་ གི་ མཆེ་བ འི་ དུག་ རྩུབ་ མོ ར་ འཛིན་པ་ ལ །"
  },
  {
    "source": "མཆོག་གི་གནས་ཐོབ་པ་ལ་བསྙེམས་པ་ཡོངས་སུ་བཏང་བའི་སྨན་ཆེན་པོའི་ནུས་པ་མངར་པོར་བསྟན་པས་དྲེགས་པའི་མཆེ་དུག་རང་བཞིན་གྱིས་ཐུལ་བར་མཛད་པ།",
    "target": "མཆོག་ གི་ གནས་ ཐོབ་པ་ ལ་ བསྙེམས་པ་ ཡོངས་ སུ་ བཏང་བ འི་ སྨན་ ཆེན་པོ འི་ ནུས་པ་ མངར་པོ ར་ བསྟན་པ ས་ དྲེགས་པ འི་ མཆེ་ དུག་ རང་བཞིན་ གྱིས་ ཐུལ་བ ར་ མཛད་པ །"
  },
  {
    "source": "ཀུན་ནས་འཇིགས་ཤིང་དངངས་ལ་སྐྲག་ཅིང་སྐྱི་ཟ་བའི་སེམས་ཅན་གང་མཆིས་པ་རེ་རེའི་དྲུང་དུ་ཡང་མི་འཇིགས་པ་སྦྱིན་པའི་གོམ་སྟབས་དང་།",
    "target": "ཀུན་ ནས་ འཇིགས་ ཤིང་ དངངས་ ལ་ སྐྲག་ ཅིང་ སྐྱི་ ཟ་བ འི་ སེམས་ཅན་ གང་ མཆིས་པ་ རེ་རེ འི་ དྲུང་ དུ་ ཡང་ མི་ འཇིགས་པ་ སྦྱིན་པ འི་ གོམ་སྟབས་ དང་ །"
  },
  {
    "source": "བར་ཆད་ཀྱི་ཕྱོགས་བསྡིགས་པའི་ཕྱག་རྒྱ་སྣ་ཚོགས་པའི་རོལ་པ་སྟོན་ཏེ།",
    "target": "བར་ཆད་ ཀྱི་ ཕྱོགས་ བསྡིགས་པ འི་ ཕྱག་རྒྱ་ སྣ་ ཚོགས་པ འི་ རོལ་པ་ སྟོན་ ཏེ །"
  },
  {
    "source": "མདུན་ན་མོར་རྟག་པར་འཚོ་ཞིང་གཞེས་པ།",
    "target": "མདུན་ ན་ མོ ར་ རྟག་པ ར་ འཚོ་ ཞིང་ གཞེས་ པ །"
  },
  {
    "source": "མདོར་ན་འཇིགས་པ་སྲུང་བ་དང་ཉིད་ཀྱི་ཕྱིར་ཕ་རོལ་ཏུ་ཕྱིན་པ་དྲུག་སྤྱད་བཟོ་བའི་ལམ་དང་འབྲེལ་བའི་སྒོ་ནས་ལྷ་དང་ཕྱི་རོལ་པའི་དྲང་སྲོང་མངོན་པར་ཤེས་པ་ལྔས་དབང་འབྱོར་བ།",
    "target": "མདོ ར་ ན་ འཇིགས་པ་ སྲུང་བ་ དང་ ཉིད་ ཀྱི་ ཕྱི ར་ ཕ་རོལ་ ཏུ་ ཕྱིན་པ་ དྲུག་ སྤྱད་ བཟོ་བ འི་ ལམ་ དང་ འབྲེལ་བ འི་ སྒོ་ ནས་ ལྷ་ དང་ ཕྱི་རོལ་པ འི་ དྲང་སྲོང་ མངོན་པ ར་ ཤེས་པ་ ལྔ ས་ དབང་ འབྱོར་བ །"
  },
  {
    "source": "དཀའ་ཐུབ་སྤྱོད་པས་ཚངས་པ་མགུ་བ་ལ་ནན་ཏན་དུ་སྟོན་པ་དང་།",
    "target": "དཀའ་ཐུབ་ སྤྱོད་པ ས་ ཚངས་པ་ མགུ་བ་ ལ་ ནན་ཏན་ དུ་ སྟོན་པ་ དང་ །"
  },
  {
    "source": "གཞན་ཡང་བྲན་དང་གཡོག་དང་ཞོ་ཤས་འཚོ་བ་དང་སློབ་མ་ལ་ཉེ་བར་གནས་པ་དང་ལྷན་ཅིག་གནས་པའི་ཚུལ་གྱིས་ཀྱང་འགྲོ་བའི་ཡན་ལག་དུ་མས།",
    "target": "གཞན་ ཡང་ བྲན་ དང་ གཡོག་ དང་ ཞོ་ཤ ས་ འཚོ་བ་ དང་ སློབ་མ་ ལ་ ཉེ་བ ར་ གནས་པ་ དང་ ལྷན་ ཅིག་ གནས་པ འི་ ཚུལ་ གྱིས་ ཀྱང་ འགྲོ་བ འི་ ཡན་ལག་ དུ་ མས །"
  },
  {
    "source": "སེམས་ཅན་གླེན་པ་དམ་པའི་ཆོས་ཀྱི་མིག་འབྲས་ལྡོངས་པ་རྣམས་ལ་སྣང་བ་ཆེན་པོ་ལ་བརྟོད་པར་ནུས་པའི་བློ་མིག་ཀུན་དགར་བྱེད་པ་གསལ་བར་བརྟོད་ཅིང་།",
    "target": "སེམས་ཅན་ གླེན་པ་ དམ་པ འི་ ཆོས་ ཀྱི་ མིག་ འབྲས་ ལྡོངས་པ་ རྣམས་ ལ་ སྣང་བ་ ཆེན་པོ་ ལ་ བརྟོད་པ ར་ ནུས་པ འི་ བློ་མིག་ ཀུན་ དགར་ བྱེད་པ་ གསལ་བ ར་ བརྟོད་ ཅིང་ །"
  },
  {
    "source": "དེ་ལྟ་བུའི་སྨིན་པ་དང་གྲོལ་བ་དང་སློབ་མའི་ཚོགས་བསྡུ་བ་དང་།",
    "target": "དེ་ ལྟ་བུ འི་ སྨིན་པ་ དང་ གྲོལ་བ་ དང་ སློབ་མ འི་ ཚོགས་ བསྡུ་བ་ དང་ །"
  },
  {
    "source": "བསྡུ་བའི་འབྲས་བུ་མཐས་མི་གཏུགས་པར་འཕེལ་བའི་ཡོན་ཏན་ནི་སངས་རྒྱས་བཅོམ་ལྡན་འདས་ནོངས་པ་ཐམས་ཅད་ཀྱིས་བཟུང་བ་མིན་པ་དེས་ཀྱང་བརྗོད་པར་དཀའ་ན་གཞན་ལྟ་ཅི་སྨོས།",
    "target": "བསྡུ་བ འི་ འབྲས་བུ་ མཐ ས་ མི་ གཏུགས་པ ར་ འཕེལ་བ འི་ ཡོན་ཏན་ ནི་ སངས་རྒྱས་ བཅོམ་ལྡན་འདས་ ནོངས་པ་ ཐམས་ཅད་ ཀྱིས་ བཟུང་བ་ མིན་པ་ དེ ས་ ཀྱང་ བརྗོད་པ ར་ དཀའ་ ན་ གཞན་ ལྟ་ ཅི་ སྨོས །"
  },
  {
    "source": "དེས་ན་བྱང་ཆུབ་སེམས་དཔའ་ཆེན་པོ་འདི་ལྟ་བུའི་སངས་རྒྱས་ཀྱི་ཞིང་ཀུན་ཏུ་བཟང་པོས་མཆོད་སྤྲིན་གྱི་དགེ་བས་འགེངས་པའི་ཚུལ་ཡང་མེ་ཏོག་དང་བདུག་པ་དང་སྤོས་དང་ཕྲེང་བ་དང་ཕྱེ་མ་དང་ན་བཟའ་དང་གདུགས་དང་བླ་བྲེ་དང་རིན་པོ་ཆེའི་རྒྱན་འཕྲེང་ཟ་རམ་ཚར་དང་།",
    "target": "དེ ས་ ན་ བྱང་ཆུབ་སེམས་དཔའ་ ཆེན་པོ་ འདི་ ལྟ་བུ འི་ སངས་རྒྱས་ ཀྱི་ ཞིང་ ཀུན་ ཏུ་ བཟང་པོ ས་ མཆོད་སྤྲིན་ གྱི་ དགེ་བ ས་ འགེངས་པ འི་ ཚུལ་ ཡང་ མེ་ཏོག་ དང་ བདུག་པ་ དང་ སྤོས་ དང་ ཕྲེང་བ་ དང་ ཕྱེ་ མ་ དང་ ན་བཟའ་ དང་ གདུགས་ དང་ བླ་བྲེ་ དང་ རིན་པོ་ཆེ འི་ རྒྱན་ འཕྲེང་ ཟ་ རམ་ ཚར་ དང་ །"
  },
  {
    "source": "རྒྱལ་མཚན་དང་བ་དན་དང་མལ་ཁྲི་དང་དར་གྱི་ལྡ་ལྡིའི་ཆུན་འཕྱང་ལ་སོགས་པ་རེ་རེ་བཞིན་གྲངས་ཀྱིས་མི་ལང་བ།",
    "target": "རྒྱལ་མཚན་ དང་ བ་དན་ དང་ མལ་ཁྲི་ དང་ དར་ གྱི་ ལྡ་ལྡི འི་ ཆུན་ འཕྱང་ ལ་ སོགས་པ་ རེ་རེ་ བཞིན་ གྲངས་ ཀྱིས་ མི་ ལང་བ །"
  },
  {
    "source": "དག་ཅིང་གསལ་ལ་སྲིད་དང་ཞེང་གི་རྒྱ་ཁྱོན་གྱི་ཚད་ཡོངས་སུ་དཔགས་པ་མིན་པ།",
    "target": "དག་ ཅིང་ གསལ་ ལ་ སྲིད་ དང་ ཞེང་ གི་ རྒྱ་ ཁྱོན་ གྱི་ ཚད་ ཡོངས་ སུ་ དཔགས་ པ་ མིན་པ །"
  },
  {
    "source": "དྭངས་ཤིང་འོད་ཟེར་སྣ་ཚོགས་སྤྲོ་བ་རྙིང་པར་མི་འགྱུར་ཞིང་ནག་ནོག་གི་ཁ་དོག་དང་ཡིད་དུ་མི་འོང་བའི་དབྱིབས་མི་ལེན་པ་རེ་རེ་ལས་ཀྱང་གྲངས་མེད་དུ་འཕེལ་ཞིང་མཁོ་བ་མིན་པའི་ཡོ་བྱད་དལ་བར་མི་གནས་པ།",
    "target": "དྭངས་ ཤིང་ འོད་ཟེར་ སྣ་ཚོགས་ སྤྲོ་བ་ རྙིང་པ ར་ མི་ འགྱུར་ ཞིང་ ནག་ནོག་ གི་ ཁ་དོག་ དང་ ཡིད་ དུ་ མི་ འོང་བ འི་ དབྱིབས་ མི་ ལེན་པ་ རེ་རེ་ ལས་ ཀྱང་ གྲངས་མེད་ དུ་ འཕེལ་ ཞིང་ མཁོ་བ་ མིན་པ འི་ ཡོ་བྱད་ དལ་བ ར་ མི་ གནས་པ །"
  },
  {
    "source": "སངས་རྒྱས་ཀྱི་ཞིང་ཡོད་དོ་ཅོག་འབྱོར་ཚོགས་དེ་སྙེད་ཀྱིས་བར་མཚམས་མེད་པར་བཀྲམ་ཞིང་བདག་ཏུ་འཛིན་པ་མེད་པས་ཡོ་བྱད་དེ་དག་ཅི་དགའ་བར་མཆོད་ཅིང་།",
    "target": "སངས་རྒྱས་ ཀྱི་ ཞིང་ ཡོད་ དོ་ ཅོག་ འབྱོར་ ཚོགས་ དེ་ སྙེད་ ཀྱིས་ བར་མཚམས་ མེད་པ ར་ བཀྲམ་ ཞིང་ བདག་ ཏུ་ འཛིན་པ་ མེད་པ ས་ ཡོ་བྱད་ དེ་ དག་ ཅི་ དགའ་བ ར་ མཆོད་ ཅིང་ །"
  },
  {
    "source": "དགྱེས་དགུར་རོལ་བའི་ཚིམ་པ་མུ་མེད་པ་དུས་ཇི་སྲིད་བར་རྟག་པར་དམ་པའི་དབང་པོར་གྱུར་པ་ལས་རྣམ་པར་འཕྲུལ་པ་ནི་དེའི་ངང་ཚུལ་གྱི་སྒོ་ནས་ཏེ།",
    "target": "དགྱེས་ དགུ ར་ རོལ་བ འི་ ཚིམ་པ་ མུ་ མེད་པ་ དུས་ ཇི་སྲིད་ བར་ རྟག་པ ར་ དམ་པ འི་ དབང་པོ ར་ གྱུར་པ་ ལས་ རྣམ་པ ར་ འཕྲུལ་པ་ ནི་ དེ འི་ ངང་ཚུལ་ གྱི་ སྒོ་ ནས་ ཏེ །"
  },
  {
    "source": "དེའི་བསོད་ནམས་ཀྱང་རང་གིར་བཞེས་པ་ལས་མ་ཡིན་གྱི།",
    "target": "དེ འི་ བསོད་ནམས་ ཀྱང་ རང་ གི ར་ བཞེས་པ་ ལས་ མ་ ཡིན་ གྱི །"
  },
  {
    "source": "ཏིང་ངེ་འཛིན་གྱི་སྦྱོར་བའི་མཆོད་པས་བསྒྲུབས་པའི་མཆོག་གིས་བདུད་རྩི་དེ་ནི་འགྲོ་བ་མཐའ་དག་ལ་དེ་བཞིན་གཤེགས་པ་མཆོད་པའི་སྒོ་དང་།",
    "target": "ཏིང་ངེ་འཛིན་ གྱི་ སྦྱོར་བ འི་ མཆོད་པ ས་ བསྒྲུབས་པ འི་ མཆོག་ གིས་ བདུད་རྩི་ དེ་ ནི་ འགྲོ་བ་ མཐའ་དག་ ལ་ དེ་བཞིན་གཤེགས་པ་ མཆོད་པ འི་ སྒོ་ དང་ །"
  },
  {
    "source": "སེམས་ཅན་མཐའ་ཡས་པ་ལ་གཏོང་བའི་སྒོ་དང་།",
    "target": "སེམས་ཅན་ མཐའ་ཡས་པ་ ལ་ གཏོང་བ འི་ སྒོ་ དང་ །"
  },
  {
    "source": "སྦྱངས་ཡོན་གྱི་རྙོགས་པ་དང་བྲལ་བའི་ཚུལ་གྱི་སྒོ་དང་།",
    "target": "སྦྱངས་ ཡོན་ གྱི་ རྙོགས་པ་ དང་ བྲལ་བ འི་ ཚུལ་ གྱི་ སྒོ་ དང་ །"
  },
  {
    "source": "མི་འཁྲུགས་པ་བཟོད་པའི་སྒོ་དང་།",
    "target": "མི་ འཁྲུགས་པ་ བཟོད་པ འི་ སྒོ་ དང་ །"
  },
  {
    "source": "བརྟུལ་ཕོད་པའི་དཀའ་བ་ལེན་པ་བརྩོན་པའི་སྒོ་དང་།",
    "target": "བརྟུལ་ཕོད་པ འི་ དཀའ་བ་ ལེན་པ་ བརྩོན་པ འི་ སྒོ་ དང་ །"
  },
  {
    "source": "ཞི་བ་ལ་རྣལ་འབྱོར་དུ་འཇུག་པ་བསམ་གཏན་གྱི་སྒོ་དང་།",
    "target": "ཞི་བ་ ལ་ རྣལ་འབྱོར་ དུ་ འཇུག་པ་ བསམ་གཏན་ གྱི་ སྒོ་ དང་ །"
  },
  {
    "source": "དོན་ལ་རྣམ་པར་ངེས་པ་ཡང་དག་པར་འབྱེད་པ་ཤེས་རབ་ཀྱི་སྒོ་དང་།",
    "target": "དོན་ ལ་ རྣམ་པ ར་ ངེས་པ་ ཡང་ དག་པ ར་ འབྱེད་པ་ ཤེས་རབ་ ཀྱི་ སྒོ་ དང་ །"
  },
  {
    "source": "སྦྱང་བ་ལ་རྣམ་ལྡན་ཐབས་ཀྱི་སྒོ་དང་།",
    "target": "སྦྱང་བ་ ལ་ རྣམ་ ལྡན་ ཐབས་ ཀྱི་ སྒོ་ དང་ །"
  },
  {
    "source": "ཚངས་གནས་དང་མངོན་ཤེས་དག་པའི་སྒོ་དང་།",
    "target": "ཚངས་ གནས་ དང་ མངོན་ཤེས་ དག་པ འི་ སྒོ་ དང་ །"
  },
  {
    "source": "བསྡུ་བའི་དངོས་པོ་རྒྱུད་མི་སྡོད་པའི་སྒོ་དང་།",
    "target": "བསྡུ་བ འི་ དངོས་པོ་ རྒྱུད་ མི་ སྡོད་པ འི་ སྒོ་ དང་ །"
  },
  {
    "source": "ཚོགས་རྣམ་པ་གཉིས་ངོམས་པ་མེད་པ་ལྟུང་བའི་སྒོ་དང་།",
    "target": "ཚོགས་ རྣམ་པ་ གཉིས་ ངོམས་པ་ མེད་པ་ ལྟུང་བ འི་ སྒོ་ དང་ །"
  },
  {
    "source": "སྟོབས་དང་དབང་པོ་རྣམ་པར་བྱང་བའི་ལམ་གྱི་སྒོ་དང་།",
    "target": "སྟོབས་ དང་ དབང་པོ་ རྣམ་པ ར་ བྱང་བ འི་ ལམ་ གྱི་ སྒོ་ དང་ །"
  },
  {
    "source": "བདེན་པ་བཞི་དང་རྣམ་པར་ཐར་པས་དགོས་དོན་སྒྲུབ་པའི་སྒོ་དང་།",
    "target": "བདེན་པ་ བཞི་ དང་ རྣམ་པ ར་ ཐར་པ ས་ དགོས་དོན་ སྒྲུབ་པ འི་ སྒོ་ དང་ །"
  },
  {
    "source": "འགོག་པ་ཆེན་པོ་མཚན་མ་ཆད་པའི་སྒོ་ལ་སོགས་ཀྱིས་ཕྱི་མོར་བྱིན་གྱི་བརླབས་ཏེ་འགྲོ་བ་ཇི་སྙེད་ལ་གཞུགས་པར་མཛད་དེ།",
    "target": "འགོག་པ་ ཆེན་པོ་ མཚན་མ་ ཆད་པ འི་ སྒོ་ ལ་ སོགས་ ཀྱིས་ ཕྱི་མོ ར་ བྱིན་ གྱི་ བརླབས་ ཏེ་ འགྲོ་བ་ ཇི་ སྙེད་ ལ་ གཞུགས་པ ར་ མཛད་ དེ །"
  },
  {
    "source": "བསམ་པ་དང་མཐུན་པར་འཇིག་རྟེན་ཆེན་པོའི་ཁ་ལོ་རང་དབང་དུ་བསྒྱུར་བ་ལ་ནི་སུས་ཀྱང་མཚན་མར་བཟུང་སྟེ་གནས་ག་གེ་དང་།",
    "target": "བསམ་པ་ དང་ མཐུན་པ ར་ འཇིག་རྟེན་ ཆེན་པོ འི་ ཁ་ལོ་ རང་ དབང་ དུ་ བསྒྱུར་བ་ ལ་ ནི་ སུ ས་ ཀྱང་ མཚན་མ ར་ བཟུང་ སྟེ་ གནས་ ག་ གེ་ དང་ །"
  },
  {
    "source": "གང་ཟག་ཆེ་གེ་ལ་ཆོས་དེ་ཀེ་དང་།",
    "target": "གང་ཟག་ ཆེ་ གེ་ ལ་ ཆོས་ དེ་ ཀེ་ དང་ །"
  },
  {
    "source": "རྒྱུད་སྦྱོང་ཚུལ་ཉེ་གེར་བྱས་པ་ལ་སོགས་ཕྱོགས་རེ་བ་གཅིག་གིས་ནི་དེའི་ཚད་གཞལ་བར་ཡང་མི་བཏུབ་ལ།",
    "target": "རྒྱུད་ སྦྱོང་ ཚུལ་ ཉེ་ གེ ར་ བྱས་པ་ ལ་ སོགས་ ཕྱོགས་རེ་བ་ གཅིག་ གིས་ ནི་ དེ འི་ ཚད་ གཞལ་བ ར་ ཡང་ མི་ བཏུབ་ ལ །"
  },
  {
    "source": "དེ་ལྟར་དཔྱད་པར་བྱ་བ་རིག་པ་མིན་ཏེ།",
    "target": "དེ་ ལྟ ར་ དཔྱད་པ ར་ བྱ་བ་ རིག་པ་ མིན་ ཏེ །"
  },
  {
    "source": "གང་གི་སེམས་ཅན་གྱི་ཁམས་མཐའ་ཡས་པ་ལ་གཅིག་ཏུ་སྨན་པ་ཀུན་ལ་མི་དམན་ཞིང་།",
    "target": "གང་ གི་ སེམས་ཅན་ གྱི་ ཁམས་ མཐའ་ཡས་པ་ ལ་ གཅིག་ ཏུ་ སྨན་པ་ ཀུན་ ལ་ མི་ དམན་ ཞིང་ །"
  },
  {
    "source": "ཀུན་ལ་སྨན་པ་མཐའ་གཅིག་ཏུ་ངེས་པར་ཡང་མི་སྣང་བས།",
    "target": "ཀུན་ ལ་ སྨན་པ་ མཐའ་ གཅིག་ ཏུ་ ངེས་པ ར་ ཡང་ མི་ སྣང་བ ས །"
  },
  {
    "source": "གང་ལ་ལེགས་པར་སྣང་བའི་སྤྱོད་ཚུལ་ཕྱོགས་རེ་བ་ཡང་ལེགས་པར་གྲུབ་པའི་ངོ་བོར་ཐེ་ཚོམ་དང་མ་བྲལ་ལ།",
    "target": "གང་ ལ་ ལེགས་པ ར་ སྣང་བ འི་ སྤྱོད་ཚུལ་ ཕྱོགས་ རེ་བ་ ཡང་ ལེགས་པ ར་ གྲུབ་པ འི་ ངོ་བོ ར་ ཐེ་ཚོམ་ དང་ མ་ བྲལ་ ལ །"
  },
  {
    "source": "གང་མི་ལེགས་པར་སྣང་བའི་སྤྱོད་ཚུལ་ཕྱོགས་རེ་བ་ཡང་སྤྱོད་ཚུལ་མི་ལེགས་པའི་ངོ་བོར་ཐེ་ཚོམ་དང་བྲལ་བའི་ཕྱིར།",
    "target": "གང་ མི་ ལེགས་པ ར་ སྣང་བ འི་ སྤྱོད་ཚུལ་ ཕྱོགས་ རེ་བ་ ཡང་ སྤྱོད་ཚུལ་ མི་ ལེགས་པ འི་ ངོ་བོ ར་ ཐེ་ཚོམ་ དང་ བྲལ་བ འི་ ཕྱི ར །"
  },
  {
    "source": "ཀུན་ཏུ་ཆགས་ཐོགས་མེད་པའི་ཡེ་ཤེས་ཀྱི་སྤྱན་མི་མངའ་བ་ཚུར་མཐོང་གི་བློ་དག་ནི་གཞལ་བྱ་འཇལ་བྱེད་མཚན་ཉིད་པ་མ་ཡིན་པའི་ཕྱིར།",
    "target": "ཀུན་ ཏུ་ ཆགས་ ཐོགས་ མེད་པ འི་ ཡེ་ཤེས་ ཀྱི་ སྤྱན་ མི་ མངའ་བ་ ཚུ ར་ མཐོང་ གི་ བློ་ དག་ ནི་ གཞལ་ བྱ་ འཇལ་ བྱེད་ མཚན་ཉིད་པ་ མ་ ཡིན་པ འི་ ཕྱི ར །"
  },
  {
    "source": "དབང་ཐོབ་པའི་སེམས་པ་ཆེན་པོ་རྣམས་ཀྱི་གཟུགས་དང་ཆོ་རིགས་དང་འཁོར་དང་ལོངས་སྤྱོད་དང་གདུལ་བྱ་དང་།",
    "target": "དབང་ ཐོབ་པ འི་ སེམས་པ་ ཆེན་པོ་ རྣམས་ ཀྱི་ གཟུགས་ དང་ ཆོ་རིགས་ དང་ འཁོར་ དང་ ལོངས་སྤྱོད་ དང་ གདུལ་བྱ་ དང་ །"
  },
  {
    "source": "གནས་དང་ཆོས་དང་བཙུན་མོ་དང་སྲིད་ཀྱི་ཚུལ་དག་ཞི་བ་དང་དྲག་པོར་སྐྱོང་བ་ལ་རབ་ཏུ་བྱུང་བ་ཁོ་ན་དང་།",
    "target": "གནས་ དང་ ཆོས་ དང་ བཙུན་མོ་ དང་ སྲིད་ ཀྱི་ ཚུལ་ དག་ ཞི་བ་ དང་ དྲག་པོ ར་ སྐྱོང་བ་ ལ་ རབ་ ཏུ་ བྱུང་བ་ ཁོ་ན་ དང་ །"
  },
  {
    "source": "ཁྱིམ་པ་ཁོ་ན་དང་།",
    "target": "ཁྱིམ་པ་ ཁོ་ན་ དང་ །"
  },
  {
    "source": "ཁྱིམ་དུ་གནས་པ་ཤས་ཆེ་ལ་རབ་ཏུ་བྱུང་བའི་ཕྱོགས་ཅུང་ཟད་འདྲེས་པ་དང་།",
    "target": "ཁྱིམ་ དུ་ གནས་པ་ ཤས་ ཆེ་ ལ་ རབ་ ཏུ་ བྱུང་བ འི་ ཕྱོགས་ ཅུང་ཟད་ འདྲེས་པ་ དང་ །"
  },
  {
    "source": "རབ་ཏུ་བྱུང་བ་ཤས་ཆེ་ལ་ཁྱིམ་དུ་གནས་པའི་ཕྱོགས་ཅུང་ཟད་འདྲེས་པ་དང་།",
    "target": "རབ་ ཏུ་ བྱུང་བ་ ཤས་ ཆེ་ ལ་ ཁྱིམ་ དུ་ གནས་པ འི་ ཕྱོགས་ ཅུང་ཟད་ འདྲེས་པ་ དང་ །"
  },
  {
    "source": "ཡང་རབ་ཏུ་བྱུང་བ་དང་ཁྱིམ་པའི་སྤྱོད་པ་འདྲེས་མར་ཆ་སྙོམས་ཏེ་གནས་པ་ལ་སོགས་ཀྱི་སྐྱེ་བོ་གང་གིས་ཀྱང་བློ་བསྡུར་མི་བཏུབ་ན།",
    "target": "ཡང་ རབ་ ཏུ་ བྱུང་བ་ དང་ ཁྱིམ་པ འི་ སྤྱོད་པ་ འདྲེས་མ ར་ ཆ་སྙོམས་ ཏེ་ གནས་པ་ ལ་ སོགས་ ཀྱི་ སྐྱེ་བོ་ གང་ གིས་ ཀྱང་ བློ་ བསྡུ ར་ མི་ བཏུབ་ ན །"
  },
  {
    "source": "རྟོག་གེ་མི་བསྲུན་པ་ཕལ་པའི་བློས་རིགས་པ་དང་གཟུ་བོར་དཔྱོད་དེ་ཞེས་ཕྱོགས་རེ་བའི་ཡིད་གར་མི་འབབ་པའི་གསང་བ་རྨད་དུ་བྱུང་བ་ནི་སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱི་ཐུན་མོངས་མ་ཡིན་པའི་སྤྱོད་ཡུལ་ཁོ་ནར་གྲུབ་ལ།",
    "target": "རྟོག་གེ་ མི་ བསྲུན་པ་ ཕལ་པ འི་ བློ ས་ རིགས་པ་ དང་ གཟུ་བོ ར་ དཔྱོད་ དེ་ ཞེས་ ཕྱོགས་ རེ་བ འི་ ཡིད་ གར་ མི་ འབབ་པ འི་ གསང་བ་ རྨད་ དུ་ བྱུང་བ་ ནི་ སངས་རྒྱས་ དང་ བྱང་ཆུབ་སེམས་དཔའ་ ཆེན་པོ་ རྣམས་ ཀྱི་ ཐུན་ མོངས་ མ་ ཡིན་པ འི་ སྤྱོད་ཡུལ་ ཁོ་ན ར་ གྲུབ་ ལ །"
  },
  {
    "source": "མདོར་ན་མཚུངས་པ་མེད་པའི་རྣལ་འབྱོར་གྱི་དབང་ཕྱུག་དེ་ཉིད་ནི།",
    "target": "མདོ ར་ ན་ མཚུངས་པ་ མེད་པ འི་ རྣལ་འབྱོར་ གྱི་ དབང་ ཕྱུག་ དེ་ ཉིད་ ནི །"
  },
  {
    "source": "རྡོ་རྗེའི་ལུས་རྣམ་སྨིན་གྱི་ཕུང་པོ་སྒྲིབ་བྲལ་དུ་བྱས་པའི་མཚན་དཔེའི་གཟི་འོད་ཅན་མཐོང་ན་རབ་ཏུ་དགའ་བའི་ས་ལ་གྲུབ་པར་མཛད་ལ།",
    "target": "རྡོ་རྗེ འི་ ལུས་ རྣམ་སྨིན་ གྱི་ ཕུང་པོ་ སྒྲིབ་ བྲལ་ དུ་ བྱས་པ འི་ མཚན་དཔེ འི་ གཟི་འོད་ ཅན་ མཐོང་ ན་ རབ་ ཏུ་ དགའ་བ འི་ ས་ ལ་ གྲུབ་པ ར་ མཛད་ ལ །"
  },
  {
    "source": "གསང་སྔགས་བླ་ན་མེད་པའི་ཕྱག་རྒྱའི་རྒྱས་བཅིངས་པའི་འགྱུར་ཁུགས་སྟོང་ཕྲག་བརྒྱད་ཅུ་རྩ་བཞིའི་གནས་དང་ཉེ་བའི་གནས་ཀྱི་མིང་ཅན་གྱིས་ས་བཅུ་གསུམ་གྱི་ཐེམ་སྐས་ལ་འཛེག་ཏུ་བཅུག་ནས་རྣམ་པར་མི་རྟོག་པ་མ་ཧཱ་མུ་དྲ་ཐུགས་ཀྱི་ཉིང་ཁུ།",
    "target": "གསང་སྔགས་ བླ་ ན་ མེད་པ འི་ ཕྱག་རྒྱ འི་ རྒྱས་ བཅིངས་པ འི་ འགྱུར་ ཁུགས་ སྟོང་ ཕྲག་ བརྒྱད་ ཅུ་ རྩ་ བཞི འི་ གནས་ དང་ ཉེ་བ འི་ གནས་ ཀྱི་ མིང་ཅན་ གྱིས་ ས་ བཅུ་ གསུམ་ གྱི་ ཐེམ་སྐས་ ལ་ འཛེག་ ཏུ་ བཅུག་ ནས་ རྣམ་པ ར་ མི་ རྟོག་པ་ མ་ ཧཱ་ མུ་དྲ་ ཐུགས་ ཀྱི་ ཉིང་ཁུ །"
  },
  {
    "source": "རྗེ་བཙུན་སྒམ་པོ་པ་དང་།",
    "target": "རྗེ་བཙུན་ སྒམ་པོ་པ་ དང་ །"
  },
  {
    "source": "དཔལ་ཕག་མོ་གྲུ་པ་དང་།",
    "target": "དཔལ་ ཕག་མོ་ གྲུ་པ་ དང་ །"
  },
  {
    "source": "རྗེ་འཇིག་རྟེན་གསུམ་གྱི་མགོན་པོ་ལ་སོགས་པ་འཁོར་ལོའི་དབང་ཕྱུག་རྣམས་ཀྱི་འོད་གསལ་བའི་རིམ་པ་མ་ལུས་པ་ཆོ་ག་ཟབ་མོའི་སྒོ་ནས་སྐལ་ལྡན་གྱི་སློབ་མ་ལ་སྐད་ཅིག་སྩལ་བར་མཛད་པས་སྒྲུབ་བརྒྱུད་རིན་པོ་ཆེའི་སྲོལ་མ་ཉམས་པར་རྒྱལ་བ་འབྲི་ཁུང་པའི་ཆོས་ཀྱི་འཁོར་ལོ་རྩིབས་བརྒྱ་སྟོང་བསྒྱུར་བར་འགྱུར་བ་དེ་སྙེད་ཀྱི་བསྟན་པ་གསལ་བྱེད་རྩིབས་སྟོང་པ་ཅན།",
    "target": "རྗེ་ འཇིག་རྟེན་ གསུམ་ གྱི་ མགོན་པོ་ ལ་ སོགས་པ་ འཁོར་ལོ འི་ དབང་ཕྱུག་ རྣམས་ ཀྱི་ འོད་གསལ་བ འི་ རིམ་པ་ མ་ ལུས་པ་ ཆོ་ག་ ཟབ་མོ འི་ སྒོ་ ནས་ སྐལ་ལྡན་ གྱི་ སློབ་མ་ ལ་ སྐད་ ཅིག་ སྩལ་བ ར་ མཛད་པ ས་ སྒྲུབ་བརྒྱུད་ རིན་པོ་ཆེ འི་ སྲོལ་ མ་ ཉམས་པ ར་ རྒྱལ་བ་ འབྲི་ཁུང་ པ འི་ ཆོས་ ཀྱི་ འཁོར་ལོ་ རྩིབས་ བརྒྱ་ སྟོང་ བསྒྱུར་བ ར་ འགྱུར་བ་ དེ་ སྙེད་ ཀྱི་ བསྟན་པ་ གསལ་ བྱེད་ རྩིབས་ སྟོང་པ་ ཅན །"
  },
  {
    "source": "གདུང་རབས་དྲི་བྲལ་གསེར་གྱི་མུ་ཁྱུད་འགྱུར་བ་མེད་པ་འཁོར་མར་འབྱུང་བའི་རྟོགས་ལྡན་རྣལ་འབྱོར་གྱི་དབང་ཕྱུག་བར་མ་ཆད་དུ་བྱོན་པའི་རྒྱལ་ཐབས་བླ་ན་མེད་པར་སྐྱོང་བ་ལ་རྗེ་འདི་པ་ལྟ་བུ་ནི་དུས་གསུམ་དུ་འབྱུང་བར་དཀའོ་ཞེས་སྲིད་པ་དང་ཞི་བ་ན་གནས་པའི་རྒྱུད་ཚོད་བླ་ན་མེད་པ་ཀུན་གྱིས་ཀྱང་གླགས་ཅོར་དུ་སྒྲོགས་པ་གང་ཡིན་པ་དེ་ནི།",
    "target": "གདུང་རབས་ དྲི་བྲལ་ གསེར་ གྱི་ མུ་ཁྱུད་ འགྱུར་བ་ མེད་པ་ འཁོར་མ ར་ འབྱུང་བ འི་ རྟོགས་ལྡན་ རྣལ་འབྱོར་ གྱི་ དབང་ཕྱུག་ བར་ མ་ ཆད་ དུ་ བྱོན་པ འི་ རྒྱལ་ ཐབས་ བླ་ ན་ མེད་པ ར་ སྐྱོང་བ་ ལ་ རྗེ་ འདི་པ་ ལྟ་བུ་ ནི་ དུས་ གསུམ་ དུ་ འབྱུང་བ ར་ དཀ འོ་ ཞེས་ སྲིད་པ་ དང་ ཞི་བ་ ན་ གནས་པ འི་ རྒྱུད་ ཚོད་ བླ་ ན་ མེད་པ་ ཀུན་ གྱིས་ ཀྱང་ གླགས་ ཅོ ར་ དུ་ སྒྲོགས་པ་ གང་ ཡིན་པ་ དེ་ ནི །"
  },
  {
    "source": "དགུང་མི་ལོ་ལྔ་བཅུ་ང་གསུམ་གྱི་བར་དུ་མཆོག་གི་སྤྲུལ་སྐུ་མཛད་དེ།",
    "target": "དགུང་ མི་ལོ་ ལྔ་ བཅུ་ ང་ གསུམ་ གྱི་ བར་ དུ་ མཆོག་ གི་ སྤྲུལ་སྐུ་ མཛད་ དེ །"
  },
  {
    "source": "རང་གཞན་གྱི་སྐྱེ་དགུ་དཔག་ཏུ་མེད་པ་བྱང་ཆུབ་ཏུ་བསྒྱུར་ཞིང་།",
    "target": "རང་ གཞན་ གྱི་ སྐྱེ་ དགུ་ དཔག་ ཏུ་ མེད་པ་ བྱང་ཆུབ་ ཏུ་ བསྒྱུར་ ཞིང་ །"
  },
  {
    "source": "བདག་གཞན་གྱི་རྒྱུད་ལ་ཚོགས་གཉིས་ཀྱི་བསོད་ནམས་ཟབ་ཅིང་མུ་མེད་པ་རྒྱས་པར་འདོད་དེ་དེ་འབྲེལ་བ་ཐོགས་ཚད་ལ་ཀུན་ནས་འབྱུང་བའི་ཁོང་གཅོང་ཞི་བའི་དཔྱད་འཇམ་པོ་བསྟན་ལ།",
    "target": "བདག་གཞན་ གྱི་ རྒྱུད་ ལ་ ཚོགས་ གཉིས་ ཀྱི་ བསོད་ནམས་ ཟབ་ ཅིང་ མུ་ མེད་པ་ རྒྱས་པ ར་ འདོད་ དེ་ དེ་ འབྲེལ་བ་ ཐོགས་ ཚད་ ལ་ ཀུན་ ནས་ འབྱུང་བ འི་ ཁོང་ གཅོང་ ཞི་བ འི་ དཔྱད་ འཇམ་པོ་ བསྟན་ ལ །"
  },
  {
    "source": "དཀའ་ཐུབ་ལྔ་པ་དང་ཁྱི་དང་བ་ལང་གི་བརྟུལ་ཞུགས་དང་།",
    "target": "དཀའ་ཐུབ་ ལྔ་པ་ དང་ ཁྱི་ དང་བ་ ལང་ གི་ བརྟུལ་ཞུགས་ དང་ །"
  },
  {
    "source": "ཉེར་རེག་གི་ཆོ་ག་ལ་རིམ་གྲོར་བགྱིད་ཅིང་ཙོག་པུར་འདུག་ནས་སེམས་ཀྱི་ཚེར་མ་རྣོན་པོར་ཕུག་ནས་དྲག་ཤུལ་གྱི་དཔུང་རྒྱུ་ཐབས་ཅན་ལོག་པའི་བསམ་སྦྱོར་དེ་དག་གི་རབ་ཏུ་རྒོལ་བ་དང་།",
    "target": "ཉེར་ རེག་ གི་ ཆོ་ག་ ལ་ རིམ་གྲོ ར་ བགྱིད་ ཅིང་ ཙོག་པུ ར་ འདུག་ ནས་ སེམས་ ཀྱི་ ཚེར་མ་ རྣོན་པོ ར་ ཕུག་ ནས་ དྲག་ཤུལ་ གྱི་ དཔུང་ རྒྱུ་ ཐབས་ ཅན་ ལོག་པ འི་ བསམ་སྦྱོར་ དེ་ དག་ གི་ རབ་ ཏུ་ རྒོལ་བ་ དང་ །"
  },
  {
    "source": "རང་རང་གི་སྲོག་སྔགས་ཀྱིས་མནའ་འདོར་དུ་བཅུག་སྟེ་ཕྱིར་སྤོང་གི་ཡིད་དམ་ལ་འགོད་པའི་མཐུ་ཆེན་པོ་མངའ་བརྙེས་ཏེ།",
    "target": "རང་རང་ གི་ སྲོག་ སྔགས་ ཀྱིས་ མནའ་ འདོར་ དུ་ བཅུག་ སྟེ་ ཕྱི ར་ སྤོང་ གི་ ཡིད་ དམ་ ལ་ འགོད་པ འི་ མཐུ་ཆེན་པོ་ མངའ་ བརྙེས་ ཏེ །"
  },
  {
    "source": "ཡེ་ཤེས་ཀྱི་མགོན་པོ་ཕྱག་བཞི་པ་ལྕམ་དྲལ་དང་།",
    "target": "ཡེ་ཤེས་ ཀྱི་ མགོན་པོ་ ཕྱག་བཞི་པ་ ལྕམ་དྲལ་ དང་ །"
  },
  {
    "source": "ཡེ་ཤེས་ཀྱི་མཁའ་འགྲོ་མ་ཨ་ཕྱི་ཆོས་ཀྱི་སྒྲོན་མ་ལ་སོགས་པ་ཞི་དྲག་གི་སྐུ་གསུང་ཐུགས་ཡོན་ཏན་ཕྲིན་ལས་མཐའ་ཡས་པ་མི་ཟད་རྒྱན་གྱི་འཁོར་ལོ་མངའ་བ་རྣམས་ཀྱང་རྗེ་བཙུན་འདི་ཉིད་ཀྱིས་ཆབ་ཚིག་སྙན་གྱི་གདུབ་ཀོར་དུ་འབྲལ་བ་མེད་པར་བཟུང་ནས་ཇི་སྲིད་ནམ་མཁའ་མ་ཞིག་གི་བར་རྒྱལ་བ་འབྲི་ཁུང་པའི་བསྟན་པ་ལྷ་དང་བླ་མ་ཡིད་དམ་དཔའ་བོ་མཁའ་འགྲོ་ཆོས་སྐྱོང་སྲུང་མ་དཀོན་མཆོག་རྒྱ་མཚོའི་བྱིན་བརླབས་ལས་མི་ཉམས་པར་ཡོད་པ་འདི་ནི་སྐྱོབ་པ་ཀུན་དགའ་རིན་ཆེན་གྱི་བཀའ་དྲིན་ལགས་པས།",
    "target": "ཡེ་ཤེས་ ཀྱི་ མཁའ་འགྲོ་མ་ ཨ་ཕྱི་ ཆོས་ ཀྱི་ སྒྲོན་མ་ ལ་ སོགས་པ་ ཞི་དྲག་ གི་ སྐུ་གསུང་ཐུགས་ ཡོན་ཏན་ ཕྲིན་ལས་ མཐའ་ཡས་པ་ མི་ ཟད་ རྒྱན་ གྱི་ འཁོར་ལོ་ མངའ་བ་ རྣམས་ ཀྱང་ རྗེ་བཙུན་ འདི་ ཉིད་ ཀྱིས་ ཆབ་ ཚིག་ སྙན་ གྱི་ གདུབ་ཀོར་ དུ་ འབྲལ་བ་ མེད་པ ར་ བཟུང་ ནས་ ཇི་སྲིད་ ནམ་མཁའ་ མ་ ཞིག་ གི་ བར་ རྒྱལ་བ་ འབྲི་ཁུང་ པ འི་ བསྟན་པ་ ལྷ་ དང་ བླ་མ་ ཡིད་ དམ་ དཔའ་བོ་མཁའ་འགྲོ་ ཆོས་སྐྱོང་ སྲུང་མ་ དཀོན་མཆོག་ རྒྱ་མཚོ འི་ བྱིན་ བརླབས་ ལས་ མི་ ཉམས་པ ར་ ཡོད་པ་ འདི་ ནི་ སྐྱོབ་པ་ ཀུན་དགའ་ རིན་ཆེན་ གྱི་ བཀའ་དྲིན་ ལགས་པ ས །"
  },
  {
    "source": "རྣམ་པར་ཐར་པ་འདི་ནི་ཆེས་ཆེ་བ་ལགས་སོ།།",
    "target": "རྣམ་པ ར་ ཐར་པ་ འདི་ ནི་ ཆེས་ ཆེ་བ་ ལགས་ སོ ། །"
  },
  {
    "source": "དེ་ལྟ་བུའི་སེམས་དཔའ་ཆེན་པོ་དེ་ཉིད་ཀྱང་མཁའ་ཁྱབ་ཀྱི་འགོག་པ་ཆེན་པོ་ལ་སྙོམས་པར་ཞུགས་ཏེ།",
    "target": "དེ་ ལྟ་བུ འི་ སེམས་དཔའ་ ཆེན་པོ་ དེ་ ཉིད་ ཀྱང་ མཁའ་ཁྱབ་ ཀྱི་ འགོག་པ་ ཆེན་པོ་ ལ་ སྙོམས་པ ར་ ཞུགས་ ཏེ །"
  },
  {
    "source": "རང་དོན་དམ་པ་ཆོས་ཀྱི་སྐུ་དང་གཞན་དོན་དམ་པ་གཟུགས་ཀྱི་སྐུ་གཉིས་མངོན་སུམ་དུ་མཛད་ནས་སྐུ་གདུང་གཞལ་དུ་མེད་པའི་ནོར་བུ་རིན་པོ་ཆེ་ནི་རིལ་པོ་གཅིག་ཏུ་བཞུགས་སུ་གསོལ་བ་ཡང་།",
    "target": "རང་དོན་ དམ་པ་ ཆོས་ ཀྱི་ སྐུ་ དང་ གཞན་དོན་ དམ་པ་ གཟུགས་ ཀྱི་ སྐུ་ གཉིས་ མངོན་སུམ་ དུ་ མཛད་ ནས་ སྐུ་གདུང་ གཞལ་ དུ་ མེད་པ འི་ ནོར་བུ་ རིན་པོ་ཆེ་ ནི་ རིལ་པོ་ གཅིག་ ཏུ་ བཞུགས་ སུ་ གསོལ་བ་ ཡང་ །"
  },
  {
    "source": "སྤྱིར་སྐྱེ་དགུ་ཐམས་ཅད་ཀྱི་ཕན་བདེའི་རྩ་ལག་ཏུ་གྱུར་པ་དང་།",
    "target": "སྤྱི ར་ སྐྱེ་ དགུ་ ཐམས་ཅད་ ཀྱི་ ཕན་ བདེ འི་ རྩ་ ལག་ ཏུ་ གྱུར་པ་ དང་ །"
  },
  {
    "source": "ཁྱད་པར་རྒྱལ་བ་འབྲི་ཁུང་པའི་བསྟན་པ་ལ་ཞུགས་སོ་འཚལ་གྱིས་ཚོགས་གཉིས་ཀྱི་ཞིང་མཆོག་ཏུ་གྱུར་པ་འདི་ཉིད་ཧྲིལ་པོར་མཆོད་སྡོང་དུ་འཛུགས་རིགས་པས།",
    "target": "ཁྱད་པ ར་ རྒྱལ་བ་ འབྲི་ཁུང་ པ འི་ བསྟན་པ་ ལ་ ཞུགས་ སོ་ འཚལ་ གྱིས་ ཚོགས་ གཉིས་ ཀྱི་ ཞིང་ མཆོག་ ཏུ་ གྱུར་པ་ འདི་ ཉིད་ ཧྲིལ་པོ ར་ མཆོད་སྡོང་ དུ་ འཛུགས་ རིགས་ པ ས །"
  },
  {
    "source": "སྐལ་བའི་ནོར་ཅན་རྣམས་ཞིང་མཆོག་དམ་པ་འདི་ཉིད་ལ་བསགས་སྦྱང་གི་ཡུལ་དུ་ནན་ཏན་མཛོད་ཅེས་ཁོ་བོ་སྨྲའོ།།",
    "target": "སྐལ་བ འི་ ནོར་ ཅན་ རྣམས་ ཞིང་ མཆོག་ དམ་པ་ འདི་ ཉིད་ ལ་ བསགས་སྦྱང་ གི་ ཡུལ་ དུ་ ནན་ཏན་ མཛོད་ ཅེས་ ཁོ་བོ་ སྨྲ འོ ། །"
  },
  {
    "source": "དེ་ལྟར་སྐྱོབ་པ་རིན་པོ་ཆེ་འཇིག་རྟེན་གསུམ་གྱི་མགོན་པོའི་བསྟན་པ་ལ་བྱི་དོར་གྱི་ཐེག་པ་ཆེན་པོ་ཀུན་དགའ་རིན་ཆེན་གྱི་རྣམ་པར་ཐར་པ་འདི་ནི།",
    "target": "དེ་ ལྟ ར་ སྐྱོབ་པ་ རིན་པོ་ཆེ་ འཇིག་རྟེན་ གསུམ་ གྱི་ མགོན་པོ འི་ བསྟན་པ་ ལ་ བྱི་དོར་ གྱི་ ཐེག་པ་ ཆེན་པོ་ ཀུན་དགའ་ རིན་ཆེན་ གྱི་ རྣམ་པ ར་ ཐར་པ་ འདི་ ནི །"
  },
  {
    "source": "རྗེ་དེ་ཉིད་ཀྱི་དབོན་སྒོམ་པ་ཆེན་པོ་མགོན་པོ་རྒྱལ་མཚན་པས་བདག་ཀརྨ་པའི་མཚན་གྱི་ས་བྱིན་གྱིས་བརླབས་པ་མི་བསྐྱོད་རྡོ་རྗེ་ལ་སྦྱོར་དགོས་ཞེས་གསོལ་བ་བཏབ་པའི་ངོར་ལེགས་པར་སྦྱར་བ་སྟེ།",
    "target": "རྗེ་ དེ་ ཉིད་ ཀྱི་ དབོན་ སྒོམ་པ་ ཆེན་པོ་ མགོན་པོ་ རྒྱལ་མཚན་ པ ས་ བདག་ ཀརྨ་པ འི་ མཚན་ གྱི་ ས་ བྱིན་ གྱིས་ བརླབས་པ་ མི་ བསྐྱོད་ རྡོ་རྗེ་ ལ་ སྦྱོར་ དགོས་ ཞེས་ གསོལ་བ་ བཏབ་པ འི་ ངོ ར་ ལེགས་པ ར་ སྦྱར་བ་ སྟེ །"
  },
  {
    "source": "འདི་ཉིད་སྦྱོར་བའི་དུས་ནི་རྗེ་གོང་མ་ཀུན་དགའི་ཞལ་སྔ་ནས་ཀྱི་གདན་རབས་གཉིས་པ།",
    "target": "འདི་ ཉིད་ སྦྱོར་བ འི་ དུས་ ནི་ རྗེ་ གོང་མ་ ཀུན་ དག འི་ ཞལ་སྔ་ ནས་ ཀྱི་ གདན་ རབས་ གཉིས་པ །"
  },
  {
    "source": "སྤྱིར་སྐྱུ་རའི་གདུང་རབས་བཅོ་ལྔ་པ་རྗེ་བཙུན་རིན་པོ་ཆེ་རྣམ་པར་རྒྱལ་བ་ཆོས་ཀྱི་གྲགས་པ་ཤེས་བྱའི་གནས་ལ་གསལ་བར་ལྟ་བའི་སྤྱན་སྔ་བ་དེ་ཉིད་དགུང་ལོ་ཉི་ཤུར་བབ་པ་ན་སྨོས་པ་ཡིན་ལ།",
    "target": "སྤྱི ར་ སྐྱུ་ ར འི་ གདུང་རབས་ བཅོ་ ལྔ་པ་ རྗེ་བཙུན་ རིན་པོ་ཆེ་ རྣམ་པར་རྒྱལ་བ་ ཆོས་ ཀྱི་ གྲགས་པ་ ཤེས་བྱ འི་ གནས་ ལ་ གསལ་བ ར་ ལྟ་བ འི་ སྤྱན་ སྔ་བ་ དེ་ ཉིད་ དགུང་ལོ་ ཉི་ཤུ ར་ བབ་པ་ ན་ སྨོས་པ་ ཡིན་ ལ །"
  },
  {
    "source": "སྤྱན་སྔ་དེ་ལ་ཡང་ཆེ་བའི་ཡོན་ཏན་ཇི་ལྟ་བུ་མངའ་ན།",
    "target": "སྤྱན་སྔ་ དེ་ ལ་ ཡང་ ཆེ་བ འི་ ཡོན་ཏན་ ཇི་ ལྟ་བུ་ མངའ་ ན །"
  },
  {
    "source": "མཚན་དང་དཔེ་བྱད་ཕུན་སུམ་ཚོགས་པ།",
    "target": "མཚན་ དང་ དཔེ་བྱད་ ཕུན་སུམ་ཚོགས་པ །"
  },
  {
    "source": "གསུང་གྲོང་ཁྱེར་བ་སྨྲ་བའི་སྐད་དུ་མི་སྨྲ་བ་བསྟན་བཅོས་ཀྱི་གྲགས་པ་ལྟར་བརྗོད་ཅིང་།",
    "target": "གསུང་ གྲོང་ཁྱེར་ བ་ སྨྲ་བ འི་ སྐད་ དུ་ མི་ སྨྲ་བ་ བསྟན་བཅོས་ ཀྱི་ གྲགས་པ་ ལྟ ར་ བརྗོད་ ཅིང་ །"
  },
  {
    "source": "ཐུགས་སྙིང་རྗེ་ཆེན་པོའི་རང་བཞིན་ཅན་འཁོན་དུ་འཛིན་པ་དང་།",
    "target": "ཐུགས་ སྙིང་རྗེ་ ཆེན་པོ འི་ རང་བཞིན་ ཅན་ འཁོན་ དུ་ འཛིན་པ་ དང་ །"
  },
  {
    "source": "ཡོ་བྱད་ལ་ཆགས་པ་བྲལ་བ།",
    "target": "ཡོ་བྱད་ ལ་ ཆགས་པ་ བྲལ་བ །"
  },
  {
    "source": "ང་རྒྱལ་ཞིང་མཐོན་པོའི་སྙེམས་པས་དབེན་པ།",
    "target": "ང་རྒྱལ་ ཞིང་ མཐོན་པོ འི་ སྙེམས་ པ ས་ དབེན་པ །"
  },
  {
    "source": "རྒྱལ་སྲིད་དང་མངའ་ཐང་གི་འབྱོར་པ་ལ་ཐུགས་ངེས་པར་འབྱུང་ནས་གཅིག་ཏུ་དབེན་པ་ལ་གཞོལ་བ།",
    "target": "རྒྱལ་སྲིད་ དང་ མངའ་ཐང་ གི་ འབྱོར་པ་ ལ་ ཐུགས་ ངེས་པ ར་ འབྱུང་ ནས་ གཅིག་ ཏུ་ དབེན་པ་ ལ་ གཞོལ་བ །"
  },
  {
    "source": "འགྲན་མཐོར་དང་རྩུབ་མོའི་ཚིག་སྤངས་ཏེ་བརྣབ་སེམས་དང་གཞན་རྒྱུད་ཀྱི་ཉེས་པ་ལ་མ་གཟིགས་པ།",
    "target": "འགྲན་ མཐོ ར་ དང་ རྩུབ་མོ འི་ ཚིག་ སྤངས་ ཏེ་ བརྣབ་སེམས་ དང་ གཞན་རྒྱུད་ ཀྱི་ ཉེས་པ་ ལ་ མ་ གཟིགས་པ །"
  },
  {
    "source": "རང་བཞིན་གྱི་མཛའ་བ་བརྟན་པ།",
    "target": "རང་བཞིན་ གྱི་ མཛའ་བ་ བརྟན་པ །"
  },
  {
    "source": "སྐྱེ་བོ་དམན་པས་གཤེ་སྐུར་གྱི་ཡ་གད་དུ་བྱས་ཀྱང་བཞིན་མི་འགྱུར་ཞིང་འཚེ་བའི་སེམས་མི་འཆར་ལ།",
    "target": "སྐྱེ་བོ་ དམན་པ ས་ གཤེ་ སྐུར་ གྱི་ ཡ་གད་ དུ་ བྱས་ ཀྱང་ བཞིན་ མི་ འགྱུར་ ཞིང་ འཚེ་བ འི་ སེམས་ མི་ འཆར་ ལ །"
  },
  {
    "source": "གཡོ་དང་སྒྱུ་ཡིས་སྐྱེ་བོ་བསླུ་བའི་ངག་ཆོད་པ།",
    "target": "གཡོ་ དང་ སྒྱུ་ ཡིས་ སྐྱེ་བོ་ བསླུ་བ འི་ ངག་ ཆོད་པ །"
  },
  {
    "source": "མཆོད་པར་འོས་པ་ལ་གོང་མར་འཛིན་ཅིང་བཤེས་སུ་བཟུང་བ་ལ་ཁ་ན་མ་ཐོ་བ་མེད་པས་ཕན་འདོགས་པ།",
    "target": "མཆོད་པ ར་ འོས་པ་ ལ་ གོང་མ ར་ འཛིན་ ཅིང་ བཤེས་ སུ་ བཟུང་བ་ ལ་ ཁ་ན་མ་ཐོ་བ་ མེད་པ ས་ ཕན་འདོགས་པ །"
  },
  {
    "source": "དམན་པའི་ས་པ་ལ་ཁྱད་གསོད་ཀྱིས་ཡིད་མི་འབེབས་པ།",
    "target": "དམན་པ འི་ ས་པ་ ལ་ ཁྱད་ གསོད་ ཀྱིས་ ཡིད་ མི་ འབེབས་པ །"
  },
  {
    "source": "དགྲར་འཛིན་པ་ལའང་ཐུགས་ཀུན་ཏུ་སྙོམས་པ་སྟེ།",
    "target": "དགྲ ར་ འཛིན་པ་ ལ འང་ ཐུགས་ ཀུན་ ཏུ་ སྙོམས་པ་ སྟེ །"
  },
  {
    "source": "སྐྱེས་བུ་ཆེན་པོའི་རྣམ་པར་ཐར་པ་བློས་གཞལ་བ་དཀའ་བར་སྣང་ངོ་།།",
    "target": "སྐྱེས་བུ་ ཆེན་པོ འི་ རྣམ་པ ར་ ཐར་པ་ བློ ས་ གཞལ་བ་ དཀའ་བ ར་ སྣང་ ངོ་ ། །"
  },
  {
    "source": "འདིར་འབད་དགེ་བས་འགྲོ་བ་ཐམས་ཅད་སྐྱོབ་པ་འཇིག་རྟེན་གསུམ་གྱི་མགོན་པོ་འབྲི་ཁུང་པའི་གོ་འཕང་ཐོབ་པར་གྱུར་ཅིག།།",
    "target": "འདི ར་ འབད་ དགེ་བ ས་ འགྲོ་བ་ ཐམས་ཅད་ སྐྱོབ་པ་ འཇིག་རྟེན་ གསུམ་ གྱི་ མགོན་པོ་ འབྲི་ཁུང་ པ འི་ གོ་འཕང་ ཐོབ་པ ར་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "མངྒ་ལཾ།",
    "target": "མངྒ་ལཾ །"
  }
]
