[
  {
    "source": "༼༣༥༣༽༄༅།།",
    "target": "༼ ༣༥༣ ༽ ༄༅ ། །"
  },
  {
    "source": "གཅོད་ཡུལ་རྒྱ་མཚོའི་སྙིང་པོ་སྟན་ཐོག་གཅིག་ཏུ་ཉམས་སུ་ལེན་པའི་ཚུལ་ཟབ་མོའི་ཡང་ཞུན་ཅེས་བྱ་བ་བཞུགས་སོ།།",
    "target": "གཅོད་ ཡུལ་ རྒྱ་མཚོ འི་ སྙིང་པོ་ སྟན་ ཐོག་ གཅིག་ ཏུ་ ཉམས་ སུ་ ལེན་པ འི་ ཚུལ་ ཟབ་མོ འི་ ཡང་ ཞུན་ ཅེས་ བྱ་བ་ བཞུགས་ སོ ། །"
  },
  {
    "source": "༼༣༥༤༽༄༅།།",
    "target": "༼ ༣༥༤ ༽ ༄༅ ། །"
  },
  {
    "source": "ན་མོ་གུ་རུ།",
    "target": "ན་མོ་ གུ་རུ །"
  },
  {
    "source": "འཁྲུལ་རྟོག་ཆོས་སྐུ་དག་པ་ཆེར།།",
    "target": "འཁྲུལ་ རྟོག་ ཆོས་སྐུ་ དག་པ་ ཆེར ། །"
  },
  {
    "source": "གཅོད་པའི་ཐབས་མང་སྟོན་མཛད་པ།།",
    "target": "གཅོད་པ འི་ ཐབས་ མང་ སྟོན་ མཛད་པ ། །"
  },
  {
    "source": "བླ་མ་ཡུམ་ཆེན་མཆོག་ཞབས་ལ།།",
    "target": "བླ་མ་ ཡུམ་ ཆེན་ མཆོག་ ཞབས་ ལ ། །"
  },
  {
    "source": "བཏུད་ནས་སྙིང་པོའི་རྣལ་འབྱོར་འཆད།།",
    "target": "བཏུད་ ནས་ སྙིང་པོ འི་ རྣལ་འབྱོར་ འཆད ། །"
  },
  {
    "source": "དེའང་ཡོན་ཏན་རིན་པོ་ཆེ་སྡུད་པ་ལས།།",
    "target": "དེ འང་ ཡོན་ཏན་ རིན་པོ་ཆེ་ སྡུད་པ་ ལས ། །"
  },
  {
    "source": "རྒྱུ་རྣམ་བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན།།",
    "target": "རྒྱུ་ རྣམ་ བཞི་ ཡིས་ བྱང་ཆུབ་སེམས་དཔའ་ མཁས་ སྟོབས་ ལྡན ། །"
  },
  {
    "source": "བདུད་བཞིས་ཐུབ་པར་དཀའ་ཞིང་སྐྱོད་པར་མི་ནུས་ཏེ།།",
    "target": "བདུད་ བཞི ས་ ཐུབ་པ ར་ དཀའ་ ཞིང་ སྐྱོད་པ ར་ མི་ ནུས་ ཏེ ། །"
  },
  {
    "source": "སྟོང་པར་གནས་དང་སེམས་ཅན་ཡོངས་སུ་མི་གཏོང་དང་།།",
    "target": "སྟོང་པ ར་ གནས་ དང་ སེམས་ཅན་ ཡོངས་ སུ་ མི་ གཏོང་ དང་ ། །"
  },
  {
    "source": "ཇི་སྐད་སྨྲས་བཞིན་བྱེད་དང་བདེ་གཤེགས་བྱིན་རླབས་ཅན།",
    "target": "ཇི་ སྐད་ སྨྲས་ བཞིན་ བྱེད་ དང་ བདེ་གཤེགས་ བྱིན་རླབས་ ཅན །"
  },
  {
    "source": "ཅེས་ཁྱད་པར་ཅན་གྱི་དོན་བཞིའི་གདམས་ངག་ལག་ལེན་དུ་བསྟར་བ་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་སྙིང་པོ་དམ་ཆོས་བདུད་ཀྱི་གཅོད་ཡུལ་དུ་གྲགས་པའི་གདམས་རྒྱ་མཚོ་ལྟ་བུའང་ཏིང་ངེ་འཛིན་གསུམ་དང་མཐུན་པའི་ལྟ་སྒོམ་སྤྱོད་གསུམ་གྱིས་ལམ་གྱི་ཡོན་ཏན་གོང་དུ་སྤེལ་བ་ཡིན་པས་ན་ལུས་སྦྱིན་ཐུན་གཅིག་ལའང་དེ་དག་ཡ་བྲལ་དུ་མ་སོང་བ་དགོས་སོ།།",
    "target": "ཅེས་ ཁྱད་པར་ཅན་ གྱི་ དོན་ བཞི འི་ གདམས་ངག་ ལག་ལེན་ དུ་ བསྟར་བ་ ཤེས་རབ་ ཀྱི་ ཕ་རོལ་ ཏུ་ ཕྱིན་པ འི་ མན་ངག་ གི་ སྙིང་པོ་ དམ་ཆོས་ བདུད་ ཀྱི་ གཅོད་ ཡུལ་ དུ་ གྲགས་པ འི་ གདམས་ རྒྱ་མཚོ་ ལྟ་བུ འང་ ཏིང་ངེ་འཛིན་ གསུམ་ དང་ མཐུན་པ འི་ ལྟ་ སྒོམ་ སྤྱོད་ གསུམ་ གྱིས་ ལམ་ གྱི་ ཡོན་ཏན་ གོང་ དུ་ སྤེལ་བ་ ཡིན་པ ས་ ན་ ལུས་ སྦྱིན་ ཐུན་ གཅིག་ ལ འང་ དེ་ དག་ ཡ་བྲལ་ དུ་ མ་ སོང་བ་ དགོས་ སོ ། །"
  },
  {
    "source": "དེ་ལ་གཅོད་ཅེས་བྱ་བའི་དོན་ནི་རང་རྒྱུད་ཀྱི་བདག་དང་བདག་གིར་འཛིན་པ་ལིང་ངེར་སྤངས་ནས།",
    "target": "དེ་ ལ་ གཅོད་ ཅེས་ བྱ་བ འི་ དོན་ ནི་ རང་ རྒྱུད་ ཀྱི་ བདག་ དང་ བདག་ གི ར་ འཛིན་པ་ ལིང་ངེ ར་ སྤངས་ ནས །"
  },
  {
    "source": "གཞན་སྣང་གང་ལའང་མཚན་འཛིན་གྱི་འདུ་ཤེས་མི་འཇུག་པར་སྒྱུ་མ་ལྟ་བུའི་སྤྱོད་པ་སྤྱད་པ་ཡིན་པས་དེ་གཞིར་བཞག་ནས་ཉམས་ལེན་དངོས་ལ་གསུམ།",
    "target": "གཞན་ སྣང་ གང་ ལ འང་ མཚན་ འཛིན་ གྱི་ འདུ་ཤེས་ མི་ འཇུག་པ ར་ སྒྱུ་མ་ ལྟ་བུ འི་ སྤྱོད་པ་ སྤྱད་པ་ ཡིན་པ ས་ དེ་ གཞི ར་ བཞག་ ནས་ ཉམས་ལེན་ དངོས་ ལ་ གསུམ །"
  },
  {
    "source": "བདེ་གཤེགས་ཀྱི་བྱིན་རླབས་རང་ལ་འཇུག་པར་བྱེད་པ་སྔོན་འགྲོའི་ཆོས།",
    "target": "བདེ་གཤེགས་ ཀྱི་ བྱིན་རླབས་ རང་ ལ་ འཇུག་པ ར་ བྱེད་པ་ སྔོན་འགྲོ འི་ ཆོས །"
  },
  {
    "source": "ཤེས་རབ་དང་སྙིང་རྗེའི་སྟོབས་ཀྱིས་སྟོང་པར་གནས་ཤིང་སེམས་ཅན་གྱི་དོན་སྒྲུབ་པ་དངོས་གཞིའི་ཉམས་ལེན།",
    "target": "ཤེས་རབ་ དང་ སྙིང་རྗེ འི་ སྟོབས་ ཀྱིས་ སྟོང་པ ར་ གནས་ ཤིང་ སེམས་ཅན་ གྱི་ དོན་ སྒྲུབ་པ་ དངོས་གཞི འི་ ཉམས་ལེན །"
  },
  {
    "source": "ཇི་སྐད་དམ་བཅས་པ་ལས་མི་འགལ་བར་སྤྱོད་པ་རྗེས་ཀྱི་བྱ་བའོ།།",
    "target": "ཇི་ སྐད་ དམ་བཅས་པ་ ལས་ མི་ འགལ་བ ར་ སྤྱོད་པ་ རྗེས་ ཀྱི་ བྱ་བ འོ ། །"
  },
  {
    "source": "༼༣༥༥༽དང་པོ་ལ་གཉིས།",
    "target": "༼ ༣༥༥ ༽ དང་པོ་ ལ་ གཉིས །"
  },
  {
    "source": "ཐེག་ཆེན་གྱི་སྒོར་འཇུག་པ་ནི་བློ་ལྡོག་རྣམ་བཞི་བྲན་པར་བྱས་ལ་སྐྱབས་ཡུལ་གསལ་གདབ་པ་ནི།",
    "target": "ཐེག་ཆེན་ གྱི་ སྒོ ར་ འཇུག་པ་ ནི་ བློ་ ལྡོག་ རྣམ་ བཞི་ བྲན་པ ར་ བྱས་ ལ་ སྐྱབས་ ཡུལ་ གསལ་ གདབ་པ་ ནི །"
  },
  {
    "source": "མདུན་གྱི་ནམ་མཁར་སེང་ཁྲི་པད་ཉིའི་སྟེང་།།",
    "target": "མདུན་ གྱི་ ནམ་ མཁ ར་ སེང་ཁྲི་ པད་ ཉི འི་ སྟེང་ ། །"
  },
  {
    "source": "མ་གཅིག་བླ་མ་ཤེས་རབ་ཕར་ཕྱིན་ལ།།",
    "target": "མ་ གཅིག་ བླ་མ་ ཤེས་རབ་ཕར་ཕྱིན་ ལ ། །"
  },
  {
    "source": "དཀོན་མཆོག་རྩ་གསུམ་སྐྱབས་ཡུལ་རྒྱ་མཚོས་བསྐོར།།",
    "target": "དཀོན་མཆོག་ རྩ་ གསུམ་ སྐྱབས་ ཡུལ་ རྒྱ་མཚོ ས་ བསྐོར ། །"
  },
  {
    "source": "མཁའ་ཁྱབ་འགྲོ་ལ་ཐུགས་རྗེས་གཟིགས་པར་གྱུར།",
    "target": "མཁའ་ཁྱབ་ འགྲོ་ ལ་ ཐུགས་རྗེ ས་ གཟིགས་ པ ར་ གྱུར །"
  },
  {
    "source": "སྐྱབས་འགྲོ་ནི།",
    "target": "སྐྱབས་ འགྲོ་ ནི །"
  },
  {
    "source": "ནམ་མཁའི་གནས་སུ་ནམ་མཁའ་གང་བ་ཡི།།",
    "target": "ནམ་ མཁ འི་ གནས་ སུ་ ནམ་མཁའ་ གང་བ་ ཡི ། །"
  },
  {
    "source": "བླ་མ་ཡི་དམ་མཁའ་འགྲོའི་ཚོགས་རྣམས་དང་།།",
    "target": "བླ་མ་ ཡི་དམ་ མཁའ་འགྲོ འི་ ཚོགས་ རྣམས་ དང་ ། །"
  },
  {
    "source": "སངས་རྒྱས་ཆོས་དང་འཕགས་པའི་དགེ་འདུན་ལ།།",
    "target": "སངས་རྒྱས་ ཆོས་ དང་ འཕགས་པ འི་ དགེ་འདུན་ ལ ། །"
  },
  {
    "source": "བདག་སོགས་འགྲོ་ཀུན་གུས་པས་སྐྱབས་སུ་མཆི།",
    "target": "བདག་ སོགས་ འགྲོ་ ཀུན་ གུས་པ ས་ སྐྱབས་ སུ་ མཆི །"
  },
  {
    "source": "སེམས་བསྐྱེད་པ་ནི།",
    "target": "སེམས་ བསྐྱེད་པ་ ནི །"
  },
  {
    "source": "སེམས་ཅན་བདེ་དང་ལྡན་གྱུར་ཅིག།",
    "target": "སེམས་ཅན་ བདེ་ དང་ ལྡན་ གྱུར་ ཅིག །"
  },
  {
    "source": "སྡུག་བསྔལ་ཀུན་དང་བྲལ་གྱུར་ཅིག།",
    "target": "སྡུག་བསྔལ་ ཀུན་ དང་ བྲལ་ གྱུར་ ཅིག །"
  },
  {
    "source": "བདེ་དང་རྟག་ཏུ་མི་འབྲལ་ཞིང་།།",
    "target": "བདེ་ དང་ རྟག་ ཏུ་ མི་ འབྲལ་ ཞིང་ ། །"
  },
  {
    "source": "ཆོས་ཀུན་མཉམ་ཉིད་རྟོགས་པར་ཤོག།",
    "target": "ཆོས་ ཀུན་ མཉམ་ཉིད་ རྟོགས་པ ར་ ཤོག །"
  },
  {
    "source": "མོས་གུས་ཀྱིས་བྱིན་འབེབས་པ་ལ་ཐོག་མར་སྐྱབས་ཡུལ་དེ་ཉིད་ཚོགས་ཞིང་དུ་བྱས་ཏེ།",
    "target": "མོས་གུས་ ཀྱིས་ བྱིན་ འབེབས་པ་ ལ་ ཐོག་མ ར་ སྐྱབས་ ཡུལ་ དེ་ ཉིད་ ཚོགས་ ཞིང་ དུ་ བྱས་ ཏེ །"
  },
  {
    "source": "བདག་གི་ལུས་དང་ལོངས་སྤྱོད་དང་།།",
    "target": "བདག་ གི་ ལུས་ དང་ ལོངས་སྤྱོད་ དང་ ། །"
  },
  {
    "source": "དུས་གསུམ་དགེ་བའི་དངོས་པོ་རྣམས།།",
    "target": "དུས་ གསུམ་ དགེ་བ འི་ དངོས་པོ་ རྣམས ། །"
  },
  {
    "source": "སེམས་ཅན་ཀུན་གྱི་དོན་གྱི་ཕྱིར།",
    "target": "སེམས་ཅན་ ཀུན་ གྱི་ དོན་ གྱི་ ཕྱི ར །"
  },
  {
    "source": "གུས་པས་ཁྱེད་ལ་འབུལ་བར་བགྱི།།",
    "target": "གུས་པ ས་ ཁྱེད་ ལ་ འབུལ་བ ར་ བགྱི ། །"
  },
  {
    "source": "ཀུན་ནས་གཟིགས་པའི་སྤྱན་ལྡན་པ།།",
    "target": "ཀུན་ ནས་ གཟིགས་པ འི་ སྤྱན་ ལྡན་པ ། །"
  },
  {
    "source": "ཡོན་གནས་དམ་པ་ཁྱེད་རྣམས་ཀྱིས།།",
    "target": "ཡོན་གནས་ དམ་པ་ ཁྱེད་ རྣམས་ ཀྱིས ། །"
  },
  {
    "source": "བདག་ལ་བརྩེ་བས་ཉེར་དགོངས་ཏེ།།",
    "target": "བདག་ ལ་ བརྩེ་བ ས་ ཉེར་ དགོངས་ ཏེ ། །"
  },
  {
    "source": "བཞེས་ནས་བྱིན་གྱིས་བརླབ་ཏུ་གསོལ།",
    "target": "བཞེས་ ནས་ བྱིན་ གྱིས་ བརླབ་ ཏུ་ གསོལ །"
  },
  {
    "source": "༼༣༥༦༽དེ་ནས་གསོལ་བ་གདབ་པ་ནི།",
    "target": "༼ ༣༥༦ ༽ དེ་ ནས་ གསོལ་བ་ གདབ་པ་ ནི །"
  },
  {
    "source": "ན་མོ་གུ་རུ།",
    "target": "ན་མོ་ གུ་རུ །"
  },
  {
    "source": "ཤེས་རབ་ཕ་རོལ་ཕྱིན་མངའ་རྒྱལ་ཡུམ་དང་།།",
    "target": "ཤེས་རབ་ ཕ་རོལ་ ཕྱིན་ མངའ་ རྒྱལ་ཡུམ་ དང་ ། །"
  },
  {
    "source": "གཉིས་མེད་མ་གཅིག་ཡུམ་ཆེན་མཁའ་འགྲོའི་གཙོ།།",
    "target": "གཉིས་ མེད་ མ་ གཅིག་ ཡུམ་ ཆེན་ མཁའ་འགྲོ འི་ གཙོ ། །"
  },
  {
    "source": "ཟབ་དོན་གཅོད་ཡུལ་རྩ་བརྒྱུད་བླ་མ་ལ།།",
    "target": "ཟབ་ དོན་ གཅོད་ ཡུལ་ རྩ་ བརྒྱུད་ བླ་མ་ ལ ། །"
  },
  {
    "source": "གསོལ་བ་འདེབས་སོ་བྱིན་གྱིས་བརླབ་ཏུ་གསོལ།།",
    "target": "གསོལ་བ་ འདེབས་ སོ་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "བདག་གི་ལུས་དང་ལོངས་སྤྱོད་དངོས་པོ་ཀུན།།",
    "target": "བདག་ གི་ ལུས་ དང་ ལོངས་སྤྱོད་ དངོས་པོ་ ཀུན ། །"
  },
  {
    "source": "ཞེན་པ་མེད་པར་འབུལ་ལོ་བཞེས་ནས་ཀྱང་།།",
    "target": "ཞེན་པ་ མེད་པ ར་ འབུལ་ ལོ་ བཞེས་ ནས་ ཀྱང་ ། །"
  },
  {
    "source": "འགྲོ་ཀུན་དོན་དུ་བདག་འཛིན་བློས་ཐོང་ཞིང་།།",
    "target": "འགྲོ་ ཀུན་ དོན་ དུ་ བདག་ འཛིན་ བློ ས་ ཐོང་ ཞིང་ ། །"
  },
  {
    "source": "དགོས་མེད་རྒྱུད་ལ་སྐྱེ་བར་བྱིན་གྱིས་རློབས།།",
    "target": "དགོས་ མེད་ རྒྱུད་ ལ་ སྐྱེ་བ ར་ བྱིན་ གྱིས་ རློབས ། །"
  },
  {
    "source": "རང་སེམས་སྐྱེ་མེད་གཅིག་ཆོད་རྟོགས་པ་དང་།།",
    "target": "རང་སེམས་ སྐྱེ་མེད་ གཅིག་ ཆོད་ རྟོགས་པ་ དང་ ། །"
  },
  {
    "source": "རྐྱེན་ངན་ལམ་དུ་ལོངས་པར་བྱིན་གྱིས་རློབས།།",
    "target": "རྐྱེན་ངན་ ལམ་ དུ་ ལོངས་པ ར་ བྱིན་ གྱིས་ རློབས ། །"
  },
  {
    "source": "ཁམས་གསུམ་སྲིད་དུ་ཆོད་པར་བྱིན་གྱིས་རློབས།།",
    "target": "ཁམས་ གསུམ་ སྲིད་ དུ་ ཆོད་པ ར་ བྱིན་ གྱིས་ རློབས ། །"
  },
  {
    "source": "འགྲོ་དྲུག་གཉེན་དུ་འདུ་བར༴།",
    "target": "འགྲོ་ དྲུག་ གཉེན་ དུ་ འདུ་བ ར ༴ །"
  },
  {
    "source": "འཁོར་འདས་དབྱིངས་སུ་དག་པར་བྱིན་གྱིས་རློབས།།",
    "target": "འཁོར་འདས་ དབྱིངས་ སུ་ དག་པ ར་ བྱིན་ གྱིས་ རློབས ། །"
  },
  {
    "source": "གཟུང་འཛིན་འཁྲི་བར་ཆོད་པར༴།",
    "target": "གཟུང་འཛིན་ འཁྲི་བ ར་ ཆོད་ པར ༴ །"
  },
  {
    "source": "བདག་མེད་གནས་ལུགས་རྟོགས་པར་བྱིན་གྱིས་རློབས།།",
    "target": "བདག་མེད་ གནས་ལུགས་ རྟོགས་པ ར་ བྱིན་ གྱིས་ རློབས ། །"
  },
  {
    "source": "ཞེས་མོས་གུས་རྩེ་གཅིག་པས་གསོལ་བ་བཏབ་ལ།",
    "target": "ཞེས་ མོས་གུས་ རྩེ་ གཅིག་པ ས་ གསོལ་བ་ བཏབ་ ལ །"
  },
  {
    "source": "འཁོར་རྣམས་བླ་མ་ལ་ཐིམ་གནས་གསུམ་གྱི།།",
    "target": "འཁོར་ རྣམས་ བླ་མ་ ལ་ ཐིམ་ གནས་ གསུམ་ གྱི ། །"
  },
  {
    "source": "འབྲུ་གསུམ་འོད་ཟེར་བདག་གི་གནས་གསུམ་ཞུགས།།",
    "target": "འབྲུ་ གསུམ་ འོད་ཟེར་ བདག་ གི་ གནས་ གསུམ་ ཞུགས ། །"
  },
  {
    "source": "སྒོ་གསུམ་རྡོ་རྗེ་གསུམ་དུ་བྱིན་གྱིས་བརླབས།།",
    "target": "སྒོ་ གསུམ་ རྡོ་རྗེ་ གསུམ་ དུ་ བྱིན་ གྱིས་ བརླབས ། །"
  },
  {
    "source": "བླ་མ་འོད་ཞུ་རང་དང་གཉིས་མེད་གྱུར།།",
    "target": "བླ་མ་ འོད་ཞུ་ རང་ དང་ གཉིས་ མེད་ གྱུར ། །"
  },
  {
    "source": "གཉིས་པ་དངོས་གཞི་ལ་གསུམ།",
    "target": "གཉིས་པ་ དངོས་གཞི་ ལ་ གསུམ །"
  },
  {
    "source": "དང་པོ་རྡོ་རྗེ་ལྟ་བུའི་ཏིང་ངེ་འཛིན་གྱིས་ལྟ་བས་ཐག་བཅད་པ་ལ་དབྱིངས་རིག་བསྲེ་བ་ནི་རླུང་ཁ་སྦྱོར་བྱས་ལ།",
    "target": "དང་པོ་ རྡོ་རྗེ་ ལྟ་བུ འི་ ཏིང་ངེ་འཛིན་ གྱིས་ ལྟ་བ ས་ ཐག་ བཅད་པ་ ལ་ དབྱིངས་ རིག་ བསྲེ་བ་ ནི་ རླུང་ ཁ་ སྦྱོར་ བྱས་ ལ །"
  },
  {
    "source": "ལུས་ཀུན་ཁྱབ་པའི་རྣམ་ཤེས་འུབ་ཀྱིས་འདུས།།",
    "target": "ལུས་ ཀུན་ ཁྱབ་པ འི་ རྣམ་ཤེས་ འུབ་ ཀྱིས་ འདུས ། །"
  },
  {
    "source": "རྐང་མཐིལ་གཉིས་སུ་ཐིག་ལེ་དཀར་འཚེར་གྱུར།",
    "target": "རྐང་མཐིལ་ གཉིས་ སུ་ ཐིག་ལེ་ དཀར་ འཚེར་ གྱུར །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "རྐང་པའི་སྦུབས་བརྒྱུད་སུམ་མདོར་གཅིག་ཏུ་འདྲེས།།",
    "target": "རྐང་པ འི་ སྦུབས་ བརྒྱུད་ སུམ་ མདོ ར་ གཅིག་ ཏུ་ འདྲེས ། །"
  },
  {
    "source": "སྤྱི་བོ་ནས་ཐོན་མཁའ་དང་དབྱེར་མེད་གྱུར།",
    "target": "སྤྱི་བོ་ ནས་ ཐོན་ མཁའ་ དང་ དབྱེར་ མེད་ གྱུར །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཅེས་ནམ་མཁའ་གར་ཁྱབ་རིག་པས་ཁྱབ་པར་བྱས་ལ་བཞག་གོ།",
    "target": "ཅེས་ ནམ་མཁའ་ ག ར་ ཁྱབ་ རིག་པ ས་ ཁྱབ་པ ར་ བྱས་ ལ་ བཞག་ གོ །"
  },
  {
    "source": "ཡུམ་དོན་ངོས་བཟུང་བ་ནི།",
    "target": "ཡུམ་ དོན་ ངོས་ བཟུང་བ་ ནི །"
  },
  {
    "source": "རང་རིག་རྟག་ཆད་སྐྱེ་འགག་འགྲོ་འོང་བྲལ།།",
    "target": "རང་རིག་ རྟག་ཆད་ སྐྱེ་འགག་ འགྲོ་འོང་ བྲལ ། །"
  },
  {
    "source": "ཡོད་མེད་ལ་སོགས་གང་གི་ཕྱོགས་མ་ལྷུང་།།",
    "target": "ཡོད་མེད་ ལ་ སོགས་ གང་ གི་ ཕྱོགས་ མ་ ལྷུང་ ། །"
  },
  {
    "source": "བྱ་བྱེད་ཕན་གནོད་མ་གྲུབ་ངོས་བཟུང་མེད།།",
    "target": "བྱ་ བྱེད་ ཕན་གནོད་ མ་ གྲུབ་ ངོས་ བཟུང་ མེད ། །"
  },
  {
    "source": "གཞི་རྩ་ཀུན་བྲལ་ནམ་མཁའ་ལྟ་བུའོ།།",
    "target": "གཞི་ རྩ་ ཀུན་ བྲལ་ ནམ་མཁའ་ ལྟ་བུ འོ ། །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཞེས་གང་ཡང་ཡིད་ལ་མི་བྱེད་པར་ཅི་གནས་སུ་མཉམ་པར་བཞག་གོ།",
    "target": "ཞེས་ གང་ ཡང་ ཡིད་ ལ་ མི་ བྱེད་པ ར་ ཅི་ གནས་ སུ་ མཉམ་པ ར་ བཞག་ གོ །"
  },
  {
    "source": "བདུད་བཞི་དབྱིངས་སུ་གཅོད་པ་ནི།",
    "target": "བདུད་ བཞི་ དབྱིངས་ སུ་ གཅོད་པ་ ནི །"
  },
  {
    "source": "ཡུལ་ལ་གཟུང་འཛིན་སྐྱེས་པ་ཐོགས་བཅས་བདུད།།",
    "target": "ཡུལ་ ལ་ གཟུང་ འཛིན་ སྐྱེས་པ་ ཐོགས་བཅས་ བདུད ། །"
  },
  {
    "source": "ཤུགས་འབྱུང་སེམས་ཀྱི་འཆར་སྒོ་ཐོགས་མེད་བདུད།",
    "target": "ཤུགས་ འབྱུང་ སེམས་ ཀྱི་ འཆར་སྒོ་ ཐོགས་མེད་ བདུད །"
  },
  {
    "source": "༼༣༥༧༽མཐུན་རྐྱེན་འདོད་རྒུས་གཡེངས་པའི་དགའ་ཐོད་བདུད།།",
    "target": "༼ ༣༥༧ ༽ མཐུན་རྐྱེན་ འདོད་ རྒུ ས་ གཡེངས་པ འི་ དགའ་ ཐོད་ བདུད ། །"
  },
  {
    "source": "ཀུན་གྱི་རྩ་བ་འཛིན་རྟོག་སྙེམས་བྱེད་བདུད།",
    "target": "ཀུན་ གྱི་ རྩ་བ་ འཛིན་ རྟོག་ སྙེམས་ བྱེད་ བདུད །"
  },
  {
    "source": "གང་ཤར་སྐྱེ་མེད་དབྱིངས་སུ་བཅད་པར་བྱ།",
    "target": "གང་ ཤར་ སྐྱེ་མེད་ དབྱིངས་ སུ་ བཅད་པ ར་ བྱ །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཅེས་རྣམ་རྟོག་ཐོལ་སྐྱེས་རྦད་ཆོད་དུ་གཏོང་ངོ་།",
    "target": "ཅེས་ རྣམ་རྟོག་ ཐོལ་ སྐྱེས་ རྦད་ ཆོད་ དུ་ གཏོང་ ངོ་ །"
  },
  {
    "source": "གཉིས་པ་སྒྱུ་མ་ལྟ་བུའི་ཏིང་ངེ་འཛིན་གྱི་སྒོམ་པས་ཉམས་སུ་བླང་བ་ནི།།",
    "target": "གཉིས་པ་ སྒྱུ་མ་ ལྟ་བུ འི་ ཏིང་ངེ་འཛིན་ གྱི་ སྒོམ་པ ས་ ཉམས་ སུ་ བླང་བ་ ནི ། །"
  },
  {
    "source": "དབྱིངས་རིག་བསྲེས་པས་སྤྲོས་པ་ཀུན་དང་བྲལ་བའི་རང་རིག་འོད་གསལ་བ་དེ་ཉིད་བསྒོམ་བྱའི་དངོས་གཞི་ཡིན་ལ།",
    "target": "དབྱིངས་ རིག་ བསྲེས་པ ས་ སྤྲོས་པ་ ཀུན་ དང་ བྲལ་བ འི་ རང་རིག་ འོད་གསལ་བ་ དེ་ ཉིད་ བསྒོམ་ བྱ འི་ དངོས་གཞི་ ཡིན་ ལ །"
  },
  {
    "source": "དེ་རྟོགས་བྱེད་ཀྱི་རྩལ་སྦྱོང་དུ་ཞི་ལྷག་གི་དམིགས་པའི་རྣམ་འགྱུར་མང་དུ་འབྱུང་ཡང་སྐབས་འདིར་ཕུང་པོ་གཟན་ཏུ་བསྐྱུར་བ་ལ་གཉིས་ལས་ཐོག་མར་དཀར་འགྱེད་ནི།",
    "target": "དེ་ རྟོགས་ བྱེད་ ཀྱི་ རྩལ་ སྦྱོང་ དུ་ ཞི་ལྷག་ གི་ དམིགས་པ འི་ རྣམ་འགྱུར་ མང་ དུ་ འབྱུང་ ཡང་ སྐབས་ འདི ར་ ཕུང་པོ་ གཟན་ ཏུ་ བསྐྱུར་བ་ ལ་ གཉིས་ ལས་ ཐོག་མ ར་ དཀར་འགྱེད་ ནི །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "སྟོང་ཉིད་རྩལ་མདངས་རང་ལུས་ཆེ་བརྗིད་ཚོ།།",
    "target": "སྟོང་ཉིད་ རྩལ་ མདང ས་ རང་ ལུས་ ཆེ་ བརྗིད་ ཚོ ། །"
  },
  {
    "source": "གཞོན་མཛེས་ཡིད་དུ་འོང་བའི་སྙིང་ག་ནས།།",
    "target": "གཞོན་ མཛེས་ ཡིད་ དུ་ འོང་བ འི་ སྙིང་ག་ ནས ། །"
  },
  {
    "source": "རང་སེམས་གྲི་ཐོད་ཐོགས་པའི་རྣལ་འབྱོར་མ།།",
    "target": "རང་སེམས་ གྲི་ ཐོད་ ཐོགས་པ འི་ རྣལ་འབྱོར་མ ། །"
  },
  {
    "source": "བདེ་བའི་ཉམས་ལྡན་མདུན་མཁར་རྒྱངས་ཀྱིས་ཐོན།།",
    "target": "བདེ་བ འི་ ཉམས་ལྡན་ མདུན་ མཁར་ རྒྱངས་ ཀྱིས་ ཐོན ། །"
  },
  {
    "source": "རང་བྱུང་སྐྱེད་པུ་ར་བྷཉྫ་ལིང་གིས་ཕོག།",
    "target": "རང་བྱུང་ སྐྱེད་ པུ་ར་ བྷཉྫ་ ལིང་ གིས་ ཕོག །"
  },
  {
    "source": "བེམ་པོ་ཏིལ་འབྲུ་ཙམ་དུ་བསིལ་ཏེ་བླུགས།",
    "target": "བེམ་པོ་ ཏིལ་ འབྲུ་ ཙམ་ དུ་ བསིལ་ ཏེ་ བླུགས །"
  },
  {
    "source": "ཨོཾ་ཨཱཿཧཱུྃ་གིས་ཡེ་ཤེས་བདུད་རྩིར་བསྒྱུར།།",
    "target": "ཨོཾ་ ཨཱཿ ཧཱུྃ་ གིས་ ཡེ་ཤེས་ བདུད་རྩི ར་ བསྒྱུར ། །"
  },
  {
    "source": "འདོད་ཡོན་ལོངས་སྤྱོད་བསམ་མི་ཁྱབ་པར་གྱུར།།",
    "target": "འདོད་ཡོན་ ལོངས་སྤྱོད་ བསམ་ མི་ ཁྱབ་པ ར་ གྱུར ། །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "རང་རིག་རྩལ་ལས་ཤར་བའི་འཁོར་འདས་ཀྱི།།",
    "target": "རང་ རིག་རྩལ་ ལས་ ཤར་བ འི་ འཁོར་འདས་ ཀྱི ། །"
  },
  {
    "source": "མགྲོན་རིགས་རྣམ་པ་བཞི་རུ་གཏོགས་སོ་ཅོག།",
    "target": "མགྲོན་ རིགས་ རྣམ་པ་ བཞི་ རུ་ གཏོགས་ སོ་ ཅོག །"
  },
  {
    "source": "འདིར་གཤེགས་འདིར་འདུས་སྤྲིན་ཕུང་འཁྲིགས་ལྟར་བཞུགས།།",
    "target": "འདི ར་ གཤེགས་ འདི ར་ འདུས་ སྤྲིན་ཕུང་ འཁྲིགས་ ལྟ ར་ བཞུགས ། །"
  },
  {
    "source": "སྤྲུལ་པའི་ལྷ་མོས་ཐོད་པའི་བདུད་རྩིས་མཆོད།",
    "target": "སྤྲུལ་པ འི་ ལྷ་ མོས་ ཐོད་པ འི་ བདུད་རྩི ས་ མཆོད །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "རྩ་བརྒྱུད་བླ་མ་དཀོན་མཆོག་རིན་ཆེན་གསུམ།།",
    "target": "རྩ་བརྒྱུད་བླ་མ་ དཀོན་མཆོག་ རིན་ཆེན་ གསུམ ། །"
  },
  {
    "source": "ཕྱོགས་དུས་རྒྱལ་བ་བྱང་སེམས་ཉན་རང་ཚོགས།།",
    "target": "ཕྱོགས་ དུས་ རྒྱལ་བ་ བྱང་སེམས་ ཉན་རང་ ཚོགས ། །"
  },
  {
    "source": "ཐེག་དགུ་རྒྱུད་སྡེ་བཞི་དྲུག་དཀྱིལ་འཁོར་ལྷ།།",
    "target": "ཐེག་ དགུ་ རྒྱུད་སྡེ་ བཞི་ དྲུག་ དཀྱིལ་འཁོར་ ལྷ ། །"
  },
  {
    "source": "གནས་ཡུལ་མཁའ་འགྲོ་རྒྱུད་གསུམ་དམ་ཅན་ལ།།",
    "target": "གནས་ ཡུལ་ མཁའ་འགྲོ་ རྒྱུད་ གསུམ་ དམ་ཅན་ ལ ། །"
  },
  {
    "source": "བླ་མེད་ཀུན་བཟང་མཆོད་པའི་སྤྲིན་དུ་འབུལ།།",
    "target": "བླ་མེད་ ཀུན་བཟང་ མཆོད་པ འི་ སྤྲིན་ དུ་ འབུལ ། །"
  },
  {
    "source": "ཟག་མེད་བདེ་བ་ཆེན་པོས་ཐུགས་ཚིམས་ནས།།",
    "target": "ཟག་མེད་ བདེ་བ་ ཆེན་པོ ས་ ཐུགས་ ཚིམས་ ནས ། །"
  },
  {
    "source": "བདག་སོགས་འགལ་རྐྱེན་ལམ་དུ་ལོངས་པ་དང་།།",
    "target": "བདག་ སོགས་ འགལ་རྐྱེན་ ལམ་ དུ་ ལོངས་པ་ དང་ ། །"
  },
  {
    "source": "གཅོད་ཡུལ་མཐའ་རུ་ཕྱིན་པར་བྱིན་གྱིས་རློབས།",
    "target": "གཅོད་ ཡུལ་ མཐའ་ རུ་ ཕྱིན་པ ར་ བྱིན་ གྱིས་ རློབས །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "གཙང་རིགས་དཔལ་མགོན་བདུན་ཅུ་རྩ་ལྔ་སོགས།།",
    "target": "གཙང་ རིགས་ དཔལ་མགོན་ བདུན་ ཅུ་ རྩ་ ལྔ་ སོགས ། །"
  },
  {
    "source": "ཡོན་ཏན་མགྲོན་རིགས་ཐུགས་ལ་དགྱེས་རྒུར་འབུལ།།",
    "target": "ཡོན་ཏན་ མགྲོན་ རིགས་ ཐུགས་ ལ་ དགྱེས་ རྒུར་ འབུལ ། །"
  },
  {
    "source": "འཇིག་རྟེན་མཐའ་དག་བདེ་བས་འཚོ་བ་དང་།།",
    "target": "འཇིག་རྟེན་ མཐའ་དག་ བདེ་བ ས་ འཚོ་བ་ དང་ ། །"
  },
  {
    "source": "བསམ་དོན་ཆོས་བཞིན་འགྲུབ་པའི་སྡོང་གྲོགས་མཛོད།",
    "target": "བསམ་དོན་ ཆོས་ བཞིན་ འགྲུབ་པ འི་ སྡོང་ གྲོགས་ མཛོད །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "དུས་༼༣༥༨༽གསུམ་ཕ་མ་ཁམས་གསུམ་སྐྱེ་གནས་བཞི།།",
    "target": "དུས་ ༼ ༣༥༨ ༽ གསུམ་ ཕ་མ་ ཁམས་ གསུམ་ སྐྱེ་གནས་ བཞི ། །"
  },
  {
    "source": "རིགས་དྲུག་སྙིང་རྗེའི་མགྲོན་གྱུར་ཐམས་ཅད་ལ།།",
    "target": "རིགས་ དྲུག་ སྙིང་རྗེ འི་ མགྲོན་ གྱུར་ ཐམས་ཅད་ ལ ། །"
  },
  {
    "source": "འདོད་རྒུ་ནམ་མཁའ་མཛོད་ཀྱི་ཆར་བབས་ནས།།",
    "target": "འདོད་ རྒུ་ ནམ་མཁའ་ མཛོད་ ཀྱི་ ཆར་ བབས་ ནས ། །"
  },
  {
    "source": "སྡུག་བསྔལ་ཀུན་བྲལ་རྟག་ཏུ་བདེ་ཐོབ་ཤོག།",
    "target": "སྡུག་བསྔལ་ ཀུན་ བྲལ་ རྟག་ ཏུ་ བདེ་ ཐོབ་ ཤོག །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཚེ་རབས་ཐོག་མ་མེད་ནས་ད་ལྟའི་བར།།",
    "target": "ཚེ་རབས་ ཐོག་མ་ མེད་ ནས་ ད་ ལྟ འི་བ ར ། །"
  },
  {
    "source": "གནོད་འཚེའི་ལན་ཆགས་བདག་པོ་གད་མཆིས་ལ།།",
    "target": "གནོད་འཚེ འི་ ལན་ ཆགས་ བདག་པོ་ གད་ མཆིས་ ལ ། །"
  },
  {
    "source": "ལུས་སྲོག་ལོངས་སྤྱོད་གླུད་དང་བུ་ལོན་འཇལ།།",
    "target": "ལུས་སྲོག་ ལོངས་སྤྱོད་ གླུད་ དང་ བུ་ལོན་ འཇལ ། །"
  },
  {
    "source": "ཤ་མཁོན་ཆོད་ཅིང་བྱང་ཆུབ་སེམས་ལྡན་ཤོག།",
    "target": "ཤ་ མཁོན་ ཆོད་ ཅིང་ བྱང་ཆུབ་སེམས་ ལྡན་ ཤོག །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "སྤྲོ་ན།",
    "target": "སྤྲོ་ ན །"
  },
  {
    "source": "བདག་གི་བསམ་པའི་སྟོབས་དང་ནི།།",
    "target": "བདག་ གི་ བསམ་པ འི་ སྟོབས་ དང་ ནི ། །"
  },
  {
    "source": "དེ་བཞིན་གཤེགས་པའི་སྦྱིན་སྟོབས་དང་།།",
    "target": "དེ་བཞིན་གཤེགས་པ འི་ སྦྱིན་ སྟོབས་ དང་ ། །"
  },
  {
    "source": "ཆོས་ཀྱི་དབྱིངས་ཀྱི་སྟོབས་རྣམས་ཀྱིས།།",
    "target": "ཆོས་ ཀྱི་ དབྱིངས་ ཀྱི་ སྟོབས་ རྣམས་ ཀྱིས ། །"
  },
  {
    "source": "འཕགས་པ་རྣམས་ལ་མཆོད་པ་དང་།།",
    "target": "འཕགས་པ་ རྣམས་ ལ་ མཆོད་པ་ དང་ ། །"
  },
  {
    "source": "སེམས་ཅན་ཀུན་ལ་ཕན་གདགས་སླད།།",
    "target": "སེམས་ཅན་ ཀུན་ ལ་ ཕན་ གདགས་ སླད ། །"
  },
  {
    "source": "དོན་རྣམས་གང་དག་བསམ་པ་ཀུན།།",
    "target": "དོན་ རྣམས་ གང་ དག་ བསམ་པ་ ཀུན ། །"
  },
  {
    "source": "དེ་དག་ཐམས་ཅད་ཅི་རིགས་པ།།",
    "target": "དེ་ དག་ ཐམས་ཅད་ ཅི་ རིགས་པ ། །"
  },
  {
    "source": "ཐོགས་པ་མེད་པར་འབྱུང་གྱུར་ཅིག།",
    "target": "ཐོགས་པ་ མེད་པ ར་ འབྱུང་ གྱུར་ ཅིག །"
  },
  {
    "source": "ཅེས་བརྗོད།",
    "target": "ཅེས་ བརྗོད །"
  },
  {
    "source": "གཉིས་པ་དམར་འགྱེད་ནི།",
    "target": "གཉིས་པ་ དམར་འགྱེད་ ནི །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "སྟོང་ཁམས་ཁྱབ་པའི་རང་ལུས་ལས།།",
    "target": "སྟོང་ ཁམས་ ཁྱབ་པ འི་ རང་ ལུས་ ལས ། །"
  },
  {
    "source": "རང་སེམས་ཁྲོས་མ་དབྱིངས་སུ་ཐོན།།",
    "target": "རང་སེམས་ ཁྲོས་ མ་ དབྱིངས་ སུ་ ཐོན ། །"
  },
  {
    "source": "པགས་པ་བཤུས་ནས་ཕྱལ་གྱིས་བཏིང་།།",
    "target": "པགས་པ་ བཤུས་ ནས་ ཕྱལ་ གྱིས་ བཏིང་ ། །"
  },
  {
    "source": "ཡན་ལག་ལྷུ་གཟུགས་དུམ་བུར་གཏུབས།།",
    "target": "ཡན་ལག་ ལྷུ་ གཟུགས་ དུམ་བུ ར་ གཏུབས ། །"
  },
  {
    "source": "དབང་པོ་ནང་ཁྲོལ་སིལ་བུར་སྤུངས།།",
    "target": "དབང་པོ་ ནང་ ཁྲོལ་ སིལ་བུ ར་ སྤུངས ། །"
  },
  {
    "source": "ཤ་ཁྲག་མཚོ་ཀླང་ཞག་འདམས།།",
    "target": "ཤ་ཁྲག་ མཚོ་ ཀླང་ ཞག་ འདམས ། །"
  },
  {
    "source": "རུས་པའི་གྲམ་ཁྲོད་འཇིག་རྟེན་གང་།།",
    "target": "རུས་པ འི་ གྲམ་ ཁྲོད་ འཇིག་རྟེན་ གང་ ། །"
  },
  {
    "source": "སྤྲེ་སྣུམ་རླངས་པ་མ་ཡལ་བ།།",
    "target": "སྤྲེ་ སྣུམ་ རླངས་པ་ མ་ ཡལ་བ ། །"
  },
  {
    "source": "ནུས་བཅུད་ཕུན་ཚོགས་སྐྱེ་བདུན་བཞིན།།",
    "target": "ནུས་ བཅུད་ ཕུན་ཚོགས་ སྐྱེ་ བདུན་ བཞིན ། །"
  },
  {
    "source": "མྱང་གྲོལ་ཟང་མི་ཤེས་པར་གྱུར།",
    "target": "མྱང་ གྲོལ་ ཟང་ མི་ ཤེས་པ ར་ གྱུར །"
  },
  {
    "source": "ཕཊ྄།།",
    "target": "ཕཊ྄ ། །"
  },
  {
    "source": "སྲིད་པ་གསུམ་ན་གནས་ཤིང་རྒྱུ།།",
    "target": "སྲིད་པ་ གསུམ་ ན་ གནས་ ཤིང་ རྒྱུ ། །"
  },
  {
    "source": "ལྷ་སྲིན་སྡེ་བརྒྱད་དྲེགས་པ་ཅན།།",
    "target": "ལྷ་སྲིན་ སྡེ་ བརྒྱད་ དྲེགས་པ་ ཅན ། །"
  },
  {
    "source": "འཆི་བདག་གཤིན་རྗེ་གནས་ལུས་གདོན།།",
    "target": "འཆི་བདག་ གཤིན་རྗེ་ གནས་ ལུས་ གདོན ། །"
  },
  {
    "source": "ཁྱད་པར་བདག་སོགས་སེམས་ཅན་ལ།།",
    "target": "ཁྱད་པ ར་ བདག་ སོགས་ སེམས་ཅན་ ལ ། །"
  },
  {
    "source": "གནོད་འཚེའི་བསམ་སྦྱོར་འཆང་བ་རྣམས།།",
    "target": "གནོད་འཚེ འི་ བསམ་སྦྱོར་ འཆང་བ་ རྣམས ། །"
  },
  {
    "source": "འཁོར་གཡོག་སྡེ་དང་དཔུང་བཅས་པ།།",
    "target": "འཁོར་ གཡོག་ སྡེ་ དང་ དཔུང་ བཅས་པ ། །"
  },
  {
    "source": "སྐད་ཅིག་མྱུར་དུ་འདིར་འདུས་ཤིག",
    "target": "སྐད་ ཅིག་ མྱུར་ དུ་ འདི ར་ འདུས་ ཤིག"
  },
  {
    "source": "།",
    "target": "།"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "མ་རིག་དབང་གིས་ཐོག་མེད་ནས།།",
    "target": "མ་རིག་ དབང་ གིས་ ཐོག་མེད་ ནས ། །"
  },
  {
    "source": "སྡུག་བསྔལ་རྟེན་གཞི་ལུས་འདི་གྲུབ།།",
    "target": "སྡུག་བསྔལ་ རྟེན་ གཞི་ ལུས་ འདི་ གྲུབ ། །"
  },
  {
    "source": "སྔོན་ཆད་བདག་ཏུ་བཟུང་བས་ཕུང་།།",
    "target": "སྔོན་ཆད་ བདག་ ཏུ་ བཟུང་བ ས་ ཕུང་ ། །"
  },
  {
    "source": "ཁྱེད་རྣམས་དྲིན་ཅན་ཕ་མ་སྟེ།།",
    "target": "ཁྱེད་ རྣམས་ དྲིན་ཅན་ ཕ་མ་ སྟེ ། །"
  },
  {
    "source": "དེ་སྔ་འདྲེ་རུ་འཛིན་པས་འཁྲུལ།།",
    "target": "དེ་ སྔ་ འདྲེ་ རུ་ འཛིན་པ ས་ འཁྲུལ ། །"
  },
  {
    "source": "ད་ནི་བདག་འཛིན་ལིང་གིས་ཐོར།།",
    "target": "ད་ ནི་ བདག་ འཛིན་ ལིང་ གིས་ ཐོར ། །"
  },
  {
    "source": "ཅི་སྣང་བདེན་མེད་སྒྱུ་མའི་ངང་།།",
    "target": "ཅི་ སྣང་ བདེན་ མེད་ སྒྱུ་མ འི་ ངང་ ། །"
  },
  {
    "source": "ཆགས་ཞེན་མེད་པ་ཅི་འདོད་སྟེར།།",
    "target": "ཆགས་ཞེན་ མེད་པ་ ཅི་ འདོད་ སྟེར ། །"
  },
  {
    "source": "ཤ་ཁྲག་རུས་པ་དབང་པོ་ལྔ།།",
    "target": "ཤ་ཁྲག་ རུས་པ་ དབང་པོ་ ལྔ ། །"
  },
  {
    "source": "ནང་༼༣༥༩༽ཁྲོལ་པགས་པ་རྩ་རྒྱུས་སོགས།།",
    "target": "ནང་ ༼ ༣༥༩ ༽ ཁྲོལ་ པགས་པ་ རྩ་རྒྱུས་ སོགས ། །"
  },
  {
    "source": "བཙོ་བསྲེགས་རློན་པ་གང་བདེར་ཟོ།།",
    "target": "བཙོ་ བསྲེགས་ རློན་པ་ གང་ བདེ ར་ ཟོ ། །"
  },
  {
    "source": "དོགས་མེད་དགའ་བའི་ཡིད་ཀྱིས་སྤྱོད།།",
    "target": "དོགས་མེད་ དགའ་བ འི་ ཡིད་ ཀྱིས་ སྤྱོད ། །"
  },
  {
    "source": "ཐུབ་ཚད་ཟོ་ལ་ཁྱག་ཚད་ཁུར།།",
    "target": "ཐུབ་ ཚད་ ཟོ་ ལ་ ཁྱག་ ཚད་ ཁུར ། །"
  },
  {
    "source": "བུ་ལོན་བྱང་ཞིང་ལན་ཆགས་འཁོར།།",
    "target": "བུ་ལོན་ བྱང་ ཞིང་ ལན་ ཆགས་ འཁོར ། །"
  },
  {
    "source": "དགའ་མགུ་ཡི་རང་བྱང་སེམས་ལྡན།།",
    "target": "དགའ་ མགུ་ ཡི་ རང་ བྱང་སེམས་ ལྡན ། །"
  },
  {
    "source": "ཉོན་མོངས་སྡིག་སྒྲིབ་ཀུན་ཞི་ནས།།",
    "target": "ཉོན་མོངས་ སྡིག་ སྒྲིབ་ ཀུན་ ཞི་ ནས ། །"
  },
  {
    "source": "ཕྱམ་གཅིག་སངས་རྒྱས་ཐོབ་པར་ཤོག།",
    "target": "ཕྱམ་ གཅིག་ སངས་རྒྱས་ ཐོབ་པ ར་ ཤོག །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "གསུམ་པ་དཔའ་བར་འགྲོ་བའི་ཏིང་ངེ་འཛིན་གྱི་སྤྱོད་པས་བོགས་དབྱུང་བ་ནི།",
    "target": "གསུམ་པ་ དཔའ་བ ར་ འགྲོ་བ འི་ ཏིང་ངེ་འཛིན་ གྱི་ སྤྱོད་པ ས་ བོགས་ དབྱུང་བ་ ནི །"
  },
  {
    "source": "ལྟ་སྒོམ་དེ་དག་ཉམས་སུ་བླངས་པས་ནང་གི་སྙེམས་རྟོག་སྟན་ཐོག་ཏུ་ཆོད་པ་ན།།",
    "target": "ལྟ་ སྒོམ་ དེ་ དག་ ཉམས་ སུ་ བླངས་པ ས་ ནང་ གི་ སྙེམས་ རྟོག་ སྟན་ ཐོག་ ཏུ་ ཆོད་པ་ ན ། །"
  },
  {
    "source": "བརྟན་ཅིང་བོགས་དབྱུང་བའི་ཆེད་དུ་གདམས་ངག་ཁྱད་པར་བ་དང་ལྡན་པས་གཉན་ཁྲོད་འགྲིམས་ཞིང་བསླངས་ཚད་ཚར་ཚད་གཏན་ལ་དབབ་པ་ཡིན་ཀྱང་།",
    "target": "བརྟན་ ཅིང་ བོགས་ དབྱུང་བ འི་ ཆེད་ དུ་ གདམས་ངག་ ཁྱད་པར་བ་ དང་ ལྡན་པ ས་ གཉན་ ཁྲོད་ འགྲིམས་ ཞིང་ བསླངས་ ཚད་ ཚར་ ཚད་ གཏན་ ལ་ དབབ་པ་ ཡིན་ ཀྱང་ །"
  },
  {
    "source": "སྐབས་འདིར་ལྟ་སྒོམ་དེ་དག་ཉམས་སུ་ལེན་པའི་ཚེ་སྙེམས་བྱེད་ཀྱི་རྟོག་པ་ལྷོངས་ན་འབུར་འཇོམས་སུ་གཅོད་དེ།",
    "target": "སྐབས་ འདི ར་ ལྟ་ སྒོམ་ དེ་ དག་ ཉམས་ སུ་ ལེན་པ འི་ ཚེ་ སྙེམས་ བྱེད་ ཀྱི་ རྟོག་པ་ ལྷོངས་ ན་ འབུར་ འཇོམས་ སུ་ གཅོད་ དེ །"
  },
  {
    "source": "སེམས་ནི་སྟོང་ཉིད་ནམ་མཁའ་འདྲ།།",
    "target": "སེམས་ ནི་ སྟོང་ཉིད་ ནམ་མཁའ་ འདྲ ། །"
  },
  {
    "source": "འདྲེ་བས་སངས་རྒྱས་ཀྱིས་མ་གཟིགས།།",
    "target": "འདྲེ་བ ས་ སངས་རྒྱས་ ཀྱིས་ མ་ གཟིགས ། །"
  },
  {
    "source": "ལུས་ནི་སྦྱིན་པ་བཏང་ཟིན་པས།།",
    "target": "ལུས་ ནི་ སྦྱིན་པ་ བཏང་ ཟིན་པ ས ། །"
  },
  {
    "source": "ཆགས་དང་ཞེན་ཡུལ་སྤུ་ཙམ་མེད།།",
    "target": "ཆགས་ དང་ ཞེན་ཡུལ་ སྤུ་ ཙམ་ མེད ། །"
  },
  {
    "source": "ཁྱེད་རྣམས་ཇི་ལྟར་དགའ་བ་གྱིས།།",
    "target": "ཁྱེད་ རྣམས་ ཇི་ ལྟ ར་ དགའ་བ་ གྱིས ། །"
  },
  {
    "source": "བདག་འཛིན་བརླག་པར་མཛད་དུ་གསོལ།",
    "target": "བདག་ འཛིན་ བརླག་ པ ར་ མཛད་ དུ་ གསོལ །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཅེས་ནང་དང་གསང་བའི་སློང་གང་བྱུང་སྟོང་ཉིད་ཀྱི་དབྱིངས་སུ་བཅད་པར་བྱའོ།།",
    "target": "ཅེས་ ནང་ དང་ གསང་བ འི་ སློང་ གང་ བྱུང་ སྟོང་ཉིད་ ཀྱི་ དབྱིངས་ སུ་ བཅད་པ ར་ བྱ འོ ། །"
  },
  {
    "source": "གསུམ་པ་རྗེས་ཀྱི་བྱ་བ་ལ་གསུམ་སྟེ།",
    "target": "གསུམ་པ་ རྗེས་ ཀྱི་ བྱ་བ་ ལ་ གསུམ་ སྟེ །"
  },
  {
    "source": "བྱམས་པ་དང་ཆོས་ཀྱི་སྦྱིན་པ་བྱ་བ་ནི།",
    "target": "བྱམས་པ་ དང་ ཆོས་ ཀྱི་ སྦྱིན་པ་ བྱ་བ་ ནི །"
  },
  {
    "source": "གནོད་བྱེད་གཙོར་གྱུར་ཕ་མ་སེམས་ཅན་གྱི།།",
    "target": "གནོད་ བྱེད་ གཙོ ར་ གྱུར་ ཕ་མ་ སེམས་ཅན་ གྱི ། །"
  },
  {
    "source": "སྡིག་སྒྲིབ་སྡུག་བསྔལ་མ་ལུས་བདག་ལ་སྨིན།།",
    "target": "སྡིག་ སྒྲིབ་ སྡུག་བསྔལ་ མ་ ལུས་ བདག་ ལ་ སྨིན ། །"
  },
  {
    "source": "བདག་གི་བདེ་དགེ་དེ་དག་ལ་སྨིན་ནས།།",
    "target": "བདག་ གི་ བདེ་ དགེ་ དེ་ དག་ ལ་ སྨིན་ ནས ། །"
  },
  {
    "source": "འགྲོ་ཀུན་སྡུག་བསྔལ་དང་བྲལ་བདེ་ལྡན་ཤོག།",
    "target": "འགྲོ་ ཀུན་ སྡུག་བསྔལ་ དང་ བྲལ་ བདེ་ལྡན་ ཤོག །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཆོས་རྣམས་ཐམས་ཅད་རྒྱུ་ལས་བྱུང་།།",
    "target": "ཆོས་ རྣམས་ ཐམས་ཅད་ རྒྱུ་ ལས་ བྱུང་ ། །"
  },
  {
    "source": "དེ་རྒྱུ་དེ་བཞིན་གཤེགས་པས་གསུངས།།",
    "target": "དེ་ རྒྱུ་ དེ་བཞིན་གཤེགས་པ ས་ གསུངས ། །"
  },
  {
    "source": "རྒྱུ་ལ་འགོགས་པ་གང་ཡིན་པ།།",
    "target": "རྒྱུ་ ལ་ འགོག ས་པ་ གང་ ཡིན་པ ། །"
  },
  {
    "source": "དགེ་སྦྱོང་ཆེན་པོས་འདི་སྐད་གསུངས།།",
    "target": "དགེ་སྦྱོང་ ཆེན་པོ ས་ འདི་ སྐད་ གསུངས ། །"
  },
  {
    "source": "སྡིག་པ་ཅི་ཡང་མི་བྱ་ཞིང་།།",
    "target": "སྡིག་པ་ ཅི་ ཡང་ མི་ བྱ་ ཞིང་ ། །"
  },
  {
    "source": "དགེ་བ་ཕུན་སུམ་ཚོགས་པར་སྤྱད།།",
    "target": "དགེ་བ་ ཕུན་སུམ་ཚོགས་པ ར་ སྤྱད ། །"
  },
  {
    "source": "རང་གི་སེམས་ནི་ཡོངས་སུ་འདུལ།།",
    "target": "རང་ གི་ སེམས་ ནི་ ཡོངས་ སུ་ འདུལ ། །"
  },
  {
    "source": "འདི་ནི་སངས་རྒྱས་བསྟན་པ་ཡིན།",
    "target": "འདི་ ནི་ སངས་རྒྱས་ བསྟན་པ་ ཡིན །"
  },
  {
    "source": "སྐར་མ་རབ་རིབ་མར་མེ་དང་།།",
    "target": "སྐར་མ་ རབ་རིབ་ མར་མེ་ དང་ ། །"
  },
  {
    "source": "སྒྱུ་མ་ཟིལ་པ་ཆུ་བུར་དང་།།",
    "target": "སྒྱུ་མ་ ཟིལ་པ་ ཆུ་ བུ ར་ དང་ ། །"
  },
  {
    "source": "རྨི་ལམ་གློག་དང་སྤྲིན་ལྟ་བུར།།",
    "target": "རྨི་ལམ་ གློག་ དང་ སྤྲིན་ ལྟ་བུ ར ། །"
  },
  {
    "source": "འདུས་བྱས་ཆོས་རྣམས་དེ་ལྟར་བལྟ།།",
    "target": "འདུས་བྱས་ ཆོས་ རྣམས་ དེ་ ལྟ ར་ བལྟ ། །"
  },
  {
    "source": "གཅད་བྱ་གཅོད་བྱེད་དབྱིངས་སུ་བསྐྱལ་བ་ནི།",
    "target": "གཅད་ བྱ་ གཅོད་བྱེད་ དབྱིངས་ སུ་ བསྐྱལ་བ་ ནི །"
  },
  {
    "source": "ལྷ་ཡང་སེམས་ལ་འདྲེ་ཡང་རང་གི་སེམས།།",
    "target": "ལྷ་ ཡང་ སེམས་ ལ་ འདྲེ་ ཡང་ རང་ གི་ སེམས ། །"
  },
  {
    "source": "རང་སེམས་གདོད་ནས་མ་སྐྱེས་སྤྲོས་པ་༼༣༦༠༽བྲལ།།",
    "target": "རང་སེམས་ གདོད་ ནས་ མ་སྐྱེས་ སྤྲོས་པ་ ༼ ༣༦༠ ༽ བྲལ ། །"
  },
  {
    "source": "རྟེན་ཅིང་འབྲེལ་འབྱུང་སྣང་ལ་མ་འགག་པར།།",
    "target": "རྟེན་ ཅིང་ འབྲེལ་ འབྱུང་ སྣང་ ལ་ མ་ འགག་པ ར ། །"
  },
  {
    "source": "ཞེན་མེད་སྒྱུ་མའི་འཁྲུལ་འཁོར་དབྱིངས་སུ་ཐིམ།",
    "target": "ཞེན་ མེད་ སྒྱུ་མ འི་ འཁྲུལ་འཁོར་ དབྱིངས་ སུ་ ཐིམ །"
  },
  {
    "source": "ཕཊ྄།",
    "target": "ཕཊ྄ །"
  },
  {
    "source": "ཅེས་རང་ངོ་ལ་ཆེར་གྱིས་བལྟས་ཏེ་སེམས་སྣང་སྟོང་ཉིད་དུ་བསྟིམ།།",
    "target": "ཅེས་ རང་ ངོ་ ལ་ ཆེ ར་ གྱིས་ བལྟས་ ཏེ་ སེམས་ སྣང་ སྟོང་ཉིད་ དུ་ བསྟིམ ། །"
  },
  {
    "source": "རྗེས་ཐོབ་བསྔོ་སྨོན་གྱི་གདབ་པ་ནི།",
    "target": "རྗེས་ ཐོབ་ བསྔོ་ སྨོན་ གྱི་ གདབ་པ་ ནི །"
  },
  {
    "source": "དགེ་བ་འདི་ཡིས་མཁའ་མཉམ་འགྲོ་བ་ཀུན།།",
    "target": "དགེ་བ་ འདི་ ཡིས་ མཁའ་མཉམ་ འགྲོ་བ་ ཀུན ། །"
  },
  {
    "source": "སྒྲིབ་གཉིས་བྱང་ཞིང་ཚོགས་གཉིས་ཡོངས་སུ་རྫོགས།།",
    "target": "སྒྲིབ་ གཉིས་ བྱང་ ཞིང་ ཚོགས་ གཉིས་ ཡོངས་ སུ་ རྫོགས ། །"
  },
  {
    "source": "བདག་འཛིན་བློས་ཐོང་རྐྱེན་ངན་གྲོགས་སུ་འཆར།།",
    "target": "བདག་ འཛིན་ བློ ས་ ཐོང་ རྐྱེན་ངན་ གྲོགས་ སུ་ འཆར ། །"
  },
  {
    "source": "ཆོས་སྐུ་ཡུམ་ཆེན་གོ་འཕང་མྱུར་ཐོབ་ཤོག།",
    "target": "ཆོས་སྐུ་ ཡུམ་ ཆེན་ གོ་འཕང་ མྱུར་ ཐོབ་ ཤོག །"
  },
  {
    "source": "ཅེས་དང་གཞན་ཡང་ཐེག་པ་ཆེན་པོའི་བསྔོ་སྨོན་ཅི་ལྟར་རིགས་པ་བྱའོ།།",
    "target": "ཅེས་ དང་ གཞན་ ཡང་ ཐེག་པ་ ཆེན་པོ འི་ བསྔོ་སྨོན་ ཅི་ ལྟ ར་ རིགས་པ་ བྱ འོ ། །"
  },
  {
    "source": "འདི་ནི་གཅོད་ཡུལ་གྱི་ལམ་ཟབ་དྲིལ་བའི་དབང་དུ་བྱས་པས་རྒྱུན་ཏུ་ཉམས་ལེན་ནུས་ན་མཆོག་ཡིན་ལ།",
    "target": "འདི་ ནི་ གཅོད་ ཡུལ་ གྱི་ ལམ་ ཟབ་ དྲིལ་བ འི་ དབང་ དུ་ བྱས་པ ས་ རྒྱུན་ ཏུ་ ཉམས་ལེན་ ནུས་ ན་ མཆོག་ ཡིན་ ལ །"
  },
  {
    "source": "བསྡུ་ན་དམར་འགྱེད་རྗེས་འབྲེལ་བཅས་བོར།",
    "target": "བསྡུ་ ན་ དམར་འགྱེད་ རྗེས་ འབྲེལ་ བཅས་ བོར །"
  },
  {
    "source": "ཤིན་ཏུ་བསྡུ་ན།",
    "target": "ཤིན་ ཏུ་ བསྡུ་ ན །"
  },
  {
    "source": "ན་མོ་གུ་རུ་སོགས་གསོལ་འདེབས་ཤྩོ་ཀ་ཕྱེད་གསུམ་འགྲོས།",
    "target": "ན་མོ་ གུ་རུ་ སོགས་ གསོལ་ འདེབས་ ཤྩོ་ ཀ་ ཕྱེད་ གསུམ་ འགྲོས །"
  },
  {
    "source": "དཀར་འགྱེད་ཚང་བ་བྱས་མཐར།",
    "target": "དཀར་འགྱེད་ ཚང་བ་ བྱས་ མཐ ར །"
  },
  {
    "source": "བྱམས་པ་དང་ཆོས་སྦྱིན་ཕྱིན་ཆད་ཀྱིས་མཐའ་དབྱུང་ངོ་།",
    "target": "བྱམས་པ་ དང་ ཆོས་ སྦྱིན་ ཕྱིན་ཆད་ ཀྱིས་ མཐའ་ དབྱུང་ ངོ་ །"
  },
  {
    "source": "ཇི་ལྟར་དྭགས་བརྒྱུད་ཕྱག་ཆེན་བཞིན།།",
    "target": "ཇི་ ལྟ ར་ དྭག ས་ བརྒྱུད་ ཕྱག་ཆེན་ བཞིན ། །"
  },
  {
    "source": "མདོ་སྔགས་ཀུན་ཁྱབ་ལྟ་སྤྱོད་ལ།",
    "target": "མདོ་སྔགས་ ཀུན་ ཁྱབ་ ལྟ་སྤྱོད་ ལ །"
  },
  {
    "source": "ཐབས་ལ་མཁས་པའི་གདམས་པས་བརྒྱན།།",
    "target": "ཐབས་ ལ་ མཁས་པ འི་ གདམས་པ ས་ བརྒྱན ། །"
  },
  {
    "source": "དབང་པོ་ཀུན་དང་འཚམས་པའི་ཆོས།།",
    "target": "དབང་པོ་ ཀུན་ དང་ འཚམས་པ འི་ ཆོས ། །"
  },
  {
    "source": "ཁྱེར་བདེ་ཙམ་ལ་ལུང་ཁང་དང་།།",
    "target": "ཁྱེར་ བདེ་ ཙམ་ ལ་ ལུང་ ཁང་ དང་ ། །"
  },
  {
    "source": "ས་བཅད་མཛེས་ཁྲིགས་མི་དགོས་ཀྱང་།།",
    "target": "ས་བཅད་ མཛེས་ ཁྲིགས་ མི་ དགོས་ ཀྱང་ ། །"
  },
  {
    "source": "དེང་སང་ལྟོ་རྒྱབ་ཙམ་གྱི་ཕྱིར།།",
    "target": "དེང་སང་ ལྟོ་ རྒྱབ་ ཙམ་ གྱི་ ཕྱི ར ། །"
  },
  {
    "source": "གཅོད་ལོག་དོན་གཉེར་ཆེས་མང་བས།།",
    "target": "གཅོད་ ལོག་ དོན་གཉེར་ ཆེས་ མང་བ ས ། །"
  },
  {
    "source": "འདིས་ཀྱང་རང་འདྲའི་སྐལ་མཉམ་ལ།།",
    "target": "འདི ས་ ཀྱང་ རང་ འདྲ འི་ སྐལ་ མཉམ་ ལ ། །"
  },
  {
    "source": "ཕན་འདོད་ལྷག་པའི་བསམ་པས་སྦྱར།།",
    "target": "ཕན་ འདོད་ ལྷག་པ འི་ བསམ་པ ས་ སྦྱར ། །"
  },
  {
    "source": "དགེ་བས་རྣམ་དག་གཅོད་ཡུལ་གྱིས།།",
    "target": "དགེ་བ ས་ རྣམ་དག་ གཅོད་ ཡུལ་ གྱིས ། །"
  },
  {
    "source": "འགྲོ་ཀུན་བདག་འཛིན་གཅོད་པར་ཤོག།",
    "target": "འགྲོ་ ཀུན་ བདག་ འཛིན་ གཅོད་པ ར་ ཤོག །"
  },
  {
    "source": "ཅེས་པའང་ཡང་ཁྲོད་ཀུན་བཟང་བདེ་ཆེན་འོད་གསལ་གླིང་གི་སྒྲུབ་པ་པོ་རྣམས་ཀྱི་ཉམས་ལེན་ལ་གཙོ་བོར་དམིགས་ཏེ།",
    "target": "ཅེས་ པ འང་ ཡང་ ཁྲོད་ ཀུན་བཟང་ བདེ་ཆེན་ འོད་གསལ་ གླིང་ གི་ སྒྲུབ་པ་པོ་ རྣམས་ ཀྱི་ ཉམས་ལེན་ ལ་ གཙོ་བོ ར་ དམིགས་ ཏེ །"
  },
  {
    "source": "རྒྱལ་ཐང་པ་བསམ་གཏན་འོད་ཟེར་དང་ཆོས་རྗེ་འཇམ་དབྱངས་མགོན་པོའི་ཉེ་བརྒྱུད་ཀྱི་བཀའ་སྲོལ་ཇོ་ནང་རྗེ་བཙུན་ཆེན་པོ་དང་སྨིན་གླིང་གཏེར་ཆེན་རིན་པོ་ཆེའི་གསུང་རབ་དག་གི་བཅུད་བསྡུས་ཏེ་གཅོད་ཡུལ་གྱི་གདམས་པའི་ཆུ་རྒྱུན་མང་དུ་འཐུང་བའི་སྐལ་བ་དགེ་བ་ཅན་ཀརྨ་ངག་དབང་ཡོན་ཏན་རྒྱ་མཚོས་ཙཱ་འདྲ་རིན་ཆེན་བྲག་གི་སྙིང་པོར་བགྱིས་པ་དགེ་ལེགས་འཕེལ།།",
    "target": "རྒྱལ་ཐང་ པ་ བསམ་གཏན་ འོད་ཟེར་ དང་ ཆོས་ རྗེ་ འཇམ་དབྱངས་ མགོན་པོ འི་ ཉེ་ བརྒྱུད་ ཀྱི་ བཀའ་ སྲོལ་ ཇོ་ ནང་ རྗེ་བཙུན་ ཆེན་པོ་ དང་ སྨིན་ གླིང་ གཏེར་ ཆེན་ རིན་པོ་ཆེ འི་ གསུང་རབ་ དག་ གི་ བཅུད་ བསྡུས་ ཏེ་ གཅོད་ ཡུལ་ གྱི་ གདམས་པ འི་ ཆུ་རྒྱུན་ མང་ དུ་ འཐུང་བ འི་ སྐལ་བ་ དགེ་བ་ ཅན་ ཀརྨ་ ངག་དབང་ ཡོན་ཏན་རྒྱ་མཚོ ས་ ཙཱ་ འདྲ་ རིན་ཆེན་ བྲག་ གི་ སྙིང་པོ ར་ བགྱིས་པ་ དགེ་ལེགས་ འཕེལ ། །"
  },
  {
    "source": "།།",
    "target": "། །"
  }
]
