[
  {
    "source": "༄༅།",
    "target": "༄༅ །"
  },
  {
    "source": "བླ་མ་ཡིད་བཞིན་ནོར་བུ་ལས།",
    "target": "བླ་མ་ ཡིད་བཞིན་ ནོར་བུ་ ལས །"
  },
  {
    "source": "གཅོད་ཡུལ་ལམ་ཁྱེར་བསྡུས་པ་གསང་གཏོར་ཕུང་པོ་བདུད་རྩི་ཀུན་ཁྱབ་བཞུགས་སོ།།",
    "target": "གཅོད་ ཡུལ་ ལམ་ ཁྱེར་ བསྡུས་པ་ གསང་ གཏོར་ ཕུང་པོ་ བདུད་རྩི་ ཀུན་ ཁྱབ་ བཞུགས་ སོ ། །"
  },
  {
    "source": "ཏིང་འཛིན་འབུམ་ཕྲག་དུ་མའི་སྒོ།།",
    "target": "ཏིང་འཛིན་ འབུམ་ ཕྲག་ དུ་མ འི་ སྒོ ། །"
  },
  {
    "source": "འབྱེད་མཁན་བསམ་གཏན་རྡོ་རྗེར་འདུད།།",
    "target": "འབྱེད་ མཁན་ བསམ་གཏན་ རྡོ་རྗེ ར་ འདུད ། །"
  },
  {
    "source": "གསང་གཏོར་ཕུང་པོ་མཆོད་སྦྱིན་གྱི།།",
    "target": "གསང་ གཏོར་ ཕུང་པོ་ མཆོད་སྦྱིན་ གྱི ། །"
  },
  {
    "source": "ངག་འདོན་རྒྱུན་གྱི་རྣལ་འབྱོར་བསྟན།།",
    "target": "ངག་ འདོན་ རྒྱུན་ གྱི་ རྣལ་འབྱོར་ བསྟན ། །"
  },
  {
    "source": "དེ་ཡང་གཏེར་གཞུང་ལས།",
    "target": "དེ་ ཡང་ གཏེར་ གཞུང་ ལས །"
  },
  {
    "source": "གསུམ་པ་གསང་བའི་གཏོར་མ་ནི༔",
    "target": "གསུམ་པ་ གསང་བ འི་ གཏོར་ མ་ ནི ༔"
  },
  {
    "source": "དང་པོ་བླ་མར་མོས་གུས་བསྐྱེད༔",
    "target": "དང་པོ་ བླ་མ ར་ མོས་གུས་ བསྐྱེད ༔"
  },
  {
    "source": "རང་སེམས་བླ་མ་ཞི་བར་བསྒོམ༔",
    "target": "རང་སེམས་ བླ་མ་ ཞི་བ ར་ བསྒོམ ༔"
  },
  {
    "source": "ཅེས་པ་ནས།",
    "target": "ཅེས་ པ་ ནས །"
  },
  {
    "source": "ངལ་དུབ་གསོལ་བ་སྙིང་ནས་བཏབ༔",
    "target": "ངལ་དུབ་ གསོལ་བ་ སྙིང་ ནས་ བཏབ ༔"
  },
  {
    "source": "ཅེས་གསུངས་པས།",
    "target": "ཅེས་ གསུངས་པ ས །"
  },
  {
    "source": "རང་སེམས་མ་བཅོས་ཐ་མལ་གྱི་ངང་ནས་བླ་མ་དབྱེར་མེད་ཕྱིར།",
    "target": "རང་སེམས་ མ་ བཅོས་ ཐ་མལ་ གྱི་ ངང་ ནས་ བླ་མ་ དབྱེར་ མེད་ ཕྱི ར །"
  },
  {
    "source": "དེ་ནས་ཁྱད་པར་དུ་བླ་མ་བློས་བསྒོམ་མི་དགོས་ཏེ།",
    "target": "དེ་ ནས་ ཁྱད་པ ར་ དུ་ བླ་མ་ བློ ས་ བསྒོམ་ མི་ དགོས་ ཏེ །"
  },
  {
    "source": "རང་ཉིད་ཐ་མལ་གྱི་སྤྱི་གཙུག་པད་ཟླའི་སྟེང་དུ་རྩ་བའི་བླ་མ་ཨོ་རྒྱན་ཡིད་བཞིན་ནོར་བུ་ཝལ་གྱིས་གསལ་ལ་མོས་གུས་ཚད་མེད་ཀྱི་ཤུགས་བསྐྱེད་ཅིང་ཚིག་དོན་དྲན་པའི་ངང་ནས།",
    "target": "རང་ ཉིད་ ཐ་མལ་ གྱི་ སྤྱི་གཙུག་ པད་ ཟླ འི་ སྟེང་ དུ་ རྩ་བ འི་ བླ་མ་ ཨོ་རྒྱན་ ཡིད་བཞིན་ ནོར་བུ་ ཝལ་གྱིས་ གསལ་ ལ་ མོས་གུས་ ཚད་ མེད་ ཀྱི་ ཤུགས་ བསྐྱེད་ ཅིང་ ཚིག་དོན་ དྲན་པ འི་ ངང་ ནས །"
  },
  {
    "source": "ཕཊ྄༔",
    "target": "ཕཊ྄ ༔"
  },
  {
    "source": "རང་ཐ་མལ་གྱི་སྤྱི་གཙུག་པད་ཟླའི་སྟེང་།།",
    "target": "རང་ ཐ་མལ་ གྱི་ སྤྱི་གཙུག་ པད་ ཟླ འི་ སྟེང་ ། །"
  },
  {
    "source": "རིགས་ཀུན་འདུས་ཀྱི་ངོ་བོ་པདྨ་རྗེ།།",
    "target": "རིགས་ ཀུན་ འདུས་ ཀྱི་ ངོ་བོ་ པདྨ་ རྗེ ། །"
  },
  {
    "source": "བདག་མོས་གུས་ཀྱི་གདུང་བས་གསོལ་བ་འདེབས།།",
    "target": "བདག་ མོས་གུས་ ཀྱི་ གདུང་བ ས་ གསོལ་བ་ འདེབས ། །"
  },
  {
    "source": "ཕྱི་ལྷ་འདྲེ་ཡི་སྙེམས་ཐག་སེམས་སུ་ཆོད།།",
    "target": "ཕྱི་ ལྷ་འདྲེ་ ཡི་ སྙེམས་ ཐག་ སེམས་ སུ་ ཆོད ། །"
  },
  {
    "source": "ནང་གཉིས་འཛིན་གྱི་མདུད་པ་རང་སར་གྲོལ།།",
    "target": "ནང་ གཉིས་ འཛིན་ གྱི་ མདུད་པ་ རང་ ས ར་ གྲོལ ། །"
  },
  {
    "source": "བློ་དགོས་མེད་ཀྱི་རྟེན་འབྲེལ་རྒྱུད་ལ་འཆར།།",
    "target": "བློ་ དགོས་ མེད་ ཀྱི་ རྟེན་འབྲེལ་ རྒྱུད་ ལ་ འཆར ། །"
  },
  {
    "source": "ལུས་གཅེས་འཛིན་གྱི་ཆགས་ཞེན་འཁྲི་བ་ཆོད།།",
    "target": "ལུས་ གཅེས་འཛིན་ གྱི་ ཆགས་ ཞེན་ འཁྲི་བ་ ཆོད ། །"
  },
  {
    "source": "སེམས་ཆོས་སྐུ་རུ་གྲོལ་བར་བྱིན་གྱིས་རློབས།།",
    "target": "སེམས་ ཆོས་སྐུ་ རུ་ གྲོལ་བ ར་ བྱིན་ གྱིས་ རློབས ། །"
  },
  {
    "source": "ཕཊ྄ཿཚེ་ཐོག་མེད་ནས་ད་བར་འཁོར་བའི་ཚེ།།",
    "target": "ཕཊ྄ཿ ཚེ་ ཐོག་མེད་ ནས་ ད་ བ ར་ འཁོར་བ འི་ ཚེ ། །"
  },
  {
    "source": "ལུས་ཤ་ཁྲག་གི་སྐྱེ་འཇིག་གྲངས་མེད་ཀྱང་།།",
    "target": "ལུས་ ཤ་ཁྲག་ གི་ སྐྱེ་ འཇིག་ གྲངས་མེད་ ཀྱང་ ། །"
  },
  {
    "source": "དེ་མཆོད་སྦྱིན་དུ་མ་སོང་ཆུད་ཟོས་པས།།",
    "target": "དེ་ མཆོད་སྦྱིན་ དུ་མ་ སོང་ ཆུད་ ཟོས་པ ས ། །"
  },
  {
    "source": "ད་བདག་འཛིན་གྱི་ཕུང་པོ་ཚོགས་སུ་བཏང་།།",
    "target": "ད་ བདག་ འཛིན་ གྱི་ ཕུང་པོ་ ཚོགས་ སུ་ བཏང་ ། །"
  },
  {
    "source": "ཕཊ྄་ཕཊ྄ཿལན་གསུམ་གྱིས་གསོལ་བ་བཏབ་ཅིང་བདག་གཞན་གཉིས་འཛིན་གྱི་འཁྲི་བ་བཅད་དོ།།",
    "target": "ཕཊ྄་ ཕཊ྄ཿ ལན་ གསུམ་ གྱིས་ གསོལ་བ་ བཏབ་ ཅིང་ བདག་ གཞན་ གཉིས་ འཛིན་ གྱི་ འཁྲི་བ་ བཅད་ དོ ། །"
  },
  {
    "source": "ཕཊ྄ཿསྙིང་པདྨ་འདབ་བརྒྱད་གྱེས་པའི་སྟེང་།།",
    "target": "ཕཊ྄ཿསྙིང་ པདྨ་ འདབ་ བརྒྱད་ གྱེས་པ འི་ སྟེང་ ། །"
  },
  {
    "source": "རང་རིག་འདི་གསེར་གྱི་རྡོ་རྗེའི་ཚུལ།།",
    "target": "རང་རིག་ འདི་ གསེར་ གྱི་ རྡོ་རྗེ འི་ ཚུལ ། །"
  },
  {
    "source": "རྒྱ་སྲན་དེ་ཙམ་ཞིག་འཕར་ལ་ཁད།།",
    "target": "རྒྱ་སྲན་ དེ་ ཙམ་ ཞིག་ འཕར་ ལ་ ཁད ། །"
  },
  {
    "source": "རྩ་དབུ་མ་ཁོང་སེང་ཟང་ཐལ་གྱི།།",
    "target": "རྩ་ དབུ་ མ་ ཁོང་ སེང་ ཟང་ཐལ་ གྱི ། །"
  },
  {
    "source": "ལམ་འགགས་མེད་ཧར་སང་སྤྱི་བོར་ཟུག།",
    "target": "ལམ་ འགགས་ མེད་ ཧར་ སང་ སྤྱི་བོ ར་ ཟུག །"
  },
  {
    "source": "ཕཊཿརླུང་སེམས་དབྱེར་མེད་ཀྱི་སྒྲས་བསྐུལ་བས།།",
    "target": "ཕཊཿ རླུང་ སེམས་ དབྱེར་མེད་ ཀྱི་ སྒྲ ས་ བསྐུལ་བ ས ། །"
  },
  {
    "source": "ཡར་ཚངས་བུག་ནས་ཐོགས་མེད་མདའ་ལྟར་འཕང་།།",
    "target": "ཡར་ ཚངས་ བུག་ ནས་ ཐོགས་མེད་ མདའ་ ལྟ ར་ འཕང་ ། །"
  },
  {
    "source": "ཕ་བླ་མའི་ཐུགས་དང་གཉིས་མེད་བསྲེས།།",
    "target": "ཕ་ བླ་མ འི་ ཐུགས་ དང་ གཉིས་ མེད་ བསྲེས ། །"
  },
  {
    "source": "ཕཊ྄་ཕཊ྄༔",
    "target": "ཕཊ྄་ ཕཊ྄ ༔"
  },
  {
    "source": "ཕཊ྄ཿགཟུགས་ཕུང་དེ་བེམ་པོར་ལིངས་ཀྱིས་སོང་༑།",
    "target": "ཕཊ྄ཿ གཟུགས་ཕུང་ དེ་ བེམ་པོ ར་ ལིངས་ ཀྱིས་ སོང་ ༑ །"
  },
  {
    "source": "རང་རིག་དང་བླ་མ་དབྱེར་མེད་ཀྱི།།",
    "target": "རང་རིག་ དང་ བླ་མ་ དབྱེར་ མེད་ ཀྱི ། །"
  },
  {
    "source": "ཐུགས་ཀ་ནས་འོད་ཟེར་འབྲུ་གསུམ་འཕྲོས།།",
    "target": "ཐུགས་ ཀ་ ནས་ འོད་ཟེར་ འབྲུ་ གསུམ་ འཕྲོས ། །"
  },
  {
    "source": "ཕུང་ཁམས་ལ་ཕོག་པས་ལྟེམ་གྱི་ཞུ།།",
    "target": "ཕུང་ ཁམས་ ལ་ ཕོག་པ ས་ ལྟེམ་ གྱི་ ཞུ ། །"
  },
  {
    "source": "ཕཊ྄ཿ",
    "target": "ཕཊ྄ཿ"
  },
  {
    "source": "བཅུད་ཟག་མེད་ཀྱི་བདུད་རྩི་མདངས་དང་ལྡན།།",
    "target": "བཅུད་ ཟག་མེད་ ཀྱི་ བདུད་རྩི་ མདངས་ དང་ ལྡན ། །"
  },
  {
    "source": "གཟུགས་སྒྲ་དང་དྲི་རོ་རེག་བྱ་ཆོས།།",
    "target": "གཟུགས་ སྒྲ་ དང་ དྲི་རོ་ རེག་ བྱ་ ཆོས ། །"
  },
  {
    "source": "གང་འདོད་འབྱུང་ཕུན་སུམ་ཚོགས་པའི་རྫས།།",
    "target": "གང་ འདོད་ འབྱུང་ ཕུན་སུམ་ཚོགས་པ འི་ རྫས ། །"
  },
  {
    "source": "ཡོངས་སྲིད་གསུམ་འཇིག་རྟེན་ཁྱབ་པར་གྱུར།།",
    "target": "ཡོངས་ སྲིད་ གསུམ་ འཇིག་རྟེན་ ཁྱབ་པ ར་ གྱུར ། །"
  },
  {
    "source": "ཕཊ྄་ཕཊ྄ཿཨོཾ་ཨཱཿཧཱུྃ་ཧ་ཧོ་ཧྲཱིཿཕཊ྄ཿབདག་གཅེས་སྤྲས་ཀྱིས་བསྐྱང་བའི་ཕུང་པོ་འདི།།",
    "target": "ཕཊ྄་ ཕཊ྄ཿ ཨོཾ་ ཨཱཿཧཱུྃ་ ཧ་ ཧོ་ ཧྲཱིཿཕཊ྄ཿ བདག་ གཅེས་ སྤྲས་ ཀྱིས་ བསྐྱང་བ འི་ ཕུང་པོ་ འདི ། །"
  },
  {
    "source": "བློ་ཞེན་བྲལ་གྱི་མཆོད་སྦྱིན་རྫས་སུ་བཏང་།།",
    "target": "བློ་ ཞེན་ བྲལ་ གྱི་ མཆོད་སྦྱིན་ རྫས་ སུ་ བཏང་ ། །"
  },
  {
    "source": "བཅུད་འདོད་ཡོན་ཕུན་ཚོགས་ནམ་མཁའི་མཛོད།།",
    "target": "བཅུད་ འདོད་ཡོན་ ཕུན་ཚོགས་ ནམ་ མཁ འི་ མཛོད ། །"
  },
  {
    "source": "ཡིད་ཚོགས་དྲུག་ལྷ་མོའི་སྒྱུ་འཕྲུལ་གྱི།།",
    "target": "ཡིད་ ཚོགས་ དྲུག་ ལྷ་མོ འི་ སྒྱུ་འཕྲུལ་ གྱི ། །"
  },
  {
    "source": "རྩལ་འགགས་མེད་རོལ་པའི་མཆོད་སྦྱིན་འདི།།",
    "target": "རྩལ་ འགགས་ མེད་ རོལ་པ འི་ མཆོད་སྦྱིན་ འདི ། །"
  },
  {
    "source": "ཞིང་རབ་འབྱམས་ཀྱི་རྒྱལ་བ་སྲས་དང་བཅས།།",
    "target": "ཞིང་ རབ་འབྱམས་ ཀྱི་ རྒྱལ་བ་ སྲས་ དང་ བཅས ། །"
  },
  {
    "source": "རིགས་ཀུན་འདུས་ཀྱི་ངོ་བོ་པདྨ་འབྱུང་།།",
    "target": "རིགས་ ཀུན་ འདུས་ ཀྱི་ ངོ་བོ་ པདྨ་ འབྱུང་ ། །"
  },
  {
    "source": "ཁྱེད་བརྒྱུད་བཅས་ཀྱི་བླ་མ་ཐམས་ཅད་ལ།།",
    "target": "ཁྱེད་ བརྒྱུད་ བཅས་ ཀྱི་ བླ་མ་ ཐམས་ཅད་ ལ ། །"
  },
  {
    "source": "བདག་གཅེས་འཛིན་གྱི་ཕུང་པོ་ཚོགས་སུ་འབུལ།།",
    "target": "བདག་ གཅེས་འཛིན་ གྱི་ ཕུང་པོ་ ཚོགས་ སུ་ འབུལ ། །"
  },
  {
    "source": "རྒྱུད་སྨིན་གྲོལ་གྱི་བྱིན་ཆེན་དབབ་ཏུ་གསོལ།",
    "target": "རྒྱུད་ སྨིན་གྲོལ་ གྱི་ བྱིན་ ཆེན་ དབབ་ ཏུ་ གསོལ །"
  },
  {
    "source": "ཕཊ྄་ཕཊ྄ཿལྷ་ཡི་དམ་གྱི་དཀྱིལ་འཁོར་རྒྱ་མཚོ་དང་།།",
    "target": "ཕཊ྄་ ཕཊ྄ཿ ལྷ་ ཡི་དམ་ གྱི་ དཀྱིལ་འཁོར་ རྒྱ་མཚོ་ དང་ ། །"
  },
  {
    "source": "ཚོགས་ཕྱི་ནང་གི་འདུ་བ་ཀུན་སྤྱོད་པའི།།",
    "target": "ཚོགས་ ཕྱི་ནང་ གི་ འདུ་བ་ ཀུན་ སྤྱོད་པ འི ། །"
  },
  {
    "source": "མ་གནས་གསུམ་གྱི་དཔའ་བོ་མཁའ་འགྲོ་དང་།།",
    "target": "མ་ གནས་ གསུམ་ གྱི་ དཔའ་བོ་མཁའ་འགྲོ་ དང་ ། །"
  },
  {
    "source": "དབྱིངས་ཡེ་ཤེས་དང་འཇིག་རྟེན་ཀུན་རོལ་བའི།།",
    "target": "དབྱིངས་ ཡེ་ཤེས་ དང་ འཇིག་རྟེན་ ཀུན་ རོལ་ བ འི ། །"
  },
  {
    "source": "དཔལ་ཆོས་སྐྱོང་དམ་ཅན་རྒྱ་མཚོ་བཅས།།",
    "target": "དཔལ་ ཆོས་སྐྱོང་ དམ་ཅན་ རྒྱ་མཚོ་ བཅས ། །"
  },
  {
    "source": "ཁྱེད་མཆོད་ཡུལ་གྱི་སྐྱབས་གནས་ཐམས་ཅད་ལ།།",
    "target": "ཁྱེད་ མཆོད་ ཡུལ་ གྱི་ སྐྱབས་ གནས་ ཐམས་ཅད་ ལ ། །"
  },
  {
    "source": "བདག་གཅེས་འཛིན་གྱི་ཕུང་པོ་ཚོགས་སུ་འབུལ།།",
    "target": "བདག་ གཅེས་འཛིན་ གྱི་ ཕུང་པོ་ ཚོགས་ སུ་ འབུལ ། །"
  },
  {
    "source": "ཉམས་བདེ་སྟོང་གི་རྟོགས་པ་སྦར་དུ་གསོལ།",
    "target": "ཉམས་ བདེ་སྟོང་ གི་ རྟོགས་པ་ སྦར་ དུ་ གསོལ །"
  },
  {
    "source": "ཕཊ྄ཿརྟེན་འབྲེལ་གྱི་འཆར་སྒོ་འགག་མེད་ལས།།",
    "target": "ཕཊ྄ཿ རྟེན་འབྲེལ་ གྱི་ འཆར་ སྒོ་འགག་ མེད་ ལས ། །"
  },
  {
    "source": "སྐུ་གསུམ་གྱི་བྱིན་རླབས་བདུད་རྩིའི་བཅུད།།",
    "target": "སྐུ་ གསུམ་ གྱི་ བྱིན་རླབས་ བདུད་རྩི འི་ བཅུད ། །"
  },
  {
    "source": "འབྲུ་གསུམ་གྱི་ནུས་པས་འཕྲོ་འདུ་ཡིས།།",
    "target": "འབྲུ་ གསུམ་ གྱི་ ནུས་པ ས་ འཕྲོ་ འདུ་ ཡིས ། །"
  },
  {
    "source": "གཟུགས་ཕུང་ཀུན་མྱོང་གྲོལ་གྱི་བདུད་རྩིར་གྱུར།",
    "target": "གཟུགས་ཕུང་ ཀུན་ མྱོང་ གྲོལ་ གྱི་ བདུད་ རྩིར་ གྱུར །"
  },
  {
    "source": "ཕཊ྄ཿསྣང་ཡུལ་གྱི་ཞིང་ཁམས་ཀུན་ཁྱབ་པའི།།",
    "target": "ཕཊ྄ཿསྣང་ ཡུལ་ གྱི་ ཞིང་ཁམས་ ཀུན་ ཁྱབ་ པ འི ། །"
  },
  {
    "source": "ཟག་མེད་ཀྱི་བདུད་རྩིའི་རྒྱ་མཚོ་འདི།།",
    "target": "ཟག་མེད་ ཀྱི་ བདུད་རྩི འི་ རྒྱ་མཚོ་ འདི ། །"
  },
  {
    "source": "ཕྱི་རིགས་ཀྱི་དཔལ་མགོན་ནོར་ལྷའི་ཚོགས།།",
    "target": "ཕྱི་ རིགས་ ཀྱི་ དཔལ་མགོན་ ནོར་ལྷ འི་ ཚོགས ། །"
  },
  {
    "source": "དཀར་ཕྱོགས་ཀྱི་གཞི་བདག་ཡོངས་ལ་བསྔོ།",
    "target": "དཀར་ཕྱོགས་ ཀྱི་ གཞི་བདག་ ཡོངས་ ལ་ བསྔོ །"
  },
  {
    "source": "ཕཊ྄ཿསྔགས་ཏིང་འཛིན་གྱི་སྤྲོ་བསྡུའི་རོལ་པ་ལས།།",
    "target": "ཕཊ྄ཿསྔགས་ ཏིང་འཛིན་ གྱི་ སྤྲོ་ བསྡུ འི་ རོལ་པ་ ལས ། །"
  },
  {
    "source": "གཟུགས་ཤ་རུས་ཀྱི་ཕུང་པོ་རི་ལྟར་ཉིལ།།",
    "target": "གཟུགས་ ཤ་རུས་ ཀྱི་ ཕུང་པོ་ རི་ ལྟ ར་ ཉིལ ། །"
  },
  {
    "source": "བཅུད་ཁྲག་ཞག་གི་བདུད་རྩི་མཚོ་ལྟར་འཁྱིལ།།",
    "target": "བཅུད་ ཁྲག་ ཞག་ གི་ བདུད་རྩི་ མཚོ་ ལྟ ར་ འཁྱིལ ། །"
  },
  {
    "source": "འདི་སྣང་སྲིད་ཀྱི་ལྷ་འདྲེ་ཡོངས་ལ་བསྔོ།",
    "target": "འདི་ སྣང་སྲིད་ ཀྱི་ ལྷ་ འདྲེ་ ཡོངས་ ལ་ བསྔོ །"
  },
  {
    "source": "ཕཊ྄་ཕཊ྄ཿགང་འདོད་ཀྱི་ལོངས་སྤྱོད་དེར་སྣང་བའི།།",
    "target": "ཕཊ྄་ ཕཊ྄ཿ གང་ འདོད་ ཀྱི་ ལོངས་སྤྱོད་ དེ ར་ སྣང་ བ འི ། །"
  },
  {
    "source": "རྫས་སྣ་ཚོགས་སུ་འབྱུང་བ་སྒྱུ་མའི་འཕྲུལ།།",
    "target": "རྫས་ སྣ་ཚོགས་ སུ་ འབྱུང་བ་ སྒྱུ་མ འི་ འཕྲུལ ། །"
  },
  {
    "source": "འདི་རིགས་དྲུག་གི་སེམས་ཅན་ཐམས་ཅད་དང་།།",
    "target": "འདི་ རིགས་ དྲུག་ གི་ སེམས་ཅན་ ཐམས་ཅད་ དང་ ། །"
  },
  {
    "source": "བགེགས་ལན་ཆགས་ཀྱི་བདག་པོ་རྣམས་ལ་བསྔོ།",
    "target": "བགེགས་ ལན་ ཆགས་ ཀྱི་ བདག་པོ་ རྣམས་ ལ་ བསྔོ །"
  },
  {
    "source": "ཕཊ྄་ཕཊ྄ཿལུས་ཤ་ཁྲག་གི་བདུད་རྩིའི་ལྷག་མ་འདི།།",
    "target": "ཕཊ྄་ ཕཊ྄ཿ ལུས་ ཤ་ཁྲག་ གི་ བདུད་རྩི འི་ ལྷག་མ་ འདི ། །"
  },
  {
    "source": "མགྲོན་གློ་བུར་དུ་ལྷགས་པའི་འབྱུང་པོ་དང་།།",
    "target": "མགྲོན་ གློ་བུ ར་ དུ་ ལྷགས་པ འི་ འབྱུང་པོ་ དང་ ། །"
  },
  {
    "source": "ཁས་ཞན་དང་དབང་ཆུང་གི་རིགས་རྣམས་ལ།།",
    "target": "ཁ ས་ ཞན་ དང་ དབང་ ཆུང་ གི་ རིགས་ རྣམས་ ལ ། །"
  },
  {
    "source": "གང་ཅི་འདོད་བཞིན་བསྔོས་པས་ཚིམ་གྱུར་ཅིག།",
    "target": "གང་ ཅི་ འདོད་ བཞིན་ བསྔོས་པ ས་ ཚིམ་ གྱུར་ ཅིག །"
  },
  {
    "source": "ཕཊ྄་ཕཊ྄ཿསྦྱིན་ཡུལ་དུ་གྱུར་པ་སྙིང་རྗེའི་མགྲོན།།",
    "target": "ཕཊ྄་ ཕཊ྄ཿསྦྱིན་ ཡུལ་ དུ་ གྱུར་པ་ སྙིང་རྗེ འི་ མགྲོན ། །"
  },
  {
    "source": "རྣམ་སྨིན་གྱི་རང་གཟུགས་འདྲེ་གདོན་རྣམས།།",
    "target": "རྣམ་སྨིན་ གྱི་ རང་ གཟུགས་ འདྲེ་ གདོན་ རྣམས ། །"
  },
  {
    "source": "སྡུག་བསྔལ་གྱི་ཚོར་བ་ཀུན་ཞི་ནས།།",
    "target": "སྡུག་བསྔལ་ གྱི་ ཚོར་བ་ ཀུན་ ཞི་ ནས ། །"
  },
  {
    "source": "སངས་རྒྱས་ཀྱི་གོ་འཕང་ཐོབ་གྱུར་ཅིག།",
    "target": "སངས་རྒྱས་ ཀྱི་ གོ་འཕང་ ཐོབ་ གྱུར་ ཅིག །"
  },
  {
    "source": "ཕཊ྄་ཕཊ྄ཿཕྱི་སྣོད་དང་ནང་བཅུད་ཀྱི་སེམས་ཅན་ཞེས།།",
    "target": "ཕཊ྄་ ཕཊ྄ཿ ཕྱི་ སྣོད་ དང་ ནང་ བཅུད་ ཀྱི་ སེམས་ཅན་ ཞེས ། །"
  },
  {
    "source": "དངོས་སྣང་ཀུན་སྒྱུ་མ་རུ་ཁྲོ་ལོ་ལོ།།",
    "target": "དངོས་ སྣང་ ཀུན་ སྒྱུ་མ་ རུ་ ཁྲོ་ ལོ་ ལོ ། །"
  },
  {
    "source": "ལྷར་སྣང་དང་འདྲེར་འཛིན་གྱི་གཉིས་རྟོག་ཀུན།།",
    "target": "ལྷ ར་ སྣང་ དང་ འདྲེ ར་ འཛིན་ གྱི་ གཉིས་ རྟོག་ ཀུན ། །"
  },
  {
    "source": "སྟོང་ཉིད་ཀྱི་ཀློང་དུ་རོ་གཅིག་འདྲེས།",
    "target": "སྟོང་ཉིད་ ཀྱི་ ཀློང་ དུ་ རོ་ གཅིག་ འདྲེས །"
  },
  {
    "source": "ཕཊ྄་ཕཊ྄ཿབསྔོ་བྱ་དང་བསྔོ་བྱེད་ཀྱི་མཁན་པོ་སོགས།།",
    "target": "ཕཊ྄་ ཕཊ྄ཿ བསྔོ་ བྱ་ དང་ བསྔོ་ བྱེད་ ཀྱི་ མཁན་པོ་ སོགས ། །"
  },
  {
    "source": "དམིགས་མེད་ཀྱི་ངང་དུ་དབྱེ་བསལ་བྲལ།།",
    "target": "དམིགས་མེད་ ཀྱི་ ངང་ དུ་ དབྱེ་བསལ་ བྲལ ། །"
  },
  {
    "source": "མཆོད་ཡུལ་དང་སྦྱིན་གནས་ཀྱི་མགྲོན་རིགས་རྣམས།།",
    "target": "མཆོད་ ཡུལ་ དང་ སྦྱིན་གནས་ ཀྱི་ མགྲོན་ རིགས་ རྣམས ། །"
  },
  {
    "source": "རང་རིག་གི་རྩལ་སྣང་ལས་གཞན་མ་གྲུབ།",
    "target": "རང་རིག་ གི་ རྩལ་ སྣང་ ལས་ གཞན་ མ་ གྲུབ །"
  },
  {
    "source": "ཕཊ྄་ཕཊ྄ཿསྔོན་འགྲོ་དང་དངོས་གཞི་རྗེས་སྦྱོང་ཚོགས།།",
    "target": "ཕཊ྄་ ཕཊ྄ཿ སྔོན་ འགྲོ་ དང་ དངོས་གཞི་ རྗེས་ སྦྱོང་ ཚོགས ། །"
  },
  {
    "source": "སྤྲོ་བསྡུ་དང་བྲལ་བ་རིག་པའི་གཤིས།།",
    "target": "སྤྲོ་ བསྡུ་ དང་ བྲལ་བ་ རིག་པ འི་ གཤིས ། །"
  },
  {
    "source": "གཉིས་ཆོས་ཀུན་གདོད་ནས་ཆོས་སྐུའི་ཀློང་།།",
    "target": "གཉིས་ ཆོས་ ཀུན་ གདོད་ ནས་ ཆོས་སྐུ འི་ ཀློང་ ། །"
  },
  {
    "source": "སྤང་བླང་གི་མཐའ་གྲོལ་ཨེ་མ་ཧོ།",
    "target": "སྤང་བླང་ གི་ མཐའ་ གྲོལ་ ཨེ་མ་ཧོ །"
  },
  {
    "source": "ཕཊ྄་ཕཊ྄ཿསླར་སྟོང་ཉིད་ཀྱི་རང་མདངས་སྒྱུ་མའི་འཕྲུལ།།",
    "target": "ཕཊ྄་ ཕཊ྄ཿ སླ ར་ སྟོང་ཉིད་ ཀྱི་ རང་མདངས་ སྒྱུ་མ འི་ འཕྲུལ ། །"
  },
  {
    "source": "ཚོགས་གཉིས་ཀྱི་དགེ་ཚོགས་གང་མཆིས་པ།།",
    "target": "ཚོགས་ གཉིས་ ཀྱི་ དགེ་ཚོགས་ གང་ མཆིས་པ ། །"
  },
  {
    "source": "མཁའ་ཁྱབ་ཀྱི་སེམས་ཅན་ཡོངས་ལ་བསྔོ།།",
    "target": "མཁའ་ཁྱབ་ ཀྱི་ སེམས་ཅན་ ཡོངས་ ལ་ བསྔོ ། །"
  },
  {
    "source": "རྣམ་མཁྱེན་གྱི་འབྲས་བུ་ཐོབ་པར་ཤོག།",
    "target": "རྣམ་མཁྱེན་ གྱི་ འབྲས་བུ་ ཐོབ་པ ར་ ཤོག །"
  },
  {
    "source": "ཕཊ྄་ཕཊ྄ཿཅེས་བསྔོ་སྨོན་གྱི་རྒྱས་གདབ་ནས་མཐར་སྟོང་གསལ་ཆོས་སྐུའི་རང་མདངས་མ་འགགས་པར་ཁྱབ་བརྡལ་དུ་བཞག་གོ།",
    "target": "ཕཊ྄་ ཕཊ྄ཿ ཅེས་ བསྔོ་སྨོན་ གྱི་ རྒྱ ས་ གདབ་ ནས་ མཐ ར་ སྟོང་ གསལ་ ཆོས་སྐུ འི་ རང་མདངས་ མ་ འགགས་པ ར་ ཁྱབ་ བརྡལ་ དུ་ བཞག་ གོ །"
  },
  {
    "source": "གསང་གཏོར་ཕུང་པོ་མཆོད་སྦྱིན་ལ་བརྩོན་པའི་ཕན་ཡོན་གཏེར་གཞུང་ལས།",
    "target": "གསང་ གཏོར་ ཕུང་པོ་ མཆོད་སྦྱིན་ ལ་ བརྩོན་པ འི་ ཕན་ཡོན་ གཏེར་ གཞུང་ ལས །"
  },
  {
    "source": "ལུས་ཀྱི་དངོས་འཛིན་ཞེན་པ་ཆོད༔",
    "target": "ལུས་ ཀྱི་ དངོས་འཛིན་ ཞེན་པ་ ཆོད ༔"
  },
  {
    "source": "སྒྲིབ་སྦྱོང་ཚོགས་རྫོགས་བར་ཆད་ཞི༔",
    "target": "སྒྲིབ་ སྦྱོང་ ཚོགས་ རྫོགས་བ ར་ ཆད་ ཞི ༔"
  },
  {
    "source": "བདག་གཞན་བླ་མེད་དོན་གཉིས་འགྲུབ༔",
    "target": "བདག་གཞན་ བླ་མེད་ དོན་ གཉིས་ འགྲུབ ༔"
  },
  {
    "source": "ཕུང་པོ་མཆོད་སྦྱིན་ཚོགས་ཀྱི་མཆོག༔",
    "target": "ཕུང་པོ་ མཆོད་སྦྱིན་ ཚོགས་ ཀྱི་ མཆོག ༔"
  },
  {
    "source": "གསང་གཏོར་འདི་ཉིད་བརྩོན་པ་ཡི༔",
    "target": "གསང་ གཏོར་ འདི་ ཉིད་ བརྩོན་པ་ ཡི ༔"
  },
  {
    "source": "ཚེ་རབས་སྐྱེ་བ་ཐམས་ཅད་དུ༔",
    "target": "ཚེ་རབས་ སྐྱེ་བ་ ཐམས་ཅད་ དུ ༔"
  },
  {
    "source": "ལས་ཅན་སྐྱེས་བུ་སྟོབས་དང་ལྡན༔",
    "target": "ལས་ཅན་ སྐྱེས་བུ་ སྟོབས་ དང་ ལྡན ༔"
  },
  {
    "source": "ཕུང་པོ་ཚོགས་མཆོད་གསང་གཏོར་ཟབ༔",
    "target": "ཕུང་པོ་ ཚོགས་ མཆོད་ གསང་ གཏོར་ ཟབ ༔"
  },
  {
    "source": "ཅེས་གསུངས་སོ༔",
    "target": "ཅེས་ གསུངས་ སོ ༔"
  },
  {
    "source": "དེ་ལྟར་གཏོར་མ་ཕྱི་ནང་གསང་གསུམ་གྱི་ངག་འདོན་གཏེར་གཞུང་གི་དགོངས་དོན་ལྟར་བཀོད་པ་འདི་ནི་༧གོང་མ་རིགས་བདག་དམ་པའི་བཀའ་ཡི་གནང་བ་ཐོབ་པ་ལ་བརྟེན་ནས་ཕྱོགས་བཅུ་པ་བསམ་གཏན་བསྟན་འཛིན་གྱིས་སྤུ་བོ་ཀཿགནམ་ཆོས་རྒྱལ་ཆེན་པོའི་ཕོ་བྲང་དུ་ཟིན་བྲིས་སུ་བགྱིས་པའི་དགེ་བས་སེམས་ཅན་ཐམས་ཅད་ཐར་པ་དང་རྣམ་མཁྱེན་གོ་འཕང་ཐོབ་པར་གྱུར་ཅིག",
    "target": "དེ་ ལྟ ར་ གཏོར་མ་ ཕྱི་ནང་ གསང་ གསུམ་ གྱི་ ངག་ འདོན་ གཏེར་ གཞུང་ གི་ དགོངས་དོན་ ལྟ ར་ བཀོད་པ་ འདི་ ནི་ ༧ གོང་མ་ རིགས་ བདག་ དམ་པ འི་ བཀའ་ ཡི་ གནང་བ་ ཐོབ་པ་ ལ་ བརྟེན་ ནས་ ཕྱོགས་ བཅུ་པ་ བསམ་གཏན་ བསྟན་འཛིན་ གྱིས་ སྤུ་བོ་ ཀཿ གནམ་ ཆོས་རྒྱལ་ ཆེན་པོ འི་ ཕོ་བྲང་ དུ་ ཟིན་ བྲིས་ སུ་ བགྱིས་པ འི་ དགེ་བ ས་ སེམས་ཅན་ ཐམས་ཅད་ ཐར་པ་ དང་ རྣམ་མཁྱེན་ གོ་འཕང་ ཐོབ་པ ར་ གྱུར་ ཅིག"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
