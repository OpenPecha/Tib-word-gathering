[
  {
    "source": "༼༦༣༽༄།།",
    "target": "༼ ༦༣ ༽ ༄ ། །"
  },
  {
    "source": "བྱང་ཆུབ་ལམ་གྱི་རིམ་པའི་ཉམས་ལེན་བསྡུས་དོན་གྱི་ཚིགས་སུ་བཅད་པ་བཞུགས་སོ།།",
    "target": "བྱང་ཆུབ་ལམ་ གྱི་ རིམ་པ འི་ ཉམས་ལེན་ བསྡུས་དོན་ གྱི་ ཚིགས་ སུ་ བཅད་པ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༦༤༽༄༅།།",
    "target": "༼ ༦༤ ༽ ༄༅ ། །"
  },
  {
    "source": "ཕུན་ཚོགས་དགེ་ལེགས་བྱེ་བས་བསྐྲུན་པའི་སྐུ།།",
    "target": "ཕུན་ཚོགས་ དགེ་ལེགས་ བྱེ་བ ས་ བསྐྲུན་པ འི་ སྐུ ། །"
  },
  {
    "source": "མཐའ་ཡས་འགྲོ་བའི་རེ་བ་བསྐོང་བའི་གསུང་།།",
    "target": "མཐའ་ཡས་ འགྲོ་བ འི་ རེ་བ་ བསྐོང་བ འི་ གསུང་ ། །"
  },
  {
    "source": "མ་ལུས་ཤེས་བྱ་ཇི་བཞིན་གཟིགས་པའི་ཐུགས།།",
    "target": "མ་ ལུས་ཤེས་ བྱ་ ཇི་ བཞིན་ གཟིགས་པ འི་ ཐུགས ། །"
  },
  {
    "source": "ཤཱཀྱའི་གཙོ་བོ་དེ་ལ་མགོས་ཕྱག་འཚལ།།",
    "target": "ཤཱཀྱ འི་ གཙོ་བོ་ དེ་ ལ་ མགོ ས་ ཕྱག་ འཚལ ། །"
  },
  {
    "source": "ཟླ་མེད་སྟོན་པ་དེ་ཡི་སྲས་ཀྱི་མཆོག།",
    "target": "ཟླ་ མེད་ སྟོན་པ་ དེ་ ཡི་ སྲས་ ཀྱི་ མཆོག །"
  },
  {
    "source": "རྒྱལ་བའི་མཛད་པ་ཀུན་གྱི་ཁུར་བསྣམས་ནས།།",
    "target": "རྒྱལ་བ འི་ མཛད་པ་ ཀུན་ གྱི་ ཁུར་ བསྣམས་ ནས ། །"
  },
  {
    "source": "གྲངས་མེད་ཞིང་དུ་སྤྲུལ་པས་རྣམ་རོལ་བ།།",
    "target": "གྲངས་མེད་ ཞིང་ དུ་ སྤྲུལ་པ ས་ རྣམ་ རོལ་ བ ། །"
  },
  {
    "source": "མི་ཕམ་འཇམ་པའི་དབྱངས་ལ་ཕྱག་འཚལ་ལོ།།",
    "target": "མི་ཕམ་ འཇམ་པ འི་ དབྱངས་ ལ་ ཕྱག་ འཚལ་ ལོ ། །"
  },
  {
    "source": "ཤིན་ཏུ་དཔག་པར་དཀའ་བ་རྒྱལ་བའི་ཡུམ།།",
    "target": "ཤིན་ ཏུ་ དཔག་པ ར་ དཀའ་བ་ རྒྱལ་བ འི་ ཡུམ ། །"
  },
  {
    "source": "ཇི་བཞིན་དགོངས་པ་འགྲེལ་མཛད་འཛམ་གླིང་རྒྱན།།",
    "target": "ཇི་བཞིན་ དགོངས་པ་ འགྲེལ་ མཛད་ འཛམ་གླིང་ རྒྱན ། །"
  },
  {
    "source": "ཀླུ་སྒྲུབ་ཐོགས་མེད་ཅེས་ནི་ས་གསུམ་ན།།",
    "target": "ཀླུ་སྒྲུབ་ ཐོགས་མེད་ ཅེས་ ནི་ ས་ གསུམ་ ན ། །"
  },
  {
    "source": "ཡོངས་སུ་གྲགས་པའི་ཞབས་ལ་བདག་ཕྱག་འཚལ།།",
    "target": "ཡོངས་ སུ་ གྲགས་པ འི་ ཞབས་ ལ་ བདག་ ཕྱག་ འཚལ ། །"
  },
  {
    "source": "ཤིང་རྟ་ཆེན་པོ་གཉིས་ལས་ལེགས་བརྒྱུད་པའི།།",
    "target": "ཤིང་རྟ་ ཆེན་པོ་ གཉིས་ ལས་ ལེགས་ བརྒྱུད་ པ འི ། །"
  },
  {
    "source": "ཟབ་མོའི་ལྟ་བ་རྒྱ་ཆེན་སྤྱོད་བའི་ལམ།།",
    "target": "ཟབ་མོ འི་ ལྟ་བ་ རྒྱ་ ཆེན་ སྤྱོད་བ འི་ ལམ ། །"
  },
  {
    "source": "མ་ནོར་ཡོངས་སུ་རྫོགས་པའི་གནད་བསྡུས་པའི།།",
    "target": "མ་ ནོར་ ཡོངས་ སུ་ རྫོགས་པ འི་ གནད་ བསྡུས་ པ འི ། །"
  },
  {
    "source": "གདམས་པའི་མཛོད་འཛིན་མར་མེ་མཛད་ལ་འདུད།།",
    "target": "གདམས་པ འི་ མཛོད་ འཛིན་མ ར་ མེ་ མཛད་ ལ་ འདུད ། །"
  },
  {
    "source": "རབ་འབྱམས་གསུང་རབ་ཀུན་ལ་ལྟ་བའི་མིག།",
    "target": "རབ་འབྱམས་ གསུང་རབ་ ཀུན་ ལ་ ལྟ་བ འི་ མིག །"
  },
  {
    "source": "སྐལ་བཟང་ཐར་བར་བགྲོད་པའི་འཇུག་ངོགས་མཆོག།",
    "target": "སྐལ་ བཟང་ ཐར་བ ར་ བགྲོད་པ འི་ འཇུག་ངོགས་ མཆོག །"
  },
  {
    "source": "བརྩེ་བས་སྤྱོད་པའི་ཐབས་མཁས་མཛད་པ་ཡིས།།",
    "target": "བརྩེ་བ ས་ སྤྱོད་པ འི་ ཐབས་ མཁས་ མཛད་པ་ ཡིས ། །"
  },
  {
    "source": "གསལ་མཛད་བཤེས་གཉེན་རྣམས་ལ་གུས་ཕྱག་འཚལ།",
    "target": "གསལ་མཛད་ བཤེས་གཉེན་ རྣམས་ ལ་ གུས་ ཕྱག་ འཚལ །"
  },
  {
    "source": "༈།",
    "target": "༈ །"
  },
  {
    "source": "འཛམ་གླིང་མཁས་པ་ཡོངས་ཀྱི་གཙུག་གི་རྒྱན།།",
    "target": "འཛམ་གླིང་ མཁས་པ་ ཡོངས་ ཀྱི་ གཙུག་ གི་ རྒྱན ། །"
  },
  {
    "source": "སྙན་པའི་བ་དན་འགྲོ་ལ་ལྷང་ངེ་བ།།",
    "target": "སྙན་པ འི་ བ་དན་ འགྲོ་ ལ་ ལྷང་ངེ་བ ། །"
  },
  {
    "source": "ཀླུ་སྒྲུབ་ཐོགས་མེད་གཉིས་ལས་རིམ་བཞིན་དུ།།",
    "target": "ཀླུ་སྒྲུབ་ ཐོགས་མེད་ གཉིས་ ལས་ རིམ་ བཞིན་ དུ ། །"
  },
  {
    "source": "ལེགས་བརྒྱུད་བྱང་ཆུབ་ལམ་གྱི་རིམ་པ་ནི།།",
    "target": "ལེགས་ བརྒྱུད་བྱང་ ཆུབ་ ལམ་ གྱི་ རིམ་པ་ ནི ། །"
  },
  {
    "source": "སྐྱེ་རྒུའི་འདོད་དོན་མ་ལུས་སྐོང་བས་ན།།",
    "target": "སྐྱེ་རྒུ འི་ འདོད་དོན་ མ་ ལུས་ སྐོང་བ ས་ ན ། །"
  },
  {
    "source": "གདམས་པ་རིན་ཆེན་དབང་གི་རྒྱལ་བོ་སྟེ།།",
    "target": "གདམས་པ་ རིན་ཆེན་ དབང་ གི་ རྒྱལ་བོ་ སྟེ ། །"
  },
  {
    "source": "༼༦༥༽གཞུང་བཟང་སྟོང་གི་ཆུ་བོ་འདུས་པའི་ཕྱིར།།",
    "target": "༼ ༦༥ ༽ གཞུང་ བཟང་ སྟོང་ གི་ ཆུ་བོ་ འདུས་པ འི་ ཕྱི ར ། །"
  },
  {
    "source": "དཔལ་ལྡན་ལེགས་པར་བཤད་པའི་རྒྱ་མཚོ་འང་ཡིན།།",
    "target": "དཔལ་ལྡན་ ལེགས་པ ར་ བཤད་པ འི་ རྒྱ་མཚོ་ འང་ ཡིན ། །"
  },
  {
    "source": "བསྟན་པ་ཐམས་ཅད་འགལ་མེད་རྟོགས་པ་དང་།།",
    "target": "བསྟན་པ་ ཐམས་ཅད་ འགལ་ མེད་ རྟོགས་པ་ དང་ ། །"
  },
  {
    "source": "གསུང་རབ་མ་ལུས་གདམས་པར་འཆར་བ་དང་།།",
    "target": "གསུང་རབ་ མ་ ལུས་ གདམས་པ ར་ འཆར་བ་ དང་ ། །"
  },
  {
    "source": "རྒྱལ་བའི་དགོངས་པ་བདེ་བླག་རྙེད་པ་དང་།།",
    "target": "རྒྱལ་བ འི་ དགོངས་པ་ བདེ་བླག་ རྙེད་པ་ དང་ ། །"
  },
  {
    "source": "ཉེས་སྤྱོད་ཆེན་པོའི་གཡང་ས་ལས་ཀྱང་བསྲུང་།།",
    "target": "ཉེས་སྤྱོད་ ཆེན་པོ འི་ གཡང་ས་ ལས་ ཀྱང་ བསྲུང་ ། །"
  },
  {
    "source": "དེ་ཕྱིར་རྒྱ་བོད་མཁས་པའི་སྐྱེ་བོ་ནི།།",
    "target": "དེ་ ཕྱི ར་ རྒྱ་བོད་ མཁས་པ འི་ སྐྱེ་བོ་ ནི ། །"
  },
  {
    "source": "སྐལ་ལྡན་དུ་མས་བསྟེན་པའི་གདམས་པ་མཆོག།",
    "target": "སྐལ་ལྡན་ དུ་མ ས་ བསྟེན་པ འི་ གདམས་པ་ མཆོག །"
  },
  {
    "source": "སྐྱེས་བུ་གསུམ་གྱི་ལམ་གྱི་རིམ་པ་ཡིས།།",
    "target": "སྐྱེས་བུ་ གསུམ་ གྱི་ ལམ་ གྱི་ རིམ་པ་ ཡིས ། །"
  },
  {
    "source": "ཡིད་རབ་མི་འཕྲོག་དཔྱད་ལྡན་སུ་ཞིག་ཡོད།",
    "target": "ཡིད་ རབ་ མི་ འཕྲོག་ དཔྱད་ ལྡན་ སུ་ ཞིག་ ཡོད །"
  },
  {
    "source": "༈།",
    "target": "༈ །"
  },
  {
    "source": "གསུང་རབ་ཀུན་གྱི་སྙིང་པོ་བསྡུ་བསྡུ་བ།།",
    "target": "གསུང་རབ་ ཀུན་ གྱི་ སྙིང་པོ་ བསྡུ་ བསྡུ་བ ། །"
  },
  {
    "source": "ཚུལ་འདི་ཐུན་རེ་སྟོན་དང་ཉན་པས་ཀྱང་།།",
    "target": "ཚུལ་ འདི་ ཐུན་ རེ་ སྟོན་ དང་ ཉན་པ ས་ ཀྱང་ ། །"
  },
  {
    "source": "དམ་ཆོས་འཆད་དང་ཐོས་པའི་ཕན་ཡོན་ཚོགས།།",
    "target": "དམ་ཆོས་ འཆད་ དང་ ཐོས་པ འི་ ཕན་ཡོན་ ཚོགས ། །"
  },
  {
    "source": "རླབས་ཆེན་སྡུད་པར་ངེས་པས་དེ་དོན་བསམ།",
    "target": "རླབས་ ཆེན་ སྡུད་པ ར་ ངེས་པ ས་ དེ་ དོན་ བསམ །"
  },
  {
    "source": "༈།",
    "target": "༈ །"
  },
  {
    "source": "དེ་ནས་འདི་ཕྱིའི་ལེགས་ཚོགས་ཇི་སྙེད་པའི།།",
    "target": "དེ་ ནས་ འདི་ ཕྱི འི་ ལེགས་ཚོགས་ ཇི་ སྙེད་ པ འི ། །"
  },
  {
    "source": "རྟེན་འབྲེལ་ལེགས་པར་འགྲིགས་པའི་རྩ་བ་ནི།།",
    "target": "རྟེན་འབྲེལ་ ལེགས་པ ར་ འགྲིགས་པ འི་ རྩ་བ་ ནི ། །"
  },
  {
    "source": "ལམ་སྟོན་བཤེས་གཉེན་དམ་པ་འབད་པ་ཡིས།།",
    "target": "ལམ་ སྟོན་ བཤེས་གཉེན་ དམ་པ་ འབད་པ་ ཡིས ། །"
  },
  {
    "source": "བསམ་དང་སྦྱོར་བས་ཚུལ་བཞིན་བསྟེན་པར།།",
    "target": "བསམ་ དང་ སྦྱོར་ བ ས་ ཚུལ་ བཞིན་ བསྟེན་པ ར ། །"
  },
  {
    "source": "མཐོང་ནས་སྲོག་གི་ཕྱིར་ཡང་མི་གཏོང་བར།།",
    "target": "མཐོང་ ནས་ སྲོག་ གི་ ཕྱི ར་ ཡང་ མི་ གཏོང་བ ར ། །"
  },
  {
    "source": "བཀའ་བཞིན་སྒྲུབ་པའི་མཆོད་པས་མཉེས་པར་བྱེད།།",
    "target": "བཀའ་ བཞིན་ སྒྲུབ་པ འི་ མཆོད་པ ས་ མཉེས་པ ར་ བྱེད ། །"
  },
  {
    "source": "རྣལ་འབྱོར་ངས་ཀྱང་ཉམས་ལེན་དེ་ལྟར་བགྱིས།།",
    "target": "རྣལ་འབྱོར་ ང ས་ ཀྱང་ ཉམས་ལེན་ དེ་ ལྟ ར་ བགྱིས ། །"
  },
  {
    "source": "ཐར་འདོད་ཁྱོད་ཀྱང་དེ་བཞིན་བསྐྱང་འཚལ་ལོ།",
    "target": "ཐར་ འདོད་ ཁྱོད་ ཀྱང་ དེ་ བཞིན་ བསྐྱང་ འཚལ་ ལོ །"
  },
  {
    "source": "༈།",
    "target": "༈ །"
  },
  {
    "source": "དལ་བའི་རྟེན་འདི་ཡིད་བཞིན་ནོར་ལས་ལྷག།",
    "target": "དལ་བ འི་ རྟེན་ འདི་ ཡིད་ བཞིན་ ནོར་ ལ ས་ ལྷག །"
  },
  {
    "source": "འདི་འདྲ་རྙེད་པ་ད་རེས་ཙམ་ཞིག་ཡིན།།",
    "target": "འདི་ འདྲ་ རྙེད་པ་ ད་ རེས་ ཙམ་ ཞིག་ ཡིན ། །"
  },
  {
    "source": "རྙེད་དཀའ་འཇིག་སླ་༼༦༦༽ནམ་མཁའི་གློག་དང་འདྲ།།",
    "target": "རྙེད་ དཀའ་ འཇིག་ སླ་ ༼ ༦༦ ༽ ནམ་ མཁ འི་ གློག་ དང་ འདྲ ། །"
  },
  {
    "source": "ཚུལ་འདི་བསམས་ནས་འཇིག་རྟེན་བྱ་བ་ཀུན།།",
    "target": "ཚུལ་ འདི་ བསམས་ ནས་ འཇིག་རྟེན་ བྱ་བ་ ཀུན ། །"
  },
  {
    "source": "སྦུན་པ་འཕྱར་བ་བཞིན་དུ་རྟོགས་གྱུར་ནས།།",
    "target": "སྦུན་པ་ འཕྱར་བ་ བཞིན་ དུ་ རྟོགས་ གྱུར་ ནས ། །"
  },
  {
    "source": "ཉིན་མཚན་ཀུན་ཏུ་སྙིང་བོ་ལེན་པ་དགོས།།",
    "target": "ཉིན་མཚན་ ཀུན་ ཏུ་ སྙིང་བོ་ ལེན་པ་ དགོས ། །"
  },
  {
    "source": "རྣལ་འབྱོར་ངས་ཀྱང་།",
    "target": "རྣལ་འབྱོར་ ང ས་ ཀྱང་ །"
  },
  {
    "source": "ཐར་འདོད་ཁྱེད་ཀྱང་།",
    "target": "ཐར་ འདོད་ ཁྱེད་ ཀྱང་ །"
  },
  {
    "source": "ཚིག་རྐང་འདི་གཉིས་ཕྱིན་ཆད་ཀུན་ལའང་འགྲེ།",
    "target": "ཚིག་རྐང་ འདི་ གཉིས་ ཕྱིན་ཆད་ ཀུན་ ལ འང་ འགྲེ །"
  },
  {
    "source": "༈།",
    "target": "༈ །"
  },
  {
    "source": "ཤི་ནས་ངན་འགྲོར་མི་སྐྱེའི་གདིང་མེད་ཅིང་།།",
    "target": "ཤི་ ནས་ ངན་འགྲོ ར་ མི་ སྐྱེ འི་ གདིང་ མེད་ ཅིང་ ། །"
  },
  {
    "source": "དེ་ཡི་འཇིགས་སྐྱོབ་དཀོན་མཆོག་གསུམ་དུ་ངེས།།",
    "target": "དེ་ ཡི་ འཇིགས་ སྐྱོབ་ དཀོན་མཆོག་ གསུམ་ དུ་ ངེས ། །"
  },
  {
    "source": "དེ་ཕྱིར་སྐྱབས་འགྲོ་ཤིན་ཏུ་བརྟན་པ་དང་།།",
    "target": "དེ་ ཕྱི ར་ སྐྱབས་ འགྲོ་ ཤིན་ ཏུ་ བརྟན་པ་ དང་ ། །"
  },
  {
    "source": "དེ་ཡི་བསླབ་བྱ་ཉམས་པ་མེད་པར་བྱ།།",
    "target": "དེ་ ཡི་ བསླབ་བྱ་ ཉམས་པ་ མེད་པ ར་ བྱ ། །"
  },
  {
    "source": "དེ་ཡང་དཀར་ནག་ལས་འབྲས་ལེགས་བསམ་ནས།།",
    "target": "དེ་ ཡང་ དཀར་ནག་ ལས་ འབྲས་ ལེགས་ བསམ་ ནས ། །"
  },
  {
    "source": "བླང་དོར་ཚུལ་བཞིན་སྒྲུབ་ལ་རག་ལས་སོ།།",
    "target": "བླང་དོར་ ཚུལ་ བཞིན་ སྒྲུབ་ ལ་ རག་ ལས་ སོ ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "ལམ་མཆོག།",
    "target": "ལམ་ མཆོག །"
  },
  {
    "source": "སྒྲུབ་ལ་མཚན་ཉིད་ཚང་བའི་རྟེན།།",
    "target": "སྒྲུབ་ ལ་ མཚན་ཉིད་ ཚང་བ འི་ རྟེན ། །"
  },
  {
    "source": "མ་རྙེད་བར་དུས་ཚོད་མི་འོང་བས།།",
    "target": "མ་ རྙེད་བ ར་ དུས་ ཚོད་ མི་ འོང་བ ས ། །"
  },
  {
    "source": "དེ་ཡི་མ་ཚང་མེད་པའི་རྒྱུད་ལ་བསླབ།།",
    "target": "དེ་ ཡི་ མ་ ཚང་ མེད་པ འི་ རྒྱུད་ ལ་ བསླབ ། །"
  },
  {
    "source": "སྒོ་གསུམ་སྡིག་ལྟུང་དྲི་མ་མས་སྦགས་པ་འདི།།",
    "target": "སྒོ་ གསུམ་ སྡིག་ལྟུང་ དྲི་མ་ མ ས་ སྦགས་པ་ འདི ། །"
  },
  {
    "source": "ལྷག་པར་ལས་སྒྲིབ་སྦྱོང་བ་གནད་ཆེ་བས།།",
    "target": "ལྷག་པ ར་ ལས་སྒྲིབ་ སྦྱོང་བ་ གནད་ ཆེ་བ ས ། །"
  },
  {
    "source": "རྒྱུན་དུ་སྟོབས་བཞི་ཚང་བ་བརྟེན་པ་གཅེས།།",
    "target": "རྒྱུན་ དུ་ སྟོབས་ བཞི་ ཚང་བ་ བརྟེན་པ་ གཅེས ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴༈།",
    "target": "ཐར་ འདོད ༴ ༈ །"
  },
  {
    "source": "སྡུག་བདེན་ཉེས་དམིགས་བསམ་ལ་མ་འབད་ན།།",
    "target": "སྡུག་ བདེན་ ཉེས་དམིགས་ བསམ་ ལ་ མ་ འབད་ ན ། །"
  },
  {
    "source": "ཐར་པ་དོན་གཉེར་ཇི་བཞིན་མི་སྐྱེ་ཞིང་།།",
    "target": "ཐར་པ་ དོན་གཉེར་ ཇི་ བཞིན་ མི་ སྐྱེ་ ཞིང་ ། །"
  },
  {
    "source": "ཀུན་འབྱུང་འཁོར་བའི་འཇུག་རིམ་མ་བསམ་ན།།",
    "target": "ཀུན་འབྱུང་ འཁོར་བ འི་ འཇུག་ རིམ་ མ་ བསམ་ ན ། །"
  },
  {
    "source": "འཁོར་བའི་རྩ་བ་གཅོད་ཚུལ་མི་ཤེས་པས།།",
    "target": "འཁོར་བ འི་ རྩ་བ་ གཅོད་ ཚུལ་ མི་ ཤེས་པ ས ། །"
  },
  {
    "source": "སྲིད་ལས་ངེས་འབྱུང་སྐྱོ་ཤས་བརྟེན་པ་དང་།།",
    "target": "སྲིད་ ལས་ ངེས་འབྱུང་ སྐྱོ་ཤས་ བརྟེན་པ་ དང་ ། །"
  },
  {
    "source": "འཁོར་བར་གང་གིས་བཅིངས་པ་ཤེས་པ་གཅེས།།",
    "target": "འཁོར་བ ར་ གང་ གིས་ བཅིངས་པ་ ཤེས་པ་ གཅེས ། །"
  },
  {
    "source": "རྣལ་འབྱོར།།",
    "target": "རྣལ་ འབྱོ ར ། །"
  },
  {
    "source": "ཐར་འདོད།",
    "target": "ཐར་ འདོད །"
  },
  {
    "source": "༈སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ།།",
    "target": "༈ སེམས་ བསྐྱེད་ ཐེག་ མཆོག་ ལམ་ གྱི་ གཞུང་ཤིང་ སྟེ ། །"
  },
  {
    "source": "རླབས་ཆེན་སྤྱོད་པ་རྣམས་ཀྱི་གཞི་དང་རྟེན།།",
    "target": "རླབས་ ཆེན་ སྤྱོད་པ་ རྣམས་ ཀྱི་ གཞི་ དང་ རྟེན ། །"
  },
  {
    "source": "ཚོགས་གཉིས་ཀུན་ལ་གསེར་འགྱུར་རྩི་ལྟ་བུ།།",
    "target": "ཚོགས་ གཉིས་ ཀུན་ ལ་ གསེར་ འགྱུར་ རྩི་ ལྟ་བུ ། །"
  },
  {
    "source": "རབ་འབྱམས་དགེ་ཚོགས་སྡུད་པའི་བསོད་ནམས་གཏེར།།",
    "target": "རབ་འབྱམས་ དགེ་ཚོགས་ སྡུད་པ འི་ བསོད་ནམས་ གཏེར ། །"
  },
  {
    "source": "དེ་ལྟར་ཤེས་ནས་རྒྱལ་སྲས་དབང་བོ་རྣམས།།",
    "target": "དེ་ ལྟ ར་ ཤེས་ ནས་ རྒྱལ་སྲས་ དབང་བོ་ རྣམས ། །"
  },
  {
    "source": "རིན་ཆེན་སེམས་མཆོག་ཐུགས་དམ་མཐིལ་དུ་འཛིན།།",
    "target": "རིན་ཆེན་ སེམས་ མཆོག་ ཐུགས་དམ་ མཐིལ་ དུ་ འཛིན ། །"
  },
  {
    "source": "རྣལ་འབྱོར།།",
    "target": "རྣལ་ འབྱོ ར ། །"
  },
  {
    "source": "ཐར་འདོད།།",
    "target": "ཐར་ འདོད ། །"
  },
  {
    "source": "སྦྱིན་པ་འགྲོ་བའི་རེ་སྐོང་ཡིད་བཞིན་ནོར།།",
    "target": "སྦྱིན་པ་ འགྲོ་བ འི་ རེ་ སྐོང་ ཡིད་ བཞིན་ ནོར ། །"
  },
  {
    "source": "སེར་སྣའི་མདུད་པ་གཅོད་པའི་མཚོན་ཆ་མཆོག",
    "target": "སེར་སྣ འི་ མདུད་པ་ གཅོད་པ འི་ མཚོན་ཆ་ མཆོག"
  },
  {
    "source": "།",
    "target": "།"
  },
  {
    "source": "མ་ཞུམ་སྙིང་སྟོབས་བསྐྱེད་པའི་རྒྱལ་སྲས་༼༦༧༽སྤྱོད།།",
    "target": "མ་ ཞུམ་ སྙིང་སྟོབས་ བསྐྱེད་པ འི་ རྒྱལ་སྲས་ ༼ ༦༧ ༽ སྤྱོད ། །"
  },
  {
    "source": "སྙན་པའི་གྲགས་པ་ཕྱོགས་བཅུར་སྒྲོགས་པའི་གཞི།།",
    "target": "སྙན་པ འི་ གྲགས་པ་ ཕྱོགས་ བཅུ ར་ སྒྲོགས་པ འི་ གཞི ། །"
  },
  {
    "source": "དེ་ལྟར་ཤེས་ནས་ལུས་དང་ལོངས་སྤྱོད་དགེ།།",
    "target": "དེ་ ལྟ ར་ ཤེས་ ནས་ ལུས་ དང་ ལོངས་སྤྱོད་ དགེ ། །"
  },
  {
    "source": "ཡོངས་སུ་གཏོང་བའི་ལམ་བཟང་མཁས་པས་བསྟེན།།",
    "target": "ཡོངས་ སུ་ གཏོང་བ འི་ ལམ་བཟང་ མཁས་པ ས་ བསྟེན ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "ཚུལ་ཁྲིམས་ཉེས་སྤྱོད་དྲི་མ་འཁྱུད་པའི་ཆུ།།",
    "target": "ཚུལ་ཁྲིམས་ ཉེས་སྤྱོད་ དྲི་མ་ འཁྱུད་པ འི་ ཆུ ། །"
  },
  {
    "source": "ཉོན་མོངས་ཚ་གདུང་སེལ་བའི་ཟླ་བའི་འོད།།",
    "target": "ཉོན་མོངས་ ཚ་གདུང་ སེལ་བ འི་ ཟླ་བ འི་ འོད ། །"
  },
  {
    "source": "སྐྱེས་དགུའི་དབུས་ན་ལྷུན་པོ་ལྟ་བུར་བརྗིད།།",
    "target": "སྐྱེས་ དགུ འི་ དབུས་ ན་ ལྷུན་པོ་ ལྟ་བུ ར་ བརྗིད ། །"
  },
  {
    "source": "སྟོབས་ཀྱིས་བསྡིགས་པ་མེད་པར་འགྲོ་ཀུན་འདུད།།",
    "target": "སྟོབས་ ཀྱིས་ བསྡིགས་ པ་ མེད་པ ར་ འགྲོ་ ཀུན་ འདུད ། །"
  },
  {
    "source": "དེ་ལྟར་ཤེས་ནས་ཡང་དག་བླངས་པའི་ཁྲིམས།།",
    "target": "དེ་ ལྟ ར་ ཤེས་ ནས་ ཡང་ དག་ བླངས་པ འི་ ཁྲིམ ས ། །"
  },
  {
    "source": "དམ་པ་རྣམས་ཀྱིས་མིག་བཞིན་བསྲུང་བར་མཛོད།།",
    "target": "དམ་པ་ རྣམས་ ཀྱིས་ མིག་ བཞིན་ བསྲུང་བ ར་ མཛོད ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "བཟོད་པ་སྟོབས་ལྡན་རྣམས་ལ་རྒྱན་གྱི་མཆོག།",
    "target": "བཟོད་པ་ སྟོབས་ལྡན་ རྣམས་ ལ་ རྒྱན་ གྱི་ མཆོག །"
  },
  {
    "source": "ཉོན་མོངས་གསང་བའི་དཀའ་ཐུབ་ཀུན་གྱི་ཕུལ།།",
    "target": "ཉོན་མོངས་ གསང་བ འི་ དཀའ་ཐུབ་ ཀུན་ གྱི་ ཕུལ ། །"
  },
  {
    "source": "ཞེ་སྡང་ལག་འགྲོའི་དགྲ་ལ་ནམ་མཁའ་ལྡིང་།།",
    "target": "ཞེ་སྡང་ ལག་འགྲོ འི་ དགྲ་ ལ་ ནམ་མཁའ་ ལྡིང་ ། །"
  },
  {
    "source": "ཚིག་རྩུབ་མཚོན་ལ་སྲ་བའི་གོ་ཆ་ཡིན།།",
    "target": "ཚིག་རྩུབ་ མཚོན་ ལ་ སྲ་བ འི་ གོ་ཆ་ ཡིན ། །"
  },
  {
    "source": "དེ་ལྟར་ཤེས་ནས་བཟོད་མཆོག་གོ་ཆ་ལ།།",
    "target": "དེ་ ལྟ ར་ ཤེས་ ནས་ བཟོད་ མཆོག་ གོ་ཆ་ ལ ། །"
  },
  {
    "source": "རྣམ་པ་སྣ་ཚོགས་ཚུལ་གྱིས་བསྒོམས་པར་མཛད།།",
    "target": "རྣམ་པ་ སྣ་ཚོགས་ ཚུལ་ གྱིས་ བསྒོམས་པ ར་ མཛད ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "མི་ལྡོག་བརྟན་པའི་བརྩོན་འགྲུས་གོ་བགོས་ན།།",
    "target": "མི་ ལྡོག་ བརྟན་པ འི་ བརྩོན་འགྲུས་ གོ་ བགོས་ ན ། །"
  },
  {
    "source": "ལུང་རྟོགས་ཡོན་ཏན་ཡར་ངོའི་ཟླ་བཞིན་འཕེལ།།",
    "target": "ལུང་རྟོགས་ ཡོན་ཏན་ ཡར་ངོ འི་ ཟླ་ བཞིན་ འཕེལ ། །"
  },
  {
    "source": "སྤྱོད་ལམ་ཐམས་ཅད་དོན་དང་ལྡན་པར་འགྱུར།།",
    "target": "སྤྱོད་ལམ་ ཐམས་ཅད་ དོན་ དང་ ལྡན་པ ར་ འགྱུར ། །"
  },
  {
    "source": "གང་བརྩམས་ལས་ཀྱི་མཐའ་རྣམས་ཡིད་བཞིན་འགྲུབ།།",
    "target": "གང་ བརྩམས་ ལས་ ཀྱི་ མཐའ་ རྣམས་ ཡིད་ བཞིན་ འགྲུབ ། །"
  },
  {
    "source": "དེ་ལྟར་ཤེས་ནས་ལེ་ལོ་ཀུན་སེལ་བའི།།",
    "target": "དེ་ ལྟ ར་ ཤེས་ ནས་ ལེ་ལོ་ ཀུན་ སེལ་ བ འི ། །"
  },
  {
    "source": "རླབས་ཆེན་བརྩོན་འགྲུས་རྒྱལ་སྲས་རྣམས་ཀྱིས་བརྩམས།།",
    "target": "རླབས་ ཆེན་ བརྩོན་འགྲུས་ རྒྱལ་སྲས་ རྣམས་ ཀྱིས་ བརྩམས ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "བསམ་གཏན་སེམས་ལ་དབང་སྒྱུར་རྒྱལ་བོ་སྟེ།།",
    "target": "བསམ་གཏན་ སེམས་ ལ་ དབང་ སྒྱུར་ རྒྱལ་བོ་ སྟེ ། །"
  },
  {
    "source": "བཞག་ན་གཡོ་མེད་རི་ཡི་དབང་བོ་བཞིན།།",
    "target": "བཞག་ ན་ གཡོ་ མེད་ རི་ ཡི་ དབང་བོ་ བཞིན ། །"
  },
  {
    "source": "བཏང་ན་དགེ་བའི་དམིགས་པ་ཀུན་ལ་འཇུག།",
    "target": "བཏང་ ན་ དགེ་བ འི་ དམིགས་པ་ ཀུན་ ལ་ འཇུག །"
  },
  {
    "source": "ལུས་སེམས་ལས་སུ་རུང་བའི་བདེ་ཆེན་འདྲེན།།",
    "target": "ལུས་ སེམས་ལས་ སུ་ རུང་བ འི་ བདེ་ཆེན་ འདྲེན ། །"
  },
  {
    "source": "དེ་ལྟར་ཤེས་ནས་རྣལ་འབྱོར་དབང་བོ་རྣམས།།",
    "target": "དེ་ ལྟ ར་ ཤེས་ ནས་ རྣལ་འབྱོར་ དབང་བོ་ རྣམས ། །"
  },
  {
    "source": "རྣམ་གཡེང་དགྲ་འཇོམས་ཏིང་འཛིན་རྒྱུན་ཏུ་བསྟེན།།",
    "target": "རྣམ་གཡེང་ དགྲ་ འཇོམས་ ཏིང་འཛིན་ རྒྱུན་ ཏུ་ བསྟེན ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "ཤེས་རབ་ཟབ་མོའི་དེ་ཉིད་བལྟ་བའི་མིག།",
    "target": "ཤེས་རབ་ ཟབ་མོ འི་ དེ་ ཉིད་ བལྟ་བ འི་ མིག །"
  },
  {
    "source": "སྲིད་པའི་རྩ་བ་དྲུང་ནས་འབྱིན་པའི་ལམ།།",
    "target": "སྲིད་པ འི་ རྩ་བ་ དྲུང་ ནས་ འབྱིན་པ འི་ ལམ ། །"
  },
  {
    "source": "གསུང་རབ་ཀུན་ལས་བསྔགས་པའི་ཡོན་ཏན་གཏེར།།",
    "target": "གསུང་རབ་ ཀུན་ ལས་ བསྔགས་པ འི་ ཡོན་ཏན་ གཏེར ། །"
  },
  {
    "source": "གཏི་མུག་མུན་སེལ་སྒྲོན་མེའི་མཆོག་ཏུ་༼༦༨༽གྲགས།།",
    "target": "གཏི་མུག་ མུན་ སེལ་ སྒྲོན་མེ འི་ མཆོག་ ཏུ་ ༼ ༦༨ ༽ གྲགས ། །"
  },
  {
    "source": "དེ་ལྟར་ཤེས་ནས་ཐར་འདོད་མཁས་པ་ཡིས།།",
    "target": "དེ་ ལྟ ར་ ཤེས་ ནས་ ཐར་ འདོད་ མཁས་པ་ ཡིས ། །"
  },
  {
    "source": "ལམ་དེ་འབད་པ་དུ་མས་བསྐྱེད་པར་མཛད།།",
    "target": "ལམ་ དེ་ འབད་པ་ དུ་མ ས་ བསྐྱེད་པ ར་ མཛད ། །"
  },
  {
    "source": "རྣལ་འབྱོར༴",
    "target": "རྣལ་འབྱོར ༴"
  },
  {
    "source": "།",
    "target": "།"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "རྩེ་གཅིག་བསམ་གཏན་ཙམ་ལས་འཁོར་བ་ཡི།།",
    "target": "རྩེ་ གཅིག་ བསམ་གཏན་ ཙམ་ ལས་ འཁོར་བ་ ཡི ། །"
  },
  {
    "source": "རྩ་བ་གཅོད་པའི་ནུས་པ་མ་མཐོང་ཞིང་།།",
    "target": "རྩ་བ་ གཅོད་པ འི་ ནུས་པ་ མ་ མཐོང་ ཞིང་ ། །"
  },
  {
    "source": "ཞི་གནས་ལམ་དང་བྲལ་བའི་ཤེས་རབ་ཀྱིས།།",
    "target": "ཞི་གནས་ ལམ་ དང་ བྲལ་བ འི་ ཤེས་རབ་ ཀྱིས ། །"
  },
  {
    "source": "ཇི་ཙམ་དཔྱད་ཀྱང་ཉོན་མོངས་མི་ལྡོག་པས།།",
    "target": "ཇི་ ཙམ་ དཔྱད་ ཀྱང་ ཉོན་ མོངས་ མི་ ལྡོག་པ ས ། །"
  },
  {
    "source": "ཡིན་ལུགས་ཕུག་ཐག་ཆོད་པའི་ཤེས་རབ་དེ།།",
    "target": "ཡིན་ ལུགས་ ཕུག་ ཐག་ ཆོད་པ འི་ ཤེས་རབ་ དེ ། །"
  },
  {
    "source": "གཡོ་མེད་ཞི་གནས་རྟ་ལ་བསྐྱོན་ནས་ནི།།",
    "target": "གཡོ་མེད་ ཞི་གནས་ རྟ་ ལ་ བསྐྱོན་ ནས་ ནི ། །"
  },
  {
    "source": "མཐའ་བྲལ་དབུ་མའི་རིག་པའི་མཚོན་རྣོན་གྱིས།།",
    "target": "མཐའ་བྲལ་ དབུ་མ འི་ རིག་པ འི་ མཚོན་ རྣོན་ གྱིས ། །"
  },
  {
    "source": "མཐར་འཛིན་དམིགས་གཏད་ཐམས་ཅད་འཇིག་བྱེད་པའི།།",
    "target": "མཐ ར་ འཛིན་ དམིགས་ གཏད་ ཐམས་ཅད་ འཇིག་ བྱེད་ པ འི ། །"
  },
  {
    "source": "ཚུལ་བཞིན་དཔྱོད་པའི་ཡངས་པའི་ཤེས་རབ་ཀྱིས།།",
    "target": "ཚུལ་ བཞིན་ དཔྱོད་པ འི་ ཡངས་པ འི་ ཤེས་རབ་ ཀྱིས ། །"
  },
  {
    "source": "དེ་ཉིད་རྟོགས་པའི་བློ་གྲོས་རྒྱས་པར་མཛད།།",
    "target": "དེ་ཉིད་ རྟོགས་པ འི་ བློ་གྲོས་ རྒྱས་པ ར་ མཛད ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴།",
    "target": "ཐར་ འདོད ༴ །"
  },
  {
    "source": "རྩེ་གཅིག་བསྒོམས་པས་ཏིང་འཛིན་འགྲུབ་པ་ནི།།",
    "target": "རྩེ་ གཅིག་ བསྒོམས་པ ས་ ཏིང་འཛིན་ འགྲུབ་པ་ ནི ། །"
  },
  {
    "source": "སྨོས་པར་ཅི་འཚལ་ཚུལ་བཞིན་དཔྱོད་པ་ཡི།།",
    "target": "སྨོས་པ ར་ ཅི་ འཚལ་ ཚུལ་བཞིན་ དཔྱོད་པ་ ཡི ། །"
  },
  {
    "source": "སོ་སོར་རྟོག་པ་ཡིས་ཀྱང་ཡིན་ལུགས་ལ།།",
    "target": "སོ་སོ ར་ རྟོག་པ་ ཡིས་ ཀྱང་ ཡིན་ལུགས་ ལ ། །"
  },
  {
    "source": "གཡོ་མེད་ཤིན་ཏུ་བརྟན་པར་གནས་པ་ཡི།།",
    "target": "གཡོ་མེད་ ཤིན་ ཏུ་ བརྟན་པ ར་ གནས་པ་ ཡི ། །"
  },
  {
    "source": "ཏིང་འཛིན་བསྐྱེད་པར་མཐོང་ནས་ཞི་ལྷག་གཉིས།།",
    "target": "ཏིང་འཛིན་ བསྐྱེད་པ ར་ མཐོང་ ནས་ ཞི་ལྷག་ གཉིས ། །"
  },
  {
    "source": "ཟུང་འབྲེལ་སྒྲུབ་ལ་བརྩོན་རྣམས་ཡ་མཚན་ནོ།།",
    "target": "ཟུང་འབྲེལ་ སྒྲུབ་ ལ་ བརྩོན་ རྣམས་ ཡ་ མཚན་ ནོ ། །"
  },
  {
    "source": "རྣལ་འབྱོར།།",
    "target": "རྣལ་ འབྱོ ར ། །"
  },
  {
    "source": "ཐར་འདོད།།",
    "target": "ཐར་ འདོད ། །"
  },
  {
    "source": "མཉམ་བཞག་ནམ་མཁའ་ལྟ་བུའི་སྟོང་ཉིད་དང་།།",
    "target": "མཉམ་བཞག་ ནམ་མཁའ་ ལྟ་བུ འི་ སྟོང་ཉིད་ དང་ ། །"
  },
  {
    "source": "རྗེས་ཐོབ་སྒྱུ་མ་ལྟ་བུའི་སྟོང་བ་གཉིས།།",
    "target": "རྗེས་ ཐོབ་ སྒྱུ་མ་ ལྟ་བུ འི་ སྟོང་བ་ གཉིས ། །"
  },
  {
    "source": "བསྒོམས་ནས་ཐབས་ཤེས་ཟུང་དུ་འབྲེལ་བ་ཡིས།།",
    "target": "བསྒོམས་ ནས་ ཐབས་ཤེས་ ཟུང་ དུ་ འབྲེལ་བ་ ཡིས ། །"
  },
  {
    "source": "རྒྱལ་སྲས་སྤྱོད་པའི་ཕ་རོལ་འགྲོ་བ་བསྔགས།།",
    "target": "རྒྱལ་སྲས་ སྤྱོད་པ འི་ ཕ་རོལ་ འགྲོ་བ་ བསྔགས ། །"
  },
  {
    "source": "དེ་ལྟར་རྟོགས་ནས་ཕྱོགས་རེའི་ལམ་གྱིས་ནི།།",
    "target": "དེ་ ལྟ ར་ རྟོགས་ ནས་ ཕྱོགས་ རེ འི་ ལམ་ གྱིས་ ནི ། །"
  },
  {
    "source": "ཚིམ་པ་མེད་པ་སྐལ་བཟང་རྣམས་ཀྱི་ལུགས།།",
    "target": "ཚིམ་པ་ མེད་པ་ སྐལ་ བཟང་ རྣམས་ ཀྱི་ ལུགས ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴༈།",
    "target": "ཐར་ འདོད ༴ ༈ །"
  },
  {
    "source": "དེ་ལྟར་རྒྱུ་དང་འབྲས་བུའི་ཐེག་ཆེན་གྱི།།",
    "target": "དེ་ ལྟ ར་ རྒྱུ་ དང་ འབྲས་བུ འི་ ཐེག་ཆེན་ གྱི ། །"
  },
  {
    "source": "ལམ་མཆོག་གཉིས་ཀར་དགོས་པའི་ཐུན་མོང་ལམ།།",
    "target": "ལམ་ མཆོག་ གཉིས་ ཀ ར་ དགོས་པ འི་ ཐུན་མོང་ ལམ ། །"
  },
  {
    "source": "ཇི་བཞིན་དཔྱད་ནས་མཁས་པའི་དེད་དཔོན་གྱི།།",
    "target": "ཇི་ བཞིན་ དཔྱད་ ནས་ མཁས་པ འི་ དེད་དཔོན་ གྱི ། །"
  },
  {
    "source": "མགོན་ལ་བརྟེན་ནས་རྒྱུད་སྡེ་རྒྱ་མཚོ་ཆེར།།",
    "target": "མགོན་ ལ་ བརྟེན་ ནས་ རྒྱུད་སྡེ་ རྒྱ་མཚོ་ ཆེར ། །"
  },
  {
    "source": "ཞུགས་ནས་ཡོངས་རྫོགས་མན་ངག་བརྟེན་པ་དེས།།",
    "target": "ཞུགས་ ནས་ ཡོངས་ རྫོགས་ མན་ངག་ བརྟེན་པ་ དེ ས ། །"
  },
  {
    "source": "དལ་འབྱོར་ཐོབ་པ་དོན་དང་ལྡན་པར་བྱས།།",
    "target": "དལ་འབྱོར་ ཐོབ་པ་ དོན་ དང་ ལྡན་པ ར་ བྱས ། །"
  },
  {
    "source": "རྣལ་འབྱོར༴།",
    "target": "རྣལ་འབྱོར ༴ །"
  },
  {
    "source": "ཐར་འདོད༴༈།",
    "target": "ཐར་ འདོད ༴ ༈ །"
  },
  {
    "source": "རང་གི་ཡིད་ལ་གོམས་པར་བྱ་ཕྱིར་དང་།།",
    "target": "རང་ གི་ ཡིད་ ལ་ གོམས་པ ར་ བྱ་ ཕྱི ར་ དང་ ། །"
  },
  {
    "source": "སྐལ་བཟང་གཞན་ལའང་༼༦༩༽ཕན་པར་བྱ་བའི་ཕྱིར།།",
    "target": "སྐལ་ བཟང་ གཞན་ ལ འང་ ༼ ༦༩ ༽ ཕན་པ ར་ བྱ་བ འི་ ཕྱི ར ། །"
  },
  {
    "source": "རྒྱལ་བ་དགྱེས་པའི་ཡོངས་སུ་རྫོགས་པའི་ལམ།།",
    "target": "རྒྱལ་བ་ དགྱེས་པ འི་ ཡོངས་ སུ་ རྫོགས་པ འི་ ལམ ། །"
  },
  {
    "source": "གོ་སླའི་ངག་གིས་བཤད་པའི་དགེ་བ་དེས།།",
    "target": "གོ་ སླ འི་ ངག་ གིས་ བཤད་པ འི་ དགེ་བ་ དེ ས ། །"
  },
  {
    "source": "འགྲོ་བ་ཀུན་ཀྱང་རྣམ་དག་ལམ་བཟང་དང་།།",
    "target": "འགྲོ་བ་ ཀུན་ ཀྱང་ རྣམ་དག་ ལམ་བཟང་ དང་ ། །"
  },
  {
    "source": "འབྲལ་མེད་གྱུར་ཅིག་ཅེས་ནི་སྨོན་ལམ་འདེབས།།",
    "target": "འབྲལ་ མེད་ གྱུར་ ཅིག་ ཅེས་ ནི་ སྨོན་ལམ་ འདེབས ། །"
  },
  {
    "source": "རྣལ་འབྱོར་ངས་ཀྱང་སྨོན་ལམ་དེ་ལྟར་བཏབ།།",
    "target": "རྣལ་འབྱོར་ ང ས་ ཀྱང་ སྨོན་ལམ་ དེ་ ལྟ ར་ བཏབ ། །"
  },
  {
    "source": "ཐར་འདོད་ཁྱེད་ཀྱང་དེ་བཞིན་འདེབས་འཚལ་ལོ།།",
    "target": "ཐར་ འདོད་ ཁྱེད་ ཀྱང་ དེ་ བཞིན་ འདེབས་ འཚལ་ ལོ ། །"
  },
  {
    "source": "ཞེས་བྱང་ཆུབ་ལམ་གྱི་རིམ་པའི་ཉམས་ལེན་གྱི་རྣམ་བཞག་མདོར་བསྡུས་ཏེ་བརྗོད་པ་རང་བྱས་པ་འདི་ནི་མང་དུ་ཐོས་པའི་དགེ་སློང་སྤོང་བ་པ་བློ་བཟང་གྲགས་པའི་དཔལ་གྱིས།།",
    "target": "ཞེས་ བྱང་ཆུབ་ལམ་ གྱི་ རིམ་པ འི་ ཉམས་ལེན་ གྱི་ རྣམ་ བཞག་ མདོ ར་ བསྡུས་ ཏེ་ བརྗོད་པ་ རང་ བྱས་པ་ འདི་ ནི་ མང་ དུ་ ཐོས་པ འི་ དགེ་སློང་ སྤོང་བ་པ་ བློ་བཟང་ གྲགས་པ འི་ དཔལ་ གྱིས ། །"
  },
  {
    "source": "འབྲོག་རི་བོ་དགེ་ལྡན་རྣམ་པར་རྒྱལ་བའི་གླིང་དུ་སྦྱར་བའོ།།",
    "target": "འབྲོག་ རི་བོ་ དགེ་ ལྡན་ རྣམ་པ ར་ རྒྱལ་བ འི་ གླིང་ དུ་ སྦྱར་བ འོ ། །"
  },
  {
    "source": "།།",
    "target": "། །"
  },
  {
    "source": "༈།",
    "target": "༈ །"
  },
  {
    "source": "འདི་ཉིད་བཤེར་སྒོམ་གྱི་ཚུལ་དུ་ངག་འདོན་བགྱིད་པའི་ཚེ།།",
    "target": "འདི་ ཉིད་ བཤེར་ སྒོམ་ གྱི་ ཚུལ་ དུ་ ངག་ འདོན་ བགྱིད་པ འི་ ཚེ ། །"
  },
  {
    "source": "རྣལ་འབྱོར་ངས་ཀྱང་སོགས་ཚིག་རྐང་གཉིས་ལ།།",
    "target": "རྣལ་འབྱོར་ ང ས་ ཀྱང་ སོགས་ ཚིག་ རྐང་ གཉིས་ ལ ། །"
  },
  {
    "source": "རྗེ་བཙུན་བླ་མས་ཉམས་ལེན་དེ་ལྟར་མཛད།།",
    "target": "རྗེ་བཙུན་ བླ་མ ས་ ཉམས་ལེན་ དེ་ ལྟ ར་ མཛད ། །"
  },
  {
    "source": "ཐར་འདོད་བདག་ཀྱང་དེ་བཞིན་བསྐྱང་འཚལ་ལོ།།",
    "target": "ཐར་ འདོད་ བདག་ ཀྱང་ དེ་ བཞིན་ བསྐྱང་ འཚལ་ ལོ ། །"
  },
  {
    "source": "ཞེས་བསྒྱུར་ནས་བརྗོད་པ་གསུང་རྒྱུན་ལས་འབྱུང་ངོ་།།",
    "target": "ཞེས་ བསྒྱུར་ ནས་ བརྗོད་པ་ གསུང་ རྒྱུན་ ལས་ འབྱུང་ ངོ་ ། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  },
  {
    "source": "།།",
    "target": "། །"
  },
  {
    "source": "༼༧༠༽",
    "target": "༼ ༧༠ ༽"
  }
]
