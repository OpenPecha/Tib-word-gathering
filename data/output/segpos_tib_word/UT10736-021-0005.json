[
  {
    "source": "༄༅།།",
    "target": "༄༅ ། །"
  },
  {
    "source": "སྙིང་པོ་དོན་གྱི་མན་ངག་སེམས་ཀྱི་མེ་ལོང་བཞུགས་སོ།།",
    "target": "སྙིང་པོ་ དོན་ གྱི་ མན་ངག་ སེམས་ ཀྱི་ མེ་ལོང་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བླ་མ་མཆོག་གི་ཞབས་ཀྱི་པདྨོ་ལ་ཕྱག་འཚལ་ལོ།།",
    "target": "བླ་མ་ མཆོག་ གི་ ཞབས་ ཀྱི་ པདྨོ་ ལ་ ཕྱག་ འཚལ་ ལོ ། །"
  },
  {
    "source": "གཉུག་མའི་མདའ་གཅིག་བསྣུན་པས་ཅིག་ཅར་དུ།།",
    "target": "གཉུག་མ འི་ མདའ་ གཅིག་ བསྣུན་པ ས་ ཅིག་ ཅར་ དུ ། །"
  },
  {
    "source": "གཉིས་སྣང་མ་ལུས་གཤེད་དང་བྲལ་མཛད་པས།།",
    "target": "གཉིས་སྣང་ མ་ ལུས་ གཤེད་ དང་ བྲལ་ མཛད་པ ས ། །"
  },
  {
    "source": "སྙིང་པོ་དོན་གྱི་འཕོངས་མཁས་རེ་རྣམས་ཡིད།།",
    "target": "སྙིང་པོ་ དོན་ གྱི་ འཕོངས་ མཁས་ རེ་ རྣམས་ ཡིད ། །"
  },
  {
    "source": "གུས་པའི་ལྷུང་སར་གྱུར་ལ་ཕྱག་འཚལ་ལོ།།",
    "target": "གུས་པ འི་ ལྷུང་ ས ར་ གྱུར་ ལ་ ཕྱག་ འཚལ་ ལོ ། །"
  },
  {
    "source": "ཆོས་ཕུང་བྱེ་བའི་ཆུ་ཀླུང་ཀུན་འཐུངས་པས།།",
    "target": "ཆོས་ཕུང་ བྱེ་བ འི་ ཆུ་ཀླུང་ ཀུན་ འཐུངས་པ ས ། །"
  },
  {
    "source": "མན་ངག་རིན་ཆེན་རྣམས་ཀྱི་གནས་གྱུར་པ།",
    "target": "མན་ངག་ རིན་ཆེན་ རྣམས་ ཀྱི་ གནས་ གྱུར་པ །"
  },
  {
    "source": "གཏིང་མཐའ་མི་མངོན་བློ་གྲོས་ཆུ་གཏེར་ཆེའི།།",
    "target": "གཏིང་མཐའ་ མི་ མངོན་ བློ་གྲོས་ ཆུ་གཏེར་ ཆེ འི ། །"
  },
  {
    "source": "བདག་པོ་གང་དེར་རྟག་ཏུ་ཕྱག་འཚལ་ལོ།།",
    "target": "བདག་པོ་ གང་ དེ ར་ རྟག་ ཏུ་ ཕྱག་ འཚལ་ ལོ ། །"
  },
  {
    "source": "བདག་ནི་མཆོག་དེའི་ཞབས་སེན་ཆུ་སྐྱེས་གང་།།",
    "target": "བདག་ ནི་ མཆོག་ དེ འི་ ཞབས་ སེན་ ཆུ་ སྐྱེས་ གང་ ། །"
  },
  {
    "source": "བདེ་འབྱུང་རལ་པའི་རྒྱན་དུ་རྟག་ཐོབ་པས།།",
    "target": "བདེ་འབྱུང་ རལ་པ འི་ རྒྱན་ དུ་ རྟག་ ཐོབ་པ ས ། །"
  },
  {
    "source": "ཡང་དག་ཕུལ་གྱི་ལྟད་མོར་ཚོགས་པའི་ཁྲོད།།",
    "target": "ཡང་དག་ ཕུལ་ གྱི་ ལྟད་མོ ར་ ཚོགས་པ འི་ ཁྲོད ། །"
  },
  {
    "source": "ཤེས་རབ་མཛེས་པའི་དཔལ་གྱིས་འཕྱུར་བ་སྙམ།།",
    "target": "ཤེས་རབ་ མཛེས་པ འི་ དཔལ་ གྱིས་ འཕྱུར་བ་ སྙམ ། །"
  },
  {
    "source": "སྙིང་པོ་དོན་གྱི་མན་ངག་བྲམ་ཟེ་ཆེན་པོ་ས་ར་ཧའི་ཞལ་ལས་བྱུང་བ།",
    "target": "སྙིང་པོ་ དོན་ གྱི་ མན་ངག་ བྲམ་ཟེ་ ཆེན་པོ་ ས་ར་ཧ འི་ ཞལ་ ལས་ བྱུང་བ །"
  },
  {
    "source": "རྙེད་པར་དཀའ་བའི་གནས་གསལ་བར་བྱ་སྟེ།",
    "target": "རྙེད་པ ར་ དཀའ་བ འི་ གནས་ གསལ་བ ར་ བྱ་ སྟེ །"
  },
  {
    "source": "ཡིད་ཆེས་པའི་ལོ་རྒྱུས་དང་།",
    "target": "ཡིད་ ཆེས་པ འི་ ལོ་རྒྱུས་ དང་ །"
  },
  {
    "source": "དོ་ཧ་རྡོ་རྗེའི་གླུ་རྣམ་པར་འབྱེད་པ་གཉིས་ལས།",
    "target": "དོ་ཧ་ རྡོ་རྗེ འི་ གླུ་ རྣམ་པ ར་ འབྱེད་པ་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བྱང་ཆུབ་སེམས་དཔའ་ཐུགས་ཀྱི་རྡོ་རྗེ་ཇི་ལྟ་བར།།",
    "target": "བྱང་ཆུབ་སེམས་དཔའ་ ཐུགས་ ཀྱི་ རྡོ་རྗེ་ ཇི་ ལྟ་བ ར ། །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱི་གསང་བའི་མཛོད་མ་ལུས་པ་འཛིན་པའི་སྒྲ་བསྒྱུར་གྱི་དབང་པོ་མར་པའི་ཞལ་སྔ་ནས།",
    "target": "དེ་བཞིན་གཤེགས་པ་ ཐམས་ཅད་ ཀྱི་ གསང་བ འི་ མཛོད་ མ་ ལུས་པ་ འཛིན་པ འི་ སྒྲ་ བསྒྱུར་ གྱི་ དབང་པོ་ མར་པ འི་ ཞལ་སྔ་ ནས །"
  },
  {
    "source": "བལ་ཡུལ་གྱི་ཆར་གཏོགས་པའི་ལི་ཤོ་ཀ་རའི་གྲོང་ན་བཞུགས་པའི་ཚེ་རྨང་ལམ་དུ།",
    "target": "བལ་ཡུལ་ གྱི་ ཆར་ གཏོགས་པ འི་ ལི་ ཤོ་ ཀ་ ར འི་ གྲོང་ ན་ བཞུགས་པ འི་ ཚེ་ རྨང་ལམ་ དུ །"
  },
  {
    "source": "བྲམ་ཟེའི་བུ་མོ་རིགས་ཀྱི་ཚངས་སྐུད་ཅན་ཤིན་ཏུ་མཛེས་པ་སྐྱེ་དགུ་ཐམས་ཅད་ཀྱི་ཡིད་འཕྲོག་པར་ནུས་པ་གཉིས་འོངས་ནས་འཛུམ་པའི་བཞིན་གྱིས།",
    "target": "བྲམ་ཟེ འི་ བུ་མོ་ རིགས་ ཀྱི་ ཚངས་སྐུད་ ཅན་ ཤིན་ ཏུ་ མཛེས་པ་ སྐྱེ་ དགུ་ ཐམས་ཅད་ ཀྱི་ ཡིད་ འཕྲོག་པ ར་ ནུས་པ་ གཉིས་ འོངས་ ནས་ འཛུམ་པ འི་ བཞིན་ གྱིས །"
  },
  {
    "source": "ལྷོ་དཔལ་གྱི་རི་ལ་འདེང་ངོ་ཞེས་ཟེར་རོ།",
    "target": "ལྷོ་ དཔལ་ གྱི་ རི་ ལ་ འདེང་ ངོ་ ཞེས་ ཟེར་ རོ །"
  },
  {
    "source": "དེར་སྔར་འགྲོ་མ་མྱོང་བས་ལམ་ཡང་མི་ཤེས་ཞེས་གསུངས་པས་ན།",
    "target": "དེ ར་ སྔ ར་ འགྲོ་ མ་ མྱོང་བ ས་ ལམ་ ཡང་ མི་ ཤེས་ ཞེས་ གསུངས་པ ས་ ན །"
  },
  {
    "source": "དེ་གཉིས་ན་རེ།",
    "target": "དེ་ གཉིས་ ན་རེ །"
  },
  {
    "source": "མིང་པོ་ཁྱོད་ཀྱིས་དཀའ་བ་བྱ་མི་དགོས་ཀྱིས།",
    "target": "མིང་པོ་ ཁྱོད་ ཀྱིས་ དཀའ་བ་ བྱ་ མི་ དགོས་ ཀྱིས །"
  },
  {
    "source": "ངེད་ཀྱིས་ཕྲག་ལ་ཁུར་བས་ཆོག་གོ་ཟེར་དར་གྱི་དོ་ལིར་བཅུག་ནས་གཏེག་སྟེ་སྐད་ཅིག་ལ་དཔལ་གྱི་རི་ལ་ཕྱིན་ཏེ།",
    "target": "ངེད་ ཀྱིས་ ཕྲག་ ལ་ ཁུར་བ ས་ ཆོག་ གོ་ ཟེར་ དར་ གྱི་ དོ་ལི ར་ བཅུག་ ནས་ གཏེག་ སྟེ་ སྐད་ ཅིག་ ལ་ དཔལ་ གྱི་ རི་ ལ་ ཕྱིན་ ཏེ །"
  },
  {
    "source": "བྱང་ཆུབ་ཀྱི་ཤིང་པླཀྵའི་གྲིབ་མ་ལ།",
    "target": "བྱང་ཆུབ་ ཀྱི་ ཤིང་ པླཀྵ འི་ གྲིབ་མ་ ལ །"
  },
  {
    "source": "དུར་ཁྲོད་ཀྱི་ཆས་ཀྱིས་བརྒྱན་ཅིང་བཙུན་མོ་གཉིས་ཀྱིས་མཐའ་བརྟེན་ནས་ཞིང་གི་གདན་ལ་བརྗིད་པར་རོལ་པའི་བྲམ་ཟེ་ཆེན་པོ་ས་ར་ཧ་དང་མཇལ་ནས།",
    "target": "དུར་ཁྲོད་ ཀྱི་ ཆས་ ཀྱིས་ བརྒྱན་ ཅིང་ བཙུན་མོ་ གཉིས་ ཀྱིས་ མཐའ་ བརྟེན་ ནས་ ཞིང་ གི་ གདན་ ལ་ བརྗིད་པ ར་ རོལ་པ འི་ བྲམ་ཟེ་ ཆེན་པོ་ ས་ར་ཧ་ དང་ མཇལ་ ནས །"
  },
  {
    "source": "བུ་བདེ་བར་འོངས་སམ་ཞེས་གསུངས་པ་ཐོས་པས།",
    "target": "བུ་ བདེ་བ ར་ འོངས་ སམ་ ཞེས་ གསུངས་པ་ ཐོས་པ ས །"
  },
  {
    "source": "ཡིད་དགའ་བ་དང་བདེ་བ་བླ་ལྷག་པ་སྐྱེས་ཏེ།",
    "target": "ཡིད་ དགའ་བ་ དང་ བདེ་བ་ བླ་ ལྷག་པ་ སྐྱེས་ ཏེ །"
  },
  {
    "source": "གུས་པ་དང་བཅས་པས་ཕྱག་དང་བསྐོར་བ་བགྱིས་ནས།",
    "target": "གུས་པ་ དང་ བཅས་པ ས་ ཕྱག་ དང་ བསྐོར་བ་ བགྱིས་ ནས །"
  },
  {
    "source": "ཕ་ཐུགས་རྗེས་གཟུང་བར་འཚལ་ལོ་ཞེས་གསོལ་བ་ན།",
    "target": "ཕ་ ཐུགས་རྗེ ས་ གཟུང་བ ར་ འཚལ་ ལོ་ ཞེས་ གསོལ་བ་ ན །"
  },
  {
    "source": "ལུས་ངག་ཡིད་སྐུ་གསུང་ཐུགས་རྡོ་རྗེའི་རང་བཞིན་དུ་བྱིན་གྱིས་བརླབས་ཏེ།",
    "target": "ལུས་ངག་ ཡིད་ སྐུ་གསུང་ཐུགས་ རྡོ་རྗེ འི་ རང་བཞིན་ དུ་ བྱིན་ གྱིས་ བརླབས་ ཏེ །"
  },
  {
    "source": "སངས་རྒྱས་ཀྱི་ས་ལ་བཀྲི་བ་ལ་སོམ་ཉི་མེད་པའི་ཡང་དག་པའི་ལམ་འདི་རྡོ་རྗེའི་མགུར་དུ་སྩལ་ལོ།།",
    "target": "སངས་རྒྱས་ ཀྱི་ ས་ ལ་ བཀྲི་བ་ ལ་ སོམ་ཉི་ མེད་པ འི་ ཡང་དག་པ འི་ ལམ་ འདི་ རྡོ་རྗེ འི་ མགུར་ དུ་ སྩལ་ ལོ ། །"
  },
  {
    "source": "རྗེ་བཙུན་དེས་ཀྱང་།",
    "target": "རྗེ་བཙུན་ དེ ས་ ཀྱང་ །"
  },
  {
    "source": "མཆོག་གི་ས་ལ་ཐོགས་པ་མེད་པར་ཆས་པའི་སྐལ་ལྡན་གྱི་སློབ་མ་དཔལ་བཞད་པའི་རྡོ་རྗེ་ལ་སོགས་པ་ལ་གདམས་ཤིང་།",
    "target": "མཆོག་ གི་ ས་ ལ་ ཐོགས་པ་ མེད་པ ར་ ཆས་པ འི་ སྐལ་ལྡན་ གྱི་ སློབ་མ་ དཔལ་ བཞད་པ འི་ རྡོ་རྗེ་ ལ་ སོགས་པ་ ལ་ གདམས་ ཤིང་ །"
  },
  {
    "source": "དེ་དག་གི་གསུང་བླ་མ་ཡོངས་སུ་བསྟེན་པ་རྣམས་ལ་རྣ་བ་ནས་རྣ་བར་འཕོས་པ་གང་ཡིན་པ་དེ་ཉིད།",
    "target": "དེ་ དག་ གི་ གསུང་ བླ་མ་ ཡོངས་ སུ་ བསྟེན་པ་ རྣམས་ ལ་ རྣ་བ་ ནས་ རྣ་བ ར་ འཕོས་པ་ གང་ ཡིན་པ་ དེ་ ཉིད །"
  },
  {
    "source": "བདག་གིས་ཀྱང་བླ་མ་དམ་པའི་ཞབས་ལ་བསྙེན་བཀུར་བ་ལས་རྙེད་པའི་ཕྱིར་ཀུན་གྱི་སྤྱོད་ཡུལ་དུ་གྱུར་པ་མ་ཡིན་ནོ།།",
    "target": "བདག་ གིས་ ཀྱང་ བླ་མ་ དམ་པ འི་ ཞབས་ ལ་ བསྙེན་བཀུར་བ་ ལས་ རྙེད་པ འི་ ཕྱི ར་ ཀུན་ གྱི་ སྤྱོད་ཡུལ་ དུ་ གྱུར་པ་ མ་ ཡིན་ ནོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "ཆོས་ཐམས་ཅད་ཀྱི་ངོ་བོ་རྗེན་པར་སྟོན་པའི་ལྟ་བ།",
    "target": "ཆོས་ ཐམས་ཅད་ ཀྱི་ ངོ་བོ་ རྗེན་པ ར་ སྟོན་པ འི་ ལྟ་བ །"
  },
  {
    "source": "ཡང་དག་པའི་གནས་ལ་ངེས་པར་བཀྲི་བའི་སྒོམ་པ།",
    "target": "ཡང་ དག་པ འི་ གནས་ ལ་ ངེས་པ ར་ བཀྲི་བ འི་ སྒོམ་པ །"
  },
  {
    "source": "འཁོར་བའི་རྫུན་མཚང་རང་སར་བཤིག་པའི་སྤྱོད་པ།",
    "target": "འཁོར་བ འི་ རྫུན་ མཚང་ རང་ ས ར་ བཤིག་པ འི་ སྤྱོད་པ །"
  },
  {
    "source": "ཆོས་ཟད་སར་བསྐྱལ་བ་འབྲས་བུའི་རྣམ་གཞག་བཤད་པ་དང་བཞི་ལས།",
    "target": "ཆོས་ ཟད་ ས ར་ བསྐྱལ་བ་ འབྲས་བུ འི་ རྣམ་གཞག་ བཤད་པ་ དང་ བཞི་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ན་མོ་སྟོང་ཉིད་སྙིང་རྗེ་དབྱེར་མེད་པ།།",
    "target": "ན་མོ་ སྟོང་ཉིད་ སྙིང་རྗེ་ དབྱེ ར་ མེད་པ ། །"
  },
  {
    "source": "རྒྱུན་ཆད་མེད་པ་གཉུག་མའི་སེམས།།",
    "target": "རྒྱུན་ ཆད་ མེད་པ་ གཉུག་མ འི་ སེམས ། །"
  },
  {
    "source": "གདོད་ནས་དག་པ་དེ་བཞིན་ཉིད།།",
    "target": "གདོད་ ནས་ དག་པ་ དེ་བཞིན་ཉིད ། །"
  },
  {
    "source": "ནམ་མཁས་ནམ་མཁའ་སྦྱོར་བ་མཐོང་།།",
    "target": "ནམ་ མཁ ས་ ནམ་མཁའ་ སྦྱོར་བ་ མཐོང་ ། །"
  },
  {
    "source": "ཆོས་ཐམས་ཅད་རང་བཞིན་གྱིས་མ་སྐྱེས་པ།",
    "target": "ཆོས་ ཐམས་ཅད་ རང་བཞིན་ གྱིས་ མ་ སྐྱེས་པ །"
  },
  {
    "source": "ངོ་བོ་ཉིད་ཀྱིས་མི་གནས་པ།",
    "target": "ངོ་བོ་ ཉིད་ ཀྱིས་ མི་ གནས་པ །"
  },
  {
    "source": "ལས་དང་བྱ་བའི་མཐའ་ཐམས་ཅད་དང་བྲལ་བ།",
    "target": "ལས་ དང་ བྱ་བ འི་ མཐའ་ ཐམས་ཅད་ དང་ བྲལ་བ །"
  },
  {
    "source": "རྟོག་པ་དང་མི་རྟོག་པའི་ཡུལ་ལས་ཤིན་ཏུ་འདས་པ།",
    "target": "རྟོག་པ་ དང་ མི་ རྟོག་པ འི་ ཡུལ་ ལས་ ཤིན་ ཏུ་ འདས་པ །"
  },
  {
    "source": "ཐོག་མ་མེད་པའི་དུས་ནས་སྤྲོས་པ་ཐམས་ཅད་ཀྱིས་རྣམ་པར་དག་ཅིང་ཆོས་ཀྱི་དབྱིངས་ཀུན་ཏུ་འགྲོ་བའི་དེ་བཞིན་གཤེགས་པའི་ཡེ་ཤེས་ཡོངས་སུ་རྫོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་སྟོང་པ་ཉིད་དེ།",
    "target": "ཐོག་མ་ མེད་པ འི་ དུས་ ནས་ སྤྲོས་པ་ ཐམས་ཅད་ ཀྱིས་ རྣམ་པ ར་ དག་ ཅིང་ ཆོས་ ཀྱི་ དབྱིངས་ ཀུན་ ཏུ་ འགྲོ་བ འི་ དེ་བཞིན་གཤེགས་པ འི་ ཡེ་ཤེས་ ཡོངས་ སུ་ རྫོགས་པ འི་ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ ནི་ སྟོང་པ་ ཉིད་ དེ །"
  },
  {
    "source": "ཐབས་ཤེས་གྲུབ་པ་ལས།",
    "target": "ཐབས་ཤེས་ གྲུབ་པ་ ལས །"
  },
  {
    "source": "སྤྲོས་པ་མེད་པའི་རང་བཞིན་གང་།།",
    "target": "སྤྲོས་པ་ མེད་པ འི་ རང་བཞིན་ གང་ ། །"
  },
  {
    "source": "ཤེས་རབ་ཅེས་བྱར་རབ་ཏུ་གྲགས།།",
    "target": "ཤེས་རབ་ ཅེས་ བྱ ར་ རབ་ ཏུ་ གྲགས ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "སེམས་ཅན་དང་ཆོས་དང་དམིགས་པ་མེད་པ་ཞེས་བྱ་བ་ནང་གི་དགའ་བའི་ཆ་བཅུ་དྲུག་ཡོངས་སུ་གང་བ།",
    "target": "སེམས་ཅན་ དང་ ཆོས་ དང་ དམིགས་པ་ མེད་པ་ ཞེས་ བྱ་བ་ ནང་ གི་ དགའ་བ འི་ ཆ་ བཅུ་ དྲུག་ ཡོངས་ སུ་ གང་བ །"
  },
  {
    "source": "འགྱུར་བ་ཐམས་ཅད་ཟད་པས་མཆོག་ཏུ་མི་འགྱུར་བའི་བདེ་བ།",
    "target": "འགྱུར་བ་ ཐམས་ཅད་ ཟད་པ ས་ མཆོག་ ཏུ་ མི་ འགྱུར་བ འི་ བདེ་བ །"
  },
  {
    "source": "མཐའ་ཡས་པའི་སེམས་ཅན་གྱི་དོན་འགོག་པ་མེད་པར་འཆར་བཞིན་པའི་ཐུགས་རྗེ་ཆེན་པོའི་རང་བཞིན་ནི་སྙིང་རྗེའོ།།",
    "target": "མཐའ་ཡས་པ འི་ སེམས་ཅན་ གྱི་ དོན་ འགོག་པ་ མེད་པ ར་ འཆར་ བཞིན་པ འི་ ཐུགས་རྗེ་ ཆེན་པོ འི་ རང་བཞིན་ ནི་ སྙིང་རྗེ འོ ། །"
  },
  {
    "source": "ཡང་།",
    "target": "ཡང་ །"
  },
  {
    "source": "ཡིད་བཞིན་ནོར་བུ་ཇི་བཞིན་དུ།།",
    "target": "ཡིད་བཞིན་ནོར་བུ་ ཇི་ བཞིན་ དུ ། །"
  },
  {
    "source": "མ་ལུས་འགྲོ་དོན་བྱེད་སྙིང་རྗེ།།",
    "target": "མ་ ལུས་ འགྲོ་དོན་ བྱེད་ སྙིང་ རྗེ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེ་གཉིས་གཅིག་གིས་གཅིག་ལ་འཁྱུད་པས་རྣམ་པར་གྲོལ་བའི་ཡེ་ཤེས་སུ་རོ་གཅིག་པར་གྱུར་པ་འདི་ནི་དབྱེར་མེད་པའོ།།",
    "target": "དེ་ གཉིས་ གཅིག་ གིས་ གཅིག་ ལ་ འཁྱུད་པ ས་ རྣམ་པ ར་ གྲོལ་བ འི་ ཡེ་ཤེས་ སུ་ རོ་ གཅིག་པ ར་ གྱུར་པ་ འདི་ ནི་ དབྱེར་ མེད་པ འོ ། །"
  },
  {
    "source": "ཡང་།",
    "target": "ཡང་ །"
  },
  {
    "source": "མི་དམིགས་གནས་ཀྱི་ཤེས་རབ་དང་།།",
    "target": "མི་ དམིགས་ གནས་ ཀྱི་ ཤེས་རབ་ དང་ ། །"
  },
  {
    "source": "མི་དམིགས་སྙིང་རྗེ་ཆེན་པོ་སྟེ།།",
    "target": "མི་ དམིགས་ སྙིང་རྗེ་ ཆེན་པོ་ སྟེ ། །"
  },
  {
    "source": "ནམ་མཁའ་ལ་ནི་ནམ་མཁའ་བཞིན།།",
    "target": "ནམ་མཁའ་ ལ་ ནི་ ནམ་མཁའ་ བཞིན ། །"
  },
  {
    "source": "བློ་ལྡན་ལྷན་ཅིག་གཉིས་སུ་མེད།",
    "target": "བློ་ལྡན་ ལྷན་ ཅིག་ གཉིས་ སུ་ མེད །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "དེ་ནི་གཞི་སེམས་ཅན་གྱི་གནས་སྐབས་ན་ཇི་ལྟར་མཆིས་པ་བཞིན་དུ།",
    "target": "དེ་ ནི་ གཞི་ སེམས་ཅན་ གྱི་ གནས་སྐབས་ ན་ ཇི་ ལྟ ར་ མཆིས་པ་ བཞིན་ དུ །"
  },
  {
    "source": "འབྲས་བུ་སངས་རྒྱས་ཀྱི་ས་ན་ཡང་མ་འགྱུར་བ་གནས་གནས་པ་ཉིད་ཀྱིས་རྒྱུན་ཆད་མེད་པའོ།།",
    "target": "འབྲས་བུ་ སངས་རྒྱས་ ཀྱི་ ས་ ན་ ཡང་ མ་ འགྱུར་བ་ གནས་ གནས་པ་ ཉིད་ ཀྱིས་ རྒྱུན་ ཆད་ མེད་པ འོ ། །"
  },
  {
    "source": "དེ་ཡང་ལྷན་ཅིག་སྐྱེས་གྲུབ་ལས།།",
    "target": "དེ་ ཡང་ ལྷན་ ཅིག་ སྐྱེས་ གྲུབ་ ལས ། །"
  },
  {
    "source": "རྒྱུ་དང་མི་རྒྱུ་གནས་པ་ནི།།",
    "target": "རྒྱུ་ དང་ མི་ རྒྱུ་ གནས་པ་ ནི ། །"
  },
  {
    "source": "དུས་ཀུན་དུ་ནི་ཡང་དག་གནས།།",
    "target": "དུས་ ཀུན་ དུ་ ནི་ ཡང་དག་ གནས ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "སུས་ཀྱང་བཅོས་སུ་མེད་པ་མི་ཤིགས་པ་ཉིད་ཀྱིས་གཉུག་མའི་སེམས་སོ།།",
    "target": "སུ ས་ ཀྱང་ བཅོས་ སུ་ མེད་པ་ མི་ ཤིགས་པ་ ཉིད་ ཀྱིས་ གཉུག་མ འི་ སེམས་ སོ ། །"
  },
  {
    "source": "དེའང་དོ་ཧ་ལས།",
    "target": "དེ འང་ དོ་ཧ་ ལས །"
  },
  {
    "source": "གཉུག་མའི་རང་བཞིན་སུས་ཀྱང་མཚོན་དུ་མེད།།",
    "target": "གཉུག་མ འི་ རང་བཞིན་ སུ ས་ ཀྱང་ མཚོན་ དུ་ མེད ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "རྣམ་པར་རྟོག་པའི་མཚན་ཉིད་ཅན་གྱི་འཁྲུལ་པས་ཕྱིན་ཅི་མ་ལོག་པའི་དེ་བཞིན་ཉིད་ལ་ནམ་ཡང་རེག་མ་མྱོང་བས་གདོད་ནས་དག་པའོ།།",
    "target": "རྣམ་པ ར་ རྟོག་པ འི་ མཚན་ཉིད་ཅན་ གྱི་ འཁྲུལ་པ ས་ ཕྱིན་ ཅི་ མ་ ལོག་པ འི་ དེ་བཞིན་ཉིད་ ལ་ ནམ་ ཡང་ རེག་ མ་ མྱོང་བ ས་ གདོད་ ནས་ དག་པ འོ ། །"
  },
  {
    "source": "ཐབས་ཤེས་གྲུབ་པ་ལས།",
    "target": "ཐབས་ཤེས་ གྲུབ་པ་ ལས །"
  },
  {
    "source": "རང་བཞིན་དག་པ་དྲི་མ་མེད།།",
    "target": "རང་བཞིན་ དག་པ་ དྲི་མ་ མེད ། །"
  },
  {
    "source": "ཅེས་གསུངས།",
    "target": "ཅེས་ གསུངས །"
  },
  {
    "source": "དེ་ནས་བསལ་བ་དང་བཞག་ཏུ་མེད་པ་ཆོས་ཐམས་ཅད་ཀྱི་གནས་ལུགས་མ་ནོར་བ་ཡིན་པས་དེ་བཞིན་ཉིད་དོ།།",
    "target": "དེ་ ནས་ བསལ་བ་ དང་ བཞག་ ཏུ་ མེད་པ་ ཆོས་ ཐམས་ཅད་ ཀྱི་ གནས་ལུགས་ མ་ ནོར་བ་ ཡིན་པ ས་ དེ་ བཞིན་ ཉིད་ དོ ། །"
  },
  {
    "source": "ཡང་།",
    "target": "ཡང་ །"
  },
  {
    "source": "བཞག་དང་བསལ་བར་སྤང་བ་ནི།།",
    "target": "བཞག་ དང་ བསལ་བ ར་ སྤང་བ་ ནི ། །"
  },
  {
    "source": "ཆོས་རྣམས་དེ་ཉིད་ཅེས་བྱར་བརྗོད།།",
    "target": "ཆོས་ རྣམས་ དེ་ ཉིད་ ཅེས་ བྱ ར་ བརྗོད ། །"
  },
  {
    "source": "ཇི་ལྟར་ནམ་མཁའ་ལས་ཆོས་ཐམས་ཅད་བྱུང་ཞིང་།",
    "target": "ཇི་ ལྟ ར་ ནམ་མཁའ་ ལས་ ཆོས་ ཐམས་ཅད་ བྱུང་ ཞིང་ །"
  },
  {
    "source": "ཆོས་ཐམས་ཅད་ནམ་མཁའི་ཁོངས་སུ་གཏོགས་པ་བཞིན་དུ།",
    "target": "ཆོས་ ཐམས་ཅད་ ནམ་ མཁ འི་ ཁོངས་ སུ་ གཏོགས་པ་ བཞིན་ དུ །"
  },
  {
    "source": "དེ་བཞིན་ཉིད་ལས་ཆོས་ཐམས་ཅད་ཡང་དག་པར་སྐྱེ་ཞིང་།",
    "target": "དེ་བཞིན་ཉིད་ ལས་ ཆོས་ ཐམས་ཅད་ ཡང་དག་པ ར་ སྐྱེ་ ཞིང་ །"
  },
  {
    "source": "དེ་བཞིན་ཉིད་དུ་ཞི་བར་འགྱུར་བས་ནམ་མཁས་ནམ་མཁའ་སྦྱོར་བ་མཐོང་།།",
    "target": "དེ་བཞིན་ཉིད་ དུ་ ཞི་བ ར་ འགྱུར་བ ས་ ནམ་ མཁ ས་ ནམ་མཁའ་ སྦྱོར་བ་ མཐོང་ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེ་ཡང་གསང་འདུས་ལས།",
    "target": "དེ་ ཡང་ གསང་འདུས་ ལས །"
  },
  {
    "source": "མ་སྐྱེས་པ་ཡིས་ཆོས་རྣམས་ལ།།",
    "target": "མ་ སྐྱེས་པ་ ཡིས་ ཆོས་ རྣམས་ ལ ། །"
  },
  {
    "source": "དངོས་པོ་མེད་དེ་སྒོམ་པའང་མེད།",
    "target": "དངོས་པོ་ མེད་ དེ་ སྒོམ་པ འང་ མེད །"
  },
  {
    "source": "ནམ་མཁའི་ཚུལ་དུ་སྦྱོར་བ་ཡི།།",
    "target": "ནམ་ མཁ འི་ ཚུལ་ དུ་ སྦྱོར་བ་ ཡི ། །"
  },
  {
    "source": "དངོས་པོ་འདི་དག་རབ་ཏུ་གྲགས།།",
    "target": "དངོས་པོ་ འདི་ དག་ རབ་ ཏུ་ གྲགས ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "ཡིད་ཀྱི་བཙོན་བུ་ལྕགས་སུ་འཇུག་པ།",
    "target": "ཡིད་ ཀྱི་ བཙོན་ བུ་ ལྕགས་ སུ་ འཇུག་ པ །"
  },
  {
    "source": "དྲན་པའི་རྟོག་པ་རང་ཡལ་ལ་བཏང་བ།",
    "target": "དྲན་པ འི་ རྟོག་པ་ རང་ ཡལ་ ལ་ བཏང་བ །"
  },
  {
    "source": "ཚོགས་དྲུག་གི་སྟེང་དུ་གློད་ནས་འཇོག་པ།",
    "target": "ཚོགས་ དྲུག་ གི་ སྟེང་ དུ་ གློད་ ནས་ འཇོག་པ །"
  },
  {
    "source": "སྔ་ཕྱིའི་ཤེས་པ་གཅིག་ཏུ་བསྲེ་བ་བཞི་ལས།",
    "target": "སྔ་ཕྱི འི་ ཤེས་པ་ གཅིག་ ཏུ་ བསྲེ་བ་ བཞི་ ལས །"
  },
  {
    "source": "དང་པོ་ལ།",
    "target": "དང་པོ་ ལ །"
  },
  {
    "source": "སྔོན་དུ་བླ་མ་ལ་གསོལ་བ་གདབ་པ།",
    "target": "སྔོན་ དུ་ བླ་མ་ ལ་ གསོལ་བ་ གདབ་པ །"
  },
  {
    "source": "བར་དུ་སེམས་རྟེན་མེད་དུ་བཞག་པ།",
    "target": "བར་ དུ་ སེམས་རྟེན་ མེད་ དུ་ བཞག་པ །"
  },
  {
    "source": "ཐ་མར་གཟེར་གསུམ་གྱིས་གེགས་བསལ་བ་དང་གསུམ་ལས།",
    "target": "ཐ་མ ར་ གཟེ ར་ གསུམ་ གྱིས་ གེགས་ བསལ་བ་ དང་ གསུམ་ ལས །"
  },
  {
    "source": "དང་པོ་ནི།།",
    "target": "དང་པོ་ ནི ། །"
  },
  {
    "source": "འཁོར་བ་ལས་བརྒལ་བ་ལ་རང་གི་སེམས་རྟོགས་དགོས།",
    "target": "འཁོར་བ་ ལས་ བརྒལ་བ་ ལ་ རང་ གི་ སེམས་ རྟོགས་ དགོས །"
  },
  {
    "source": "སེམས་རྟོགས་པར་བྱེད་པ་ལ་གདམས་ངག་ཟབ་པ་གཅིག་པུས་མི་ཕན།",
    "target": "སེམས་ རྟོགས་པ ར་ བྱེད་པ་ ལ་ གདམས་ངག་ ཟབ་པ་ གཅིག་ པུ ས་ མི་ ཕན །"
  },
  {
    "source": "བླ་མ་དམ་པའི་བྱིན་རླབས་འཇུག་དགོས།",
    "target": "བླ་མ་ དམ་པ འི་ བྱིན་རླབས་ འཇུག་ དགོས །"
  },
  {
    "source": "དེ་འཇུག་པར་བྱེད་པ་ལ་ལུས་ལོངས་སྤྱོད་ཐམས་ཅད་བལྟོས་མེད་དུ་ཕུལ་ནས།",
    "target": "དེ་ འཇུག་པ ར་ བྱེད་པ་ ལ་ ལུས་ ལོངས་སྤྱོད་ ཐམས་ཅད་ བལྟོས་ མེད་ དུ་ ཕུལ་ ནས །"
  },
  {
    "source": "སངས་རྒྱས་ཀྱི་འདུ་ཤེས་བསྐྱེད་དེ།",
    "target": "སངས་རྒྱས་ ཀྱི་ འདུ་ཤེས་ བསྐྱེད་ དེ །"
  },
  {
    "source": "དད་གུས་རྒྱུན་ཆད་མེད་པར་གསོལ་བ་བཏབ།",
    "target": "དད་གུས་ རྒྱུན་ ཆད་ མེད་པ ར་ གསོལ་བ་ བཏབ །"
  },
  {
    "source": "ཅི་གསུང་ཉན་ཅིང་གང་མཛད་ལེགས་པར་བལྟས་པས།",
    "target": "ཅི་ གསུང་ ཉན་ ཅིང་ གང་ མཛད་ ལེགས་པ ར་ བལྟས་པ ས །"
  },
  {
    "source": "རང་གི་སེམས་ལ་ཡེ་ཤེས་སྐྱེས་པས།",
    "target": "རང་ གི་ སེམས་ ལ་ ཡེ་ཤེས་ སྐྱེས་པ ས །"
  },
  {
    "source": "བླ་མ་སངས་རྒྱས་སུ་མཐོང་ནས་མོས་གུས་གཤའ་མ་ཞིག་ད་གཟོད་སྐྱེ།",
    "target": "བླ་མ་ སངས་རྒྱས་ སུ་ མཐོང་ ནས་ མོས་གུས་ གཤའ་མ་ ཞིག་ ད་ གཟོད་ སྐྱེ །"
  },
  {
    "source": "དེ་སྐྱེས་པ་དང་ཡོན་ཏན་ཐམས་ཅད་ནམ་ཟླ་སྟོན་ཀའི་འབྲས་བུ་བཞིན་དུ་དུས་གཅིག་ཏུ་སྨིན་པར་འགྱུར་རོ།།",
    "target": "དེ་ སྐྱེས་པ་ དང་ ཡོན་ཏན་ ཐམས་ཅད་ ནམ་ཟླ་ སྟོན་ཀ འི་ འབྲས་བུ་ བཞིན་ དུ་ དུས་ གཅིག་ ཏུ་ སྨིན་པ ར་ འགྱུར་ རོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "རྩ་བ་ཁྱིམ་ན་གནས་པའི་ཕྱིར།།",
    "target": "རྩ་བ་ ཁྱིམ་ ན་ གནས་པ འི་ ཕྱི ར ། །"
  },
  {
    "source": "ཡིད་ཀྱི་རྣམ་ཤེས་བརྩོན་དུ་གཟུང་།།",
    "target": "ཡིད་ ཀྱི་ རྣམ་ཤེས་ བརྩོན་ དུ་ གཟུང་ ། །"
  },
  {
    "source": "གང་ཡོངས་སུ་ཤེས་པ་ནི་བྱ་བ་དང་གྲོལ་བའི་གཞི་ཡིན་པས།",
    "target": "གང་ ཡོངས་ སུ་ ཤེས་པ་ ནི་ བྱ་བ་ དང་ གྲོལ་བ འི་ གཞི་ ཡིན་པ ས །"
  },
  {
    "source": "མྱ་ངན་ལས་འདས་པ་ཞེས་བྱ་ལ།",
    "target": "མྱ་ངན་ ལས་ འདས་པ་ ཞེས་ བྱ་ ལ །"
  },
  {
    "source": "ཡོངས་སུ་མ་ཤེས་པས་ཕུང་པོ་ཆེན་པོ་རྣམས་བསྐྱེད་ནས་མི་བཟད་པའི་སྡུག་བསྔལ་ལ་སྦྱོར་བའི་ཕྱིར་འཁོར་བ་ཞེས་བྱ་བའི་མིང་ཡང་འཛིན་པས་ན།",
    "target": "ཡོངས་ སུ་ མ་ ཤེས་པ ས་ ཕུང་པོ་ ཆེན་པོ་ རྣམས་ བསྐྱེད་ ནས་ མི་ བཟད་པ འི་ སྡུག་བསྔལ་ ལ་ སྦྱོར་བ འི་ ཕྱི ར་ འཁོར་བ་ ཞེས་ བྱ་བ འི་ མིང་ ཡང་ འཛིན་པ ས་ ན །"
  },
  {
    "source": "འཁོར་འདས་ཐམས་ཅད་འདི་ལ་རག་ལས་པའི་ཕྱིར་རྩ་བ་སྟེ།",
    "target": "འཁོར་འདས་ ཐམས་ཅད་ འདི་ ལ་ རག་ ལས་ པ འི་ ཕྱི ར་ རྩ་བ་ སྟེ །"
  },
  {
    "source": "སྐྱེ་ལྡན་རྣམས་ཀྱི་ཡིད་འདི་ཇི་སྲིད་རྟོག་པའི་མུན་པ་སྣམ་བུ་འཐུག་པོས་དཀྲིས་གྱུར་པ།།",
    "target": "སྐྱེ་ ལྡན་ རྣམས་ ཀྱི་ ཡིད་ འདི་ ཇི་སྲིད་ རྟོག་པ འི་ མུན་པ་ སྣམ་བུ་ འཐུག་པོ ས་ དཀྲིས་ གྱུར་པ ། །"
  },
  {
    "source": "དེ་སྲིད་སྡུག་བསྔལ་དཔག་ཏུ་མེད་ཡིན་དེ་ནས་དེ་ནི་ཇི་སྲིད་བཤུས་པར་གྱུར་པ་ན།།",
    "target": "དེ་ སྲིད་ སྡུག་བསྔལ་ དཔག་ ཏུ་ མེད་ ཡིན་ དེ་ ནས་ དེ་ ནི་ ཇི་སྲིད་ བཤུས་པ ར་ གྱུར་པ་ ན ། །"
  },
  {
    "source": "དེ་སྲིད་བདེ་བ་རྒྱ་ཆེན་མཚུངས་མེད་ཡིན་པས་འཕགས་མཆོག་དེ་ལ་ནན་ཏན་གྱིས་ཤིག་དང་།།",
    "target": "དེ་ སྲིད་ བདེ་བ་ རྒྱ་ ཆེན་ མཚུངས་མེད་ ཡིན་པ ས་ འཕགས་མཆོག་ དེ་ ལ་ ནན་ཏན་ གྱིས་ ཤིག་ དང་ ། །"
  },
  {
    "source": "དེ་ཟད་ནས་ནི་དེ་ཉིད་ལ་གནས་ཡོན་ཏན་རྒྱས་པས་དེ་ཉིད་ཀྱིས་ནི་སྣང་བར་འགྱུར།།",
    "target": "དེ་ ཟད་ ནས་ ནི་ དེ་ ཉིད་ ལ་ གནས་ ཡོན་ཏན་ རྒྱས་པ ས་ དེ་ ཉིད་ ཀྱིས་ ནི་ སྣང་བ ར་ འགྱུར ། །"
  },
  {
    "source": "ཞེས་སློབ་དཔོན་ཡན་ལག་མེད་པའི་རྡོ་རྗེས་སོ།།",
    "target": "ཞེས་ སློབ་དཔོན་ ཡན་ལག་ མེད་པ འི་ རྡོ་རྗེ ས་ སོ ། །"
  },
  {
    "source": "དེ་རང་གི་སེམས་ལས་གཞན་དུ་མེད་པའི་ཕྱིར་ཁྱིམ་ན་གནས་པ་ཞེས་གསུངས་པའོ།།",
    "target": "དེ་ རང་ གི་ སེམས་ ལས་ གཞན་ དུ་ མེད་པ འི་ ཕྱི ར་ ཁྱིམ་ ན་ གནས་པ་ ཞེས་ གསུངས་པ འོ ། །"
  },
  {
    "source": "རྩེ་མོ་དོ་ཧ་ལས།",
    "target": "རྩེ་མོ་ དོ་ཧ་ ལས །"
  },
  {
    "source": "མཆོག་ཏུ་གཅེས་པ་རང་ལ་གནས།།",
    "target": "མཆོག་ ཏུ་ གཅེས་པ་ རང་ ལ་ གནས ། །"
  },
  {
    "source": "སེམས་ལས་མ་གཏོགས་ཕྱི་རོལ་དོན།།",
    "target": "སེམས་ལས་ མ་ གཏོགས་ ཕྱི་རོལ་ དོན ། །"
  },
  {
    "source": "གཅིག་ཀྱང་ཡོད་པར་མ་བཤད་དེ།།",
    "target": "གཅིག་ ཀྱང་ ཡོད་པ ར་ མ་ བཤད་ དེ ། །"
  },
  {
    "source": "སེམས་ཉིད་ཀུན་ཏུ་འོད་གསལ་བའོ།།",
    "target": "སེམས་ཉིད་ ཀུན་ ཏུ་ འོད་གསལ་ བ འོ ། །"
  },
  {
    "source": "དེ་བས་སེམས་ལས་གཞན་པའི་ཆོས།",
    "target": "དེ་བ ས་ སེམས་ ལས་ གཞན་པ འི་ ཆོས །"
  },
  {
    "source": "ཡང་དག་པར་ནི་བརྟག་ན་མེད།།",
    "target": "ཡང་ དག་པ ར་ ནི་ བརྟག་ ན་ མེད ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "གསང་བ་གྲུབ་པ་ལས།",
    "target": "གསང་བ་ གྲུབ་པ་ ལས །"
  },
  {
    "source": "རང་གི་ལུས་ལ་རབ་གནས་པ།།",
    "target": "རང་ གི་ ལུས་ ལ་ རབ་གནས་པ ། །"
  },
  {
    "source": "དེ་ཉིད་འབད་པས་རིག་པར་བྱ།།",
    "target": "དེ་ ཉིད་ འབད་པ ས་ རིག་པ ར་ བྱ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེ་བས་ཆོས་ཐམས་ཅད་བདག་ཡོད་པའམ་མེད་པ་ཞེས་དམ་བཅའ་བ་དང་།",
    "target": "དེ་བ ས་ ཆོས་ ཐམས་ཅད་ བདག་ ཡོད་ པ འམ་ མེད་པ་ ཞེས་ དམ་བཅའ་བ་ དང་ །"
  },
  {
    "source": "རྟགས་ཀྱི་རྗེས་སུ་འགྲོ་བ་དང་ལྡོག་པས་བསྒྲུབས་ཏེ།",
    "target": "རྟགས་ ཀྱི་ རྗེས་ སུ་ འགྲོ་བ་ དང་ ལྡོག་པ ས་ བསྒྲུབས་ ཏེ །"
  },
  {
    "source": "ཚིག་ཙམ་གྱིས་ཆོས་ཐམས་ཅད་སྟོང་པར་བརྗོད་པས་ལྷན་ཅིག་སྐྱེས་པའི་རང་བཞིན་མི་ཤེས་པའི་ཕྱིར་དོན་མེད་པའི་ངལ་བ་མ་བྱེད་པར།",
    "target": "ཚིག་ ཙམ་ གྱིས་ ཆོས་ ཐམས་ཅད་ སྟོང་པ ར་ བརྗོད་པ ས་ ལྷན་ ཅིག་ སྐྱེས་པ འི་ རང་བཞིན་ མི་ ཤེས་པ འི་ ཕྱི ར་ དོན་ མེད་པ འི་ ངལ་བ་ མ་ བྱེད་པ ར །"
  },
  {
    "source": "མ་ཡེངས་པའི་ར་བར་ཡིད་ཀྱི་རྣམ་ཤེས་བཙོན་དུ་ཟུང་ཞིག་པའོ།།",
    "target": "མ་ ཡེངས་པ འི་ ར་བ ར་ ཡིད་ ཀྱི་ རྣམ་ཤེས་ བཙོན་ དུ་ ཟུང་ ཞིག་ པ འོ ། །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "རྣམ་རྟོག་དུ་མས་བརྟགས་པ་ཡི།།",
    "target": "རྣམ་རྟོག་ དུ་མ ས་ བརྟགས་པ་ ཡི ། །"
  },
  {
    "source": "རྨོངས་པ་དོན་གྲུབ་འདོད་གྱུར་པ།།",
    "target": "རྨོངས་པ་ དོན་གྲུབ་ འདོད་ གྱུར་པ ། །"
  },
  {
    "source": "མཁའ་ལ་ཁུ་ཚུར་རྡེག་པ་དང་།།",
    "target": "མཁའ་ ལ་ ཁུ་ཚུར་ རྡེག་པ་ དང་ ། །"
  },
  {
    "source": "སྨིག་རྒྱུའི་ཆུ་ལ་འཐུང་བ་བཞིན།།",
    "target": "སྨིག་རྒྱུ འི་ ཆུ་ ལ་ འཐུང་བ་ བཞིན ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེའི་ཚུལ་ཡང་།",
    "target": "དེ འི་ ཚུལ་ ཡང་ །"
  },
  {
    "source": "ལུས་སེམས་ཁོང་གློད་ལ།།",
    "target": "ལུས་ སེམས་ ཁོང་ གློད་ ལ ། །"
  },
  {
    "source": "སེམས་དང་སེམས་ལས་བྱུང་བའི་རྒྱུ་བ་ཐམས་ཅད་བཅད་ནས་ཅི་ལ་ཡང་མི་རྟོག་པར་ཡིད་ལ་མི་བྱེད་པ་ཉིད་ཀྱིས་སེམས་རང་གི་རང་བཞིན་ལ་ཇི་ལྟ་བ་ཉིད་དུ་མ་བཅོས་པར་བཞག་གོ།",
    "target": "སེམས་ དང་ སེམས་ལས་ བྱུང་བ འི་ རྒྱུ་ བ་ ཐམས་ཅད་ བཅད་ ནས་ ཅི་ ལ་ ཡང་ མི་ རྟོག་པ ར་ ཡིད་ ལ་ མི་ བྱེད་པ་ ཉིད་ ཀྱིས་ སེམས་ རང་ གི་ རང་བཞིན་ ལ་ ཇི་ ལྟ་བ་ ཉིད་ དུ་ མ་ བཅོས་པ ར་ བཞག་ གོ །"
  },
  {
    "source": "གལ་སྲིད་མི་གནས་ན།",
    "target": "གལ་ སྲིད་ མི་ གནས་ ན །"
  },
  {
    "source": "ཐབས་སྣ་ཚོགས་པའི་སྒོ་ནས་སེམས་བཟུང་བས་རྣམ་པར་རྟོག་པ་ཡུལ་ལ་འཕྲོ་མི་ནུས་ལ།",
    "target": "ཐབས་ སྣ་ ཚོགས་པ འི་ སྒོ་ ནས་ སེམས་ བཟུང་བ ས་ རྣམ་པ ར་ རྟོག་པ་ ཡུལ་ ལ་ འཕྲོ་ མི་ ནུས་ ལ །"
  },
  {
    "source": "དེ་མ་ནུས་པས་དབང་པོ་དྲུག་གི་རྟོག་པ་ནུབ་པར་འགྱུར་ཞིང་།",
    "target": "དེ་ མ་ ནུས་པ ས་ དབང་པོ་ དྲུག་ གི་ རྟོག་པ་ ནུབ་པ ར་ འགྱུར་ ཞིང་ །"
  },
  {
    "source": "ཚུལ་དེས་རྟོག་པ་དབྱིངས་སུ་ཡལ་བས་སེམས་དྭངས་སྙིགས་ཕྱེད་པ་དེའི་ཚེ་སེམས་རང་གི་ངོ་བོ་ཡང་ངོས་གཟུང་ཐམས་ཅད་དང་བྲལ་ནས་ནམ་མཁའ་ལྟར་དག་པས།",
    "target": "ཚུལ་ དེ ས་ རྟོག་པ་ དབྱིངས་ སུ་ ཡལ་བ ས་ སེམས་ དྭངས་སྙིགས་ ཕྱེད་པ་ དེ འི་ ཚེ་ སེམས་ རང་ གི་ ངོ་བོ་ ཡང་ ངོས་ གཟུང་ ཐམས་ཅད་ དང་ བྲལ་ ནས་ ནམ་མཁའ་ ལྟ ར་ དག་པ ས །"
  },
  {
    "source": "ཚིག་གི་བརྗོད་པ་དང་།",
    "target": "ཚིག་ གི་ བརྗོད་པ་ དང་ །"
  },
  {
    "source": "བློས་བསམ་པ་དང་།",
    "target": "བློ ས་ བསམ་པ་ དང་ །"
  },
  {
    "source": "འཇིག་རྟེན་པའི་སྒོམ་པའི་ཡུལ་ལས་ཤིན་ཏུ་འདས་པས།",
    "target": "འཇིག་རྟེན་པ འི་ སྒོམ་པ འི་ ཡུལ་ ལས་ ཤིན་ ཏུ་ འདས་པ ས །"
  },
  {
    "source": "སངས་རྒྱས་ཀྱི་དགོངས་པ་མངོན་དུ་བྱས་པ་ཞེས་བྱ་སྟེ།",
    "target": "སངས་རྒྱས་ ཀྱི་ དགོངས་པ་ མངོན་ དུ་ བྱས་པ་ ཞེས་ བྱ་ སྟེ །"
  },
  {
    "source": "རྗེ་བཙུན་མཻ་ཏྲི་པས།",
    "target": "རྗེ་བཙུན་ མཻ་ ཏྲི་པ ས །"
  },
  {
    "source": "ཇི་སྲིད་སེམས་ནི་འཇུག་བར་དུ།",
    "target": "ཇི་སྲིད་ སེམས་ ནི་ འཇུག་ བར་ དུ །"
  },
  {
    "source": "ཐེག་པའི་མཐའ་ལ་ཐུག་པ་མེད།།",
    "target": "ཐེག་པ འི་ མཐའ་ ལ་ ཐུག་པ་ མེད ། །"
  },
  {
    "source": "སེམས་ཉིད་ཡོངས་སུ་གྱུར་པ་ན།།",
    "target": "སེམས་ཉིད་ ཡོངས་ སུ་ གྱུར་པ་ ན ། །"
  },
  {
    "source": "ཐེག་པ་མེད་ཅིང་གྲོལ་བ་མེད།།",
    "target": "ཐེག་པ་ མེད་ ཅིང་ གྲོལ་བ་ མེད ། །"
  },
  {
    "source": "ཅེས་གསུངས་པས།",
    "target": "ཅེས་ གསུངས་པ ས །"
  },
  {
    "source": "དེ་ལས་གཞན་དུ་ཐར་པ་ཞེས་བྱ་བ་ཅི་ཡང་གྲུབ་པ་མ་ཡིན་ནོ།།",
    "target": "དེ་ ལས་ གཞན་ དུ་ ཐར་པ་ ཞེས་ བྱ་བ་ ཅི་ ཡང་ གྲུབ་པ་ མ་ ཡིན་ ནོ ། །"
  },
  {
    "source": "ཐར་པའི་གོ་འཕང་གཅིག་ཏུ་ངེས་པས།",
    "target": "ཐར་པ འི་ གོ་འཕང་ གཅིག་ ཏུ་ ངེས་པ ས །"
  },
  {
    "source": "དེར་བགྲོད་པའི་ལམ་ཡང་།",
    "target": "དེ ར་ བགྲོད་པ འི་ ལམ་ ཡང་ །"
  },
  {
    "source": "ཡིད་ལ་མི་བྱེད་པ་མ་བཅོས་པའི་ལམ་འདི་ཁོ་ནར་ཟད་དེ།",
    "target": "ཡིད་ ལ་ མི་ བྱེད་པ་ མ་ བཅོས་པ འི་ ལམ་ འདི་ ཁོ་ན ར་ ཟད་ དེ །"
  },
  {
    "source": "གཞན་ནི་རྟོག་པའི་སྒོམ་པ་ལས་མ་འདས་པའི་ཕྱིར་རོ།།",
    "target": "གཞན་ ནི་ རྟོག་པ འི་ སྒོམ་པ་ ལས་ མ་ འདས་པ འི་ ཕྱི ར་ རོ ། །"
  },
  {
    "source": "དེ་ཡང་ཀླུ་སྒྲུབ་ཞབས་ཀྱིས།",
    "target": "དེ་ ཡང་ ཀླུ་སྒྲུབ་ ཞབས་ ཀྱིས །"
  },
  {
    "source": "ཆོས་ཀྱི་དབྱིངས་ལ་དབྱེར་མེད་ཕྱིར།།",
    "target": "ཆོས་ ཀྱི་ དབྱིངས་ ལ་ དབྱེར་ མེད་ ཕྱི ར ། །"
  },
  {
    "source": "གཙོ་བོའི་ཐེག་པ་དབྱེར་མ་མཆིས།།",
    "target": "གཙོ་བོ འི་ ཐེག་པ་ དབྱེ ར་ མ་ མཆིས ། །"
  },
  {
    "source": "ཁྱོད་ཀྱིས་ཐེག་པ་གསུམ་གསུངས་པ།།",
    "target": "ཁྱོད་ ཀྱིས་ ཐེག་པ་ གསུམ་ གསུངས་པ ། །"
  },
  {
    "source": "སེམས་ཅན་གཞུག་པའི་ཆེད་དུ་ལགས།།",
    "target": "སེམས་ཅན་ གཞུག་པ འི་ ཆེད་ དུ་ ལགས ། །"
  },
  {
    "source": "ཞེས་གསུངས་པས།།",
    "target": "ཞེས་ གསུངས་པ ས ། །"
  },
  {
    "source": "ཐེག་པ་གསུམ་རབ་ཏུ་བསྟན་པ་ཡང་།",
    "target": "ཐེག་པ་ གསུམ་ རབ་ ཏུ་ བསྟན་པ་ ཡང་ །"
  },
  {
    "source": "རྟོག་པ་དང་བཅས་པ་དང་།",
    "target": "རྟོག་པ་ དང་ བཅས་པ་ དང་ །"
  },
  {
    "source": "རྟོག་པ་མེད་པའི་སྟོང་པ་སྙམ་སེམས་པའི་དོན་རྟོགས་པར་བྱ་བའི་ཕྱིར་དུའོ།།",
    "target": "རྟོག་པ་ མེད་པ འི་ སྟོང་པ་ སྙམ་ སེམས་པ འི་ དོན་ རྟོགས་པ ར་ བྱ་བ འི་ ཕྱི ར་ དུ འོ ། །"
  },
  {
    "source": "ཡིད་ལ་མི་བྱེད་པ་ཞེས་པ་ལ།",
    "target": "ཡིད་ ལ་ མི་ བྱེད་པ་ ཞེས་ པ་ ལ །"
  },
  {
    "source": "འགའ་ཞིགབློ་ཉམས་པའི་རྨོངས་པའི་སྒོམ་པར་ལྟ་སྟེ།",
    "target": "འགའ་ ཞིག བློ་ ཉམས་པ འི་ རྨོངས་པ འི་ སྒོམ་པ ར་ ལྟ་ སྟེ །"
  },
  {
    "source": "ཡིད་ལ་བྱེད་པ་གཟུང་བ་དང་འཛིན་པ་དགག་པ་ལས་ཡིད་བཀག་པར་ག་ལ་འགྱུར་ཏེ།",
    "target": "ཡིད་ ལ་ བྱེད་པ་ གཟུང་བ་ དང་ འཛིན་པ་ དགག་པ་ ལས་ ཡིད་ བཀག་པ ར་ ག་ ལ་ འགྱུར་ ཏེ །"
  },
  {
    "source": "རྒྱལ་པོའི་བཙུན་མོས་ཉི་མ་མི་མཐོང་ཞེས་བརྗོད་པས་ཉི་མ་བཀག་པ་མ་ཡིན་པ་བཞིན་ནོ།།",
    "target": "རྒྱལ་པོ འི་ བཙུན་མོ ས་ ཉི་མ་ མི་ མཐོང་ ཞེས་ བརྗོད་པ ས་ ཉི་མ་ བཀག་པ་ མ་ ཡིན་པ་ བཞིན་ ནོ ། །"
  },
  {
    "source": "གསུམ་པ་ནི།།",
    "target": "གསུམ་པ་ ནི ། །"
  },
  {
    "source": "བྱིང་ན་ཤེས་པ་གཟེངས་བསྟོད་པའི་གཟེར་ནི།",
    "target": "བྱིང་ ན་ ཤེས་པ་ གཟེངས་བསྟོད་པ འི་ གཟེར་ ནི །"
  },
  {
    "source": "ཤེས་པ་དྲག་ཏུ་གཅུར་ཞིང་སེང་གེའི་འགྱིང་ཚུགས་བྱ།",
    "target": "ཤེས་པ་ དྲག་ ཏུ་ གཅུར་ ཞིང་ སེང་གེ འི་ འགྱིང་ ཚུགས་ བྱ །"
  },
  {
    "source": "ལུས་ཀྱི་ཡན་ལག་བསྒྲིམ་ཞིང་སྒྲ་ལ་ཤེས་པ་གཏད།",
    "target": "ལུས་ ཀྱི་ ཡན་ལག་ བསྒྲིམ་ ཞིང་ སྒྲ་ ལ་ ཤེས་པ་ གཏད །"
  },
  {
    "source": "རྒོད་པ་གཉའ་གཅོག་པ་ནི།",
    "target": "རྒོད་པ་ གཉའ་ གཅོག་པ་ ནི །"
  },
  {
    "source": "བསྒོམ་པའི་ཐུན་ཚོད་བསྐྱུང་ཞིང་ཐུན་གྲངས་མང་བར་བྱ།",
    "target": "བསྒོམ་པ འི་ ཐུན་ཚོད་ བསྐྱུང་ ཞིང་ ཐུན་ གྲངས་ མང་བ ར་ བྱ །"
  },
  {
    "source": "ཞི་ཚེ་རྣལ་དུ་བཞག་པའི་གཟེར་ནི།",
    "target": "ཞི་ ཚེ་ རྣལ་ དུ་ བཞག་པ འི་ གཟེར་ ནི །"
  },
  {
    "source": "ཉམས་མྱོང་སྐྱེས་ནས་རྩོལ་བ་གློད།།",
    "target": "ཉམས་མྱོང་ སྐྱེས་ ནས་ རྩོལ་བ་ གློད ། །"
  },
  {
    "source": "དེ་ཡང་བྱིང་རྒོད་ཀྱི་སྐྱོན་བསལ་མི་དགོས་སོ།།",
    "target": "དེ་ ཡང་ བྱིང་རྒོད་ ཀྱི་ སྐྱོན་བསལ་ མི་ དགོས་ སོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སེམས་ཀྱིས་བཅོས་པ་ཁོ་ན་བདུད་དུ་འདུག་ཅིང་།",
    "target": "སེམས་ ཀྱིས་ བཅོས་པ་ ཁོ་ན་ བདུད་ དུ་ འདུག་ ཅིང་ །"
  },
  {
    "source": "འབད་པ་དེ་ཁོ་ན་ཉིད་རྟོག་པ་མེད་པའི་ཕྱིར།",
    "target": "འབད་པ་ དེ་ ཁོ་ན་ཉིད་ རྟོག་པ་ མེད་པ འི་ ཕྱི ར །"
  },
  {
    "source": "སྒོམ་པ་ཤེས་པ་ཕྱི་མ་ཡིས།།",
    "target": "སྒོམ་པ་ ཤེས་པ་ ཕྱི་མ་ ཡིས ། །"
  },
  {
    "source": "སེམས་ལ་ལྷན་པ་གདབ་ཏུ་མེད།།",
    "target": "སེམས་ ལ་ ལྷན་པ་ གདབ་ ཏུ་ མེད ། །"
  },
  {
    "source": "རིག་བྱ་རང་བཞིན་གྱིས་མ་དམིགས་པས།",
    "target": "རིག་ བྱ་ རང་བཞིན་ གྱིས་ མ་ དམིགས་པ ས །"
  },
  {
    "source": "དེ་རིག་བྱེད་ཀྱི་བློ་ཡང་ཇི་ལྟར་དམིགས་ཏེ།",
    "target": "དེ་ རིག་བྱེད་ ཀྱི་ བློ་ ཡང་ ཇི་ ལྟ ར་ དམིགས་ ཏེ །"
  },
  {
    "source": "རིག་བྱ་དང་རིག་བྱེད་གཉིས་སུ་མ་ཕྱེད་པའི་ཕྱིར་བསམ་གྱིས་མི་ཁྱབ་པའི་དབྱིངས་ཞེས་བྱའོ།།",
    "target": "རིག་ བྱ་ དང་ རིག་བྱེད་ གཉིས་ སུ་ མ་ ཕྱེད་པ འི་ ཕྱི ར་ བསམ་ གྱིས་ མི་ ཁྱབ་པ འི་ དབྱིངས་ ཞེས་ བྱ འོ ། །"
  },
  {
    "source": "ཇི་ལྟར་སྣང་ཡང་སྣང་བའི་དུས་དེ་ཉིད་དུ་གྲུབ་པ་མེད་པའི་ཕྱིར་སྣང་སྟོང་ཟུང་འཇུག་ཅེས་བྱ་སྟེ།",
    "target": "ཇི་ ལྟ ར་ སྣང་ ཡང་ སྣང་བ འི་ དུས་ དེ་ ཉིད་ དུ་ གྲུབ་པ་ མེད་པ འི་ ཕྱི ར་ སྣང་ སྟོང་ ཟུང་འཇུག་ ཅེས་ བྱ་ སྟེ །"
  },
  {
    "source": "མདོར་ན།",
    "target": "མདོ ར་ ན །"
  },
  {
    "source": "འདོར་དུ་མེད་པའི་ཕྱིར་བླང་བར་བྱ་བའང་མ་མཆིས་པས།",
    "target": "འདོར་ དུ་ མེད་པ འི་ ཕྱི ར་ བླང་བ ར་ བྱ་བ འང་ མ་ མཆིས་པ ས །"
  },
  {
    "source": "སྤང་གཉེན་མཉམ་པ་ཉིད་ཀྱི་ངང་དུ་བཞག་པར་བྱ་བ་ཡིན་ནོ།།",
    "target": "སྤང་ གཉེན་ མཉམ་པ་ ཉིད་ ཀྱི་ ངང་ དུ་ བཞག་པ ར་ བྱ་བ་ ཡིན་ ནོ ། །"
  },
  {
    "source": "མཻ་ཏྲི་པས།",
    "target": "མཻ་ ཏྲི་པ ས །"
  },
  {
    "source": "བསམ་གྱིས་མི་ཁྱབ་སེམས་ཉིད་དེ།།",
    "target": "བསམ་ གྱིས་ མི་ ཁྱབ་ སེམས་ཉིད་ དེ ། །"
  },
  {
    "source": "དངོས་པོ་ཀུན་གྱི་རང་བཞིན་ནོ།།",
    "target": "དངོས་པོ་ ཀུན་ གྱི་ རང་བཞིན་ ནོ ། །"
  },
  {
    "source": "འགྲོ་བ་རོ་གཅིག་པར་རྟོགས་ན།།",
    "target": "འགྲོ་བ་ རོ་ གཅིག་པ ར་ རྟོགས་ ན ། །"
  },
  {
    "source": "རྟོག་པ་མེད་ཅིང་འོད་གསལ་བའོ།།",
    "target": "རྟོག་པ་ མེད་ ཅིང་ འོད་གསལ་ བ འོ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "དེ་ལ་རིག་པས་མཐོང་བ་མེད།།",
    "target": "དེ་ ལ་ རིག་པ ས་ མཐོང་བ་ མེད ། །"
  },
  {
    "source": "གཉིས་སུ་མ་ཡིན་གཉིས་མེད་མིན།།",
    "target": "གཉིས་ སུ་ མ་ ཡིན་ གཉིས་ མེད་ མིན ། །"
  },
  {
    "source": "བྱང་ཆུབ་དག་པའི་མཚན་ཉིད་ཡིན།།",
    "target": "བྱང་ཆུབ་ དག་པ འི་ མཚན་ཉིད་ ཡིན ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "ཡང་ལྭ་བ་པས།",
    "target": "ཡང་ ལྭ་བ་པ ས །"
  },
  {
    "source": "བླང་བྱ་དོར་བྱ་སྤང་བ་ཉིད།།",
    "target": "བླང་བྱ་ དོར་བྱ་ སྤང་བ་ ཉིད ། །"
  },
  {
    "source": "གང་དུ་ཇི་ལྟ་དེ་ལྟ་བུར།།",
    "target": "གང་ དུ་ ཇི་ ལྟ་ དེ་ ལྟ་བུ ར ། །"
  },
  {
    "source": "དེ་ནི་འབད་པ་མེད་པར་ཐོབ།།",
    "target": "དེ་ ནི་ འབད་པ་ མེད་པ ར་ ཐོབ ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ནང་དུ་ཉོན་མོངས་པ་དང་།",
    "target": "ནང་ དུ་ ཉོན་མོངས་པ་ དང་ །"
  },
  {
    "source": "རྣམ་པར་རྟོག་པའི་བདེན་འཛིན་གྱི་སྦལ་ཞི་བས།",
    "target": "རྣམ་པ ར་ རྟོག་པ འི་ བདེན་ འཛིན་ གྱི་ སྦལ་ ཞི་བ ས །"
  },
  {
    "source": "ཕྱི་རོལ་གྱི་སྣང་བའི་དངོས་པོས་རྟག་མ་ཐུབ་པར་ཧད་པོར་འཆར་ཞིང་།",
    "target": "ཕྱི་རོལ་ གྱི་ སྣང་བ འི་ དངོས་པོ ས་ རྟག་ མ་ ཐུབ་པ ར་ ཧད་པོ ར་ འཆར་ ཞིང་ །"
  },
  {
    "source": "དེའི་སྟེང་དུ་ལྷན་གྱིས་བཞག་པས་ཅི་ཞིག་ན་སྣང་གྲགས་ཐམས་ཅད་ཡེ་ཤེས་ཀྱི་རྣམ་པ་མཐའ་ཡས་པར་འཆར་བཞིན་པའི་སྒྱུ་འཕྲུལ་གྱི་རོལ་པར་སོང་སྟེ།",
    "target": "དེ འི་ སྟེང་ དུ་ ལྷན་ གྱིས་ བཞག་པ ས་ ཅི་ ཞིག་ ན་ སྣང་གྲགས་ ཐམས་ཅད་ ཡེ་ཤེས་ ཀྱི་ རྣམ་པ་ མཐའ་ཡས་པ ར་ འཆར་ བཞིན་པ འི་ སྒྱུ་འཕྲུལ་ གྱི་ རོལ་པ ར་ སོང་ སྟེ །"
  },
  {
    "source": "སྣང་བ་དང་སེམས་ཆུ་ལ་ཆུ་བསྣན་པ་ལྟར་དབྱེར་མེད་གཅིག་ཏུ་འདྲེ་བར་གྱུར་པ་ཡིན་ནོ།།",
    "target": "སྣང་བ་ དང་ སེམས་ ཆུ་ ལ་ ཆུ་ བསྣན་པ་ ལྟ ར་ དབྱེར་མེད་ གཅིག་ ཏུ་ འདྲེ་བ ར་ གྱུར་པ་ ཡིན་ ནོ ། །"
  },
  {
    "source": "དགྱེས་རྡོར་ལས།",
    "target": "དགྱེས་ རྡོ ར་ ལས །"
  },
  {
    "source": "འགྲོ་ཀུན་གདོད་མ་ཉིད་ནས་སྟོང་།།",
    "target": "འགྲོ་ ཀུན་ གདོད་ མ་ ཉིད་ ནས་ སྟོང་ ། །"
  },
  {
    "source": "རྒྱུ་རྐྱེན་གང་གིས་སྟོང་མ་བྱས།།",
    "target": "རྒྱུ་རྐྱེན་ གང་ གིས་ སྟོང་ མ་ བྱས ། །"
  },
  {
    "source": "འདི་ལ་སྐྱེ་རྒ་ཡོད་མ་ཡིན།།",
    "target": "འདི་ ལ་ སྐྱེ་ རྒ་ ཡོད་ མ་ ཡིན ། །"
  },
  {
    "source": "ལྷན་ཅིག་སྐྱེས་པར་དེ་ལ་བརྗོད།།",
    "target": "ལྷན་ ཅིག་ སྐྱེས་པ ར་ དེ་ ལ་ བརྗོད ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "ས་ར་ཧས།",
    "target": "ས་ ར་ ཧ ས །"
  },
  {
    "source": "ཇི་སྲིད་སེམས་ལས་རྣམ་འཕྲོས་པ།",
    "target": "ཇི་སྲིད་ སེམས་ལས་ རྣམ་ འཕྲོས་པ །"
  },
  {
    "source": "དེ་སྲིད་མགོན་པོའི་རང་བཞིན་ཏེ།།",
    "target": "དེ་ སྲིད་ མགོན་པོ འི་ རང་བཞིན་ ཏེ ། །"
  },
  {
    "source": "ཆུ་དང་རླབས་དག་གཞན་ཡིན་ནམ།།",
    "target": "ཆུ་ དང་ རླབས་ དག་ གཞན་ ཡིན་ ནམ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "རྣམ་པར་རྟོག་པ་སྔ་མ་འགགས།།",
    "target": "རྣམ་པ ར་ རྟོག་པ་ སྔ་མ་ འགགས ། །"
  },
  {
    "source": "ཕྱི་མ་མ་སྐྱེས་པའི་མཚམས་སུ་སེམས་ཀྱི་གནས་ལུགས་དྲན་བྱ་དྲན་བྱེད་ལས་འདས་པ་ཞིག་རང་ལུགས་སུ་འཆར་ལ།",
    "target": "ཕྱི་མ་ མ་ སྐྱེས་པ འི་ མཚམས་ སུ་ སེམས་ ཀྱི་ གནས་ལུགས་ དྲན་ བྱ་ དྲན་ བྱེད་ ལས་ འདས་པ་ ཞིག་ རང་ལུགས་ སུ་ འཆར་ ལ །"
  },
  {
    "source": "རྣམ་པར་རྟོག་པ་གང་སྐྱེས་ངོས་གཟུང་ནས་མ་བཅོས་པར་བཞག་པས།",
    "target": "རྣམ་པ ར་ རྟོག་པ་ གང་ སྐྱེས་ ངོས་ གཟུང་ ནས་ མ་ བཅོས་པ ར་ བཞག་པ ས །"
  },
  {
    "source": "དེ་ཉིད་དབྱེར་མེད་གཅིག་ཏུ་གྱུར་ནས་གཉིས་སུ་སྣང་བ་ཐམས་ཅད་ནུབ་པར་འགྱུར་བ་ཡིན་ནོ།།",
    "target": "དེ་ ཉིད་ དབྱེར་མེད་ གཅིག་ ཏུ་ གྱུར་ ནས་ གཉིས་ སུ་ སྣང་བ་ ཐམས་ཅད་ ནུབ་པ ར་ འགྱུར་བ་ ཡིན་ ནོ ། །"
  },
  {
    "source": "དེ་ཡང་གཞུང་ལས།",
    "target": "དེ་ ཡང་ གཞུང་ ལས །"
  },
  {
    "source": "སེམས་ཀྱི་གནས་ལུགས་དྲན་དུ་མེད།",
    "target": "སེམས་ ཀྱི་ གནས་ལུགས་ དྲན་ དུ་ མེད །"
  },
  {
    "source": "དེ་ཡང་མ་བཅོས་ངང་ལ་བཞག།",
    "target": "དེ་ ཡང་ མ་ བཅོས་ ངང་ ལ་ བཞག །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "དེ་ལྟར་དེ་བཞིན་ཉིད་དག་པ།",
    "target": "དེ་ ལྟ ར་ དེ་བཞིན་ཉིད་ དག་པ །"
  },
  {
    "source": "མ་རིག་པ་ནི་རིག་པར་འགྱུར།།",
    "target": "མ་ རིག་པ་ ནི་ རིག་པ ར་ འགྱུར ། །"
  },
  {
    "source": "ཞེས་སོ།",
    "target": "ཞེས་ སོ །"
  },
  {
    "source": "ཡང་།",
    "target": "ཡང་ །"
  },
  {
    "source": "རང་བཞིན་གྱིས་ནི་བདེ་ཐོབ་གང་།།",
    "target": "རང་བཞིན་ གྱིས་ ནི་ བདེ་ ཐོབ་ གང་ ། །"
  },
  {
    "source": "ཀུན་ཏུ་རྟོག་པ་ཐམས་ཅད་སྤང་།།",
    "target": "ཀུན་ ཏུ་ རྟོག་པ་ ཐམས་ཅད་ སྤང་ ། །"
  },
  {
    "source": "གང་ཕྱིར་འགྲོ་བ་འདི་དེ་ཉིད།།",
    "target": "གང་ ཕྱི ར་ འགྲོ་བ་ འདི་ དེ་ ཉིད ། །"
  },
  {
    "source": "དེ་ཕྱིར་ཐམས་ཅད་རྙོག་པ་མེད།།",
    "target": "དེ་ ཕྱི ར་ ཐམས་ཅད་ རྙོག་པ་ མེད ། །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "གསུམ་པ་ལ།",
    "target": "གསུམ་པ་ ལ །"
  },
  {
    "source": "ལས་དང་པོ་པའི་སྤྱོད་པ་དང་།",
    "target": "ལས་ དང་པོ་ པ འི་ སྤྱོད་པ་ དང་ །"
  },
  {
    "source": "ཡེ་ཤེས་ལ་ཅུང་ཟད་དབང་བའི་སྤྱོད་པ།",
    "target": "ཡེ་ཤེས་ ལ་ ཅུང་ཟད་ དབང་བ འི་ སྤྱོད་པ །"
  },
  {
    "source": "ཡེ་ཤེས་ལ་ཡང་དག་པར་དབང་བའི་སྤྱོད་པ་གསུམ་ལས།",
    "target": "ཡེ་ཤེས་ ལ་ ཡང་ དག་པ ར་ དབང་བ འི་ སྤྱོད་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཚོགས་དྲུག་གི་སྣང་བ་ལ་དགག་བཞག་མི་བྱེད་པར་སེམས་ཀྱི་གླང་པོ་ཡན་དུ་འཇུག་པ་བུ་ཆུང་ལྟ་བུའི་སྤྱོད་པ་དང་།",
    "target": "ཚོགས་ དྲུག་ གི་ སྣང་བ་ ལ་ དགག་ བཞག་ མི་ བྱེད་པ ར་ སེམས་ ཀྱི་ གླང་པོ་ ཡན་ དུ་ འཇུག་པ་ བུ་ཆུང་ ལྟ་བུ འི་ སྤྱོད་པ་ དང་ །"
  },
  {
    "source": "ཉོན་མོངས་པའི་གཉེན་པོར་མ་སོང་ན་ཆོས་ཀྱི་དགོས་པ་སྟོངས་པས་ཉོན་མོངས་པ་ངན་པར་མི་བལྟ།",
    "target": "ཉོན་ མོངས་པ འི་ གཉེན་པོ ར་ མ་ སོང་ ན་ ཆོས་ ཀྱི་ དགོས་པ་ སྟོངས་པ ས་ ཉོན་ མོངས་པ་ ངན་པ ར་ མི་ བལྟ །"
  },
  {
    "source": "གཉེན་པོ་ཡེ་ཤེས་བཟང་པོར་མི་སེམས་པར་རྐྱེན་གང་སྣང་གི་སྟེང་དུ་ལམ་ཁྱེར་གྱི་གནད་ཟིན་པ་བུང་བ་མེ་ཏོག་ལ་རྒྱུ་བ་ལྟ་བུས་གཙང་དམེའི་རྟོག་པ་གཞོམ་པ་གདོལ་བའི་སྤྱོད་པས་གནས་པར་བྱའོ།།",
    "target": "གཉེན་པོ་ ཡེ་ཤེས་ བཟང་པོ ར་ མི་ སེམས་པ ར་ རྐྱེན་ གང་ སྣང་ གི་ སྟེང་ དུ་ ལམ་ ཁྱེར་ གྱི་ གནད་ ཟིན་པ་ བུང་བ་ མེ་ཏོག་ ལ་ རྒྱུ་བ་ ལྟ་བུ ས་ གཙང་དམེ འི་ རྟོག་པ་ གཞོམ་པ་ གདོལ་བ འི་ སྤྱོད་པ ས་ གནས་པ ར་ བྱ འོ ། །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "དེ་དོན་མཐོང་ན་གྲོལ་བའི་ཕྱིར།།",
    "target": "དེ་ དོན་ མཐོང་ ན་ གྲོལ་བ འི་ ཕྱི ར ། །"
  },
  {
    "source": "བུ་ཆུང་གདོལ་པའི་སྤྱོད་པ་ལྟོས།།",
    "target": "བུ་ཆུང་ གདོལ་པ འི་ སྤྱོད་པ་ ལྟོས ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "སེམས་ཀྱི་གླང་པོ་ཡན་དུ་ཆུག།",
    "target": "སེམས་ ཀྱི་ གླང་པོ་ ཡན་ དུ་ ཆུག །"
  },
  {
    "source": "བུང་བ་མེ་ཏོག་རྒྱུ་བ་ལྟོས།།",
    "target": "བུང་བ་ མེ་ཏོག་ རྒྱུ་བ་ ལྟོས ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "འཁོར་བ་ལ་སྐྱོན་དུ་མི་ལྟ་བས་དོགས་པ་བསད།",
    "target": "འཁོར་བ་ ལ་ སྐྱོན་ དུ་ མི་ ལྟ་བ ས་ དོགས་པ་ བསད །"
  },
  {
    "source": "མྱ་ངན་ལས་འདས་པ་ལ་ཐོབ་འདོད་མེད་པས་རེ་བ་བཤིག་པའི་འཇར་ཉལ་ཁྲིག་མེད་ཀྱི་གནད་གོམས་པར་བྱ་བའི་ཕྱིར་ཤིན་ཏུ་གསང་ཏེ་སྨྱོན་པའི་བརྟུལ་ཞུགས་ཀྱིས་རྣམ་པར་མི་རྟོག་པ་མྱང་བཞིན་པས།",
    "target": "མྱ་ངན་ ལས་ འདས་པ་ ལ་ ཐོབ་ འདོད་ མེད་པ ས་ རེ་བ་ བཤིག་པ འི་ འཇར་ ཉལ་ ཁྲིག་ མེད་ ཀྱི་ གནད་ གོམས་པ ར་ བྱ་བ འི་ ཕྱི ར་ ཤིན་ ཏུ་ གསང་ ཏེ་ སྨྱོན་པ འི་ བརྟུལ་ཞུགས་ ཀྱིས་ རྣམ་པ ར་ མི་ རྟོག་པ་ མྱང་ བཞིན་པ ས །"
  },
  {
    "source": "དུར་ཁྲོད་བས་མཐའ་ལ་སོགས་པའི་གནས་ཐམས་ཅད་དུ་ཤ་ཟ་བཞིན་དུ་ཀུན་ཏུ་འཁྱམ་པར་བྱས་ཏེ།",
    "target": "དུར་ཁྲོད་ བ ས་ མཐའ་ ལ་ སོགས་པ འི་ གནས་ ཐམས་ཅད་ དུ་ ཤ་ ཟ་ བཞིན་ དུ་ ཀུན་ ཏུ་ འཁྱམ་པ ར་ བྱས་ ཏེ །"
  },
  {
    "source": "གཞུང་དུ།",
    "target": "གཞུང་ དུ །"
  },
  {
    "source": "ཤ་ཟ་སྨྱོན་པ་གང་དགར་ཐོངས།།",
    "target": "ཤ་ཟ་ སྨྱོན་པ་ གང་ དག ར་ ཐོངས ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "འཁོར་བ་སྐྱོན་དུ་མི་ལྟ་ཞིང་།།",
    "target": "འཁོར་བ་ སྐྱོན་ དུ་ མི་ ལྟ་ ཞིང་ ། །"
  },
  {
    "source": "མྱ་ངན་འདས་པ་ཐོབ་བྱར་མེད།།",
    "target": "མྱ་ངན་ འདས་པ་ ཐོབ་ བྱ ར་ མེད ། །"
  },
  {
    "source": "ཅེས་གསུངས་ཤིང་།",
    "target": "ཅེས་ གསུངས་ ཤིང་ །"
  },
  {
    "source": "གསང་བ་གྲུབ་པ་ལས།",
    "target": "གསང་བ་ གྲུབ་པ་ ལས །"
  },
  {
    "source": "མཉམ་བཞག་མི་སྨྲ་གྱུར་པ་ཡི།།",
    "target": "མཉམ་བཞག་ མི་སྨྲ་ གྱུར་པ་ ཡི ། །"
  },
  {
    "source": "སྨྱོན་པའི་གཟུགས་སུ་བཞག་པར་བྱ།།",
    "target": "སྨྱོན་པ འི་ གཟུགས་ སུ་ བཞག་པ ར་ བྱ ། །"
  },
  {
    "source": "རང་འདོད་ལྷ་ཡི་རྣལ་འབྱོར་གྱིས།།",
    "target": "རང་འདོད་ ལྷ་ ཡི་ རྣལ་འབྱོར་ གྱིས ། །"
  },
  {
    "source": "ཤ་ཟ་བཞིན་དུ་ཀུན་ཏུ་འཁྱམས།།",
    "target": "ཤ་ཟ་ བཞིན་ དུ་ ཀུན་ ཏུ་ འཁྱམས ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "བསྙེངས་དང་བྲལ་བའི་སེངྒེ་བཞིན།།",
    "target": "བསྙེངས་ དང་ བྲལ་བ འི་ སེངྒེ་ བཞིན ། །"
  },
  {
    "source": "ཞེས་པ།",
    "target": "ཞེས་ པ །"
  },
  {
    "source": "དཔེར་ན་རི་དྭགས་ཀྱི་རྒྱལ་པོ་སེངྒེ་རི་ལ་གནས་པའི་རི་དྭགས་ཀྱི་ཚོགས་ཀྱིས་འཇིགས་པའམ།།",
    "target": "དཔེ ར་ ན་ རི་དྭགས་ ཀྱི་ རྒྱལ་པོ་ སེངྒེ་ རི་ ལ་ གནས་པ འི་ རི་དྭགས་ ཀྱི་ ཚོགས་ ཀྱིས་ འཇིགས་པ འམ ། །"
  },
  {
    "source": "བག་ཚ་བ།",
    "target": "བག་ཚ་ བ །"
  },
  {
    "source": "སྤུ་ཟིང་ཞེས་བྱེད་པའམ།",
    "target": "སྤུ་ཟིང་ ཞེས་ བྱེད་པ འམ །"
  },
  {
    "source": "དོགས་པ་ཙམ་ཡང་མེད་ཀྱི།",
    "target": "དོགས་པ་ ཙམ་ ཡང་ མེད་ ཀྱི །"
  },
  {
    "source": "གཞན་དུ་རང་གི་ཁ་ཟས་ཙམ་ཞིག་ཡིད་ལ་བྱེད་པ་དེ་བཞིན་དུ།",
    "target": "གཞན་ དུ་ རང་ གི་ ཁ་ཟས་ ཙམ་ ཞིག་ ཡིད་ ལ་ བྱེད་པ་ དེ་ བཞིན་ དུ །"
  },
  {
    "source": "ཏིང་ངེ་འཛིན་ཐ་མལ་གྱི་ཤེས་པའི་རང་ལུགས་ལ་མ་བཅོས་པར་གནས་ནས།",
    "target": "ཏིང་ངེ་འཛིན་ ཐ་མལ་ གྱི་ ཤེས་པ འི་ རང་ལུགས་ ལ་ མ་ བཅོས་པ ར་ གནས་ ནས །"
  },
  {
    "source": "བྱ་བྱེད་ལ་སོགས་པའི་རྣམ་པར་རྟོག་པའི།",
    "target": "བྱ་ བྱེད་ ལ་ སོགས་པ འི་ རྣམ་པ ར་ རྟོག་པ འི །"
  },
  {
    "source": "མཚན་མའི་འདུ་ཤེས་ཐམས་ཅད་ཟིལ་གྱིས་གནོན་ཅིང་དོགས་པ་མེད་པར་གནས་ལ།",
    "target": "མཚན་མ འི་ འདུ་ཤེས་ ཐམས་ཅད་ ཟིལ་ གྱིས་ གནོན་ ཅིང་ དོགས་པ་ མེད་པ ར་ གནས་ ལ །"
  },
  {
    "source": "གཞན་དུ་དངོས་པོའི་ལྟ་བ་ཐམས་ཅད་བདག་མེད་པ་ལ་འཛུད་པ་ཙམ་ཞིག་ཡིད་ལ་བྱེད་པས་རོལ་པ་སྟེ།",
    "target": "གཞན་ དུ་ དངོས་པོ འི་ ལྟ་བ་ ཐམས་ཅད་ བདག་ མེད་པ་ ལ་ འཛུད་པ་ ཙམ་ ཞིག་ ཡིད་ ལ་ བྱེད་པ ས་ རོལ་པ་ སྟེ །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "ཐ་མལ་ཤེས་པ་རང་ལུགས་དེ།།",
    "target": "ཐ་མལ་ ཤེས་པ་ རང་ལུགས་ དེ ། །"
  },
  {
    "source": "མ་བཅོས་སོ་མ་ཉིད་དུ་གཞོག།",
    "target": "མ་ བཅོས་ སོ་མ་ ཉིད་ དུ་ གཞོག །"
  },
  {
    "source": "བྱ་བ་རྣམས་ལ་ཁྱོད་མ་རྟོག།",
    "target": "བྱ་བ་ རྣམས་ ལ་ ཁྱོད་ མ་ རྟོག །"
  },
  {
    "source": "ཅེས་གསུངས་ཤིང་།",
    "target": "ཅེས་ གསུངས་ ཤིང་ །"
  },
  {
    "source": "གསང་བ་གྲུབ་པ་ལས།",
    "target": "གསང་བ་ གྲུབ་པ་ ལས །"
  },
  {
    "source": "དེ་ནས་སེང་གེ་བཞིན་དུ་སྤྱད།།",
    "target": "དེ་ ནས་ སེང་གེ་ བཞིན་ དུ་ སྤྱད ། །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "ཕྱོགས་དང་ཆ་ལ་མི་གནས་ཤིང་།།",
    "target": "ཕྱོགས་ དང་ ཆ་ ལ་ མི་ གནས་ ཤིང་ ། །"
  },
  {
    "source": "སྤྲོས་བྲལ་ནམ་མཁའི་དཀྱིལ་དུ་ལྟོས།།",
    "target": "སྤྲོས་བྲལ་ ནམ་ མཁ འི་ དཀྱིལ་ དུ་ ལྟོས ། །"
  },
  {
    "source": "ཡོད་པའམ།",
    "target": "ཡོད་པ འམ །"
  },
  {
    "source": "མེད་པའམ།",
    "target": "མེད་པ འམ །"
  },
  {
    "source": "རྟག་པའམ།",
    "target": "རྟག་པ འམ །"
  },
  {
    "source": "ཆད་པའམ།",
    "target": "ཆད་པ འམ །"
  },
  {
    "source": "དངོས་པོའམ།",
    "target": "དངོས་པོ འམ །"
  },
  {
    "source": "དངོས་པོ་མེད་པའམ།",
    "target": "དངོས་པོ་ མེད་པ འམ །"
  },
  {
    "source": "འདུས་བྱས་དང་འདུས་མ་བྱས་ཞེས་ཕྱོགས་སུ་མ་ལྷུང་ཞིང་།",
    "target": "འདུས་བྱས་ དང་ འདུས་ མ་ བྱས་ ཞེས་ ཕྱོགས་ སུ་ མ་ ལྷུང་ ཞིང་ །"
  },
  {
    "source": "གཉིས་ཀའི་ཆ་ལ་མི་གནས་ཤིང་།",
    "target": "གཉིས་ ཀ འི་ ཆ་ ལ་ མི་ གནས་ ཤིང་ །"
  },
  {
    "source": "ཟུར་དུ་འཇུག་པ་ཞེས་བྱ་བར་ཡང་བཞག་ཏུ་མེད་པ།",
    "target": "ཟུར་ དུ་ འཇུག་པ་ ཞེས་ བྱ་བ ར་ ཡང་ བཞག་ ཏུ་ མེད་པ །"
  },
  {
    "source": "གཉིས་ཀ་མ་ཡིན་པ་ལ་སོགས་པའི་མཐའ་བྲལ་གྱི་སྤྲོས་པ་དང་ཡང་བྲལ་བས་ནམ་མཁའ་ལྟ་བུར་ཆོས་ཐམས་ཅད་ཡང་དག་པར་རྫོགས་ཤིང་མངོན་པར་བྱང་ཆུབ་པ་གཞན་གྱི་དོན་ལྷུན་གྱིས་གྲུབ་པས།",
    "target": "གཉིས་ ཀ་ མ་ ཡིན་པ་ ལ་ སོགས་པ འི་ མཐའ་བྲལ་ གྱི་ སྤྲོས་པ་ དང་ ཡང་ བྲལ་བ ས་ ནམ་མཁའ་ ལྟ་བུ ར་ ཆོས་ ཐམས་ཅད་ ཡང་དག་པ ར་ རྫོགས་ ཤིང་ མངོན་པ ར་ བྱང་ཆུབ་པ་ གཞན་ གྱི་ དོན་ ལྷུན་ གྱིས་ གྲུབ་པ ས །"
  },
  {
    "source": "སངས་རྒྱས་ཀྱི་མཛད་པ་ལ་རྒྱུན་མི་འཆད་པར་འཇུག་པ་ཡིན་ནོ།།",
    "target": "སངས་རྒྱས་ ཀྱི་ མཛད་པ་ ལ་ རྒྱུན་ མི་ འཆད་པ ར་ འཇུག་པ་ ཡིན་ ནོ ། །"
  },
  {
    "source": "དེར་ཡང་།",
    "target": "དེ ར་ ཡང་ །"
  },
  {
    "source": "འཁྲུལ་པའི་ཆོས་ཐམས་ཅད་ཟད་པའི་ཕྱིར་སངས་པ་དང་།།",
    "target": "འཁྲུལ་པ འི་ ཆོས་ ཐམས་ཅད་ ཟད་པ འི་ ཕྱི ར་ སངས་པ་ དང་ ། །"
  },
  {
    "source": "རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་ཆ་ནས་རྒྱས་པ་ཞེས་བྱའོ།།",
    "target": "རྣམ་པ་ ཐམས་ཅད་ མཁྱེན་པ འི་ ཡེ་ཤེས་ ཀྱི་ ཆ་ ནས་ རྒྱས་པ་ ཞེས་ བྱ འོ ། །"
  },
  {
    "source": "རྗེ་བཙུན་མཻ་ཏྲི་པས།",
    "target": "རྗེ་བཙུན་ མཻ་ ཏྲི་པ ས །"
  },
  {
    "source": "སྙིང་པོ་དེ་ཡི་རང་བཞིན་ལས།།",
    "target": "སྙིང་པོ་ དེ་ ཡི་ རང་བཞིན་ ལས ། །"
  },
  {
    "source": "དེ་མཐོང་འདི་ཡི་རིག་པ་ཡི།།",
    "target": "དེ་ མཐོང་ འདི་ ཡི་ རིག་པ་ ཡི ། །"
  },
  {
    "source": "ཡང་དག་རྫོགས་པའི་བྱང་ཆུབ་འགྲུབ།།",
    "target": "ཡང་དག་ རྫོགས་པ འི་ བྱང་ཆུབ་ འགྲུབ ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "འདི་ནི་སངས་རྒྱས་ཆེན་པོར་འགྱུར།།",
    "target": "འདི་ ནི་ སངས་རྒྱས་ ཆེན་པོ ར་ འགྱུར ། །"
  },
  {
    "source": "རྣམ་པ་ཀུན་གྱི་ལུས་གཅིག་པུ།།",
    "target": "རྣམ་པ་ ཀུན་ གྱི་ ལུས་ གཅིག་ པུ ། །"
  },
  {
    "source": "འདུས་མ་བྱས་སེམས་ཆོས་ཡིན་ཏེ།།",
    "target": "འདུས་མ་བྱས་ སེམས་ ཆོས་ ཡིན་ ཏེ ། །"
  },
  {
    "source": "རྫོགས་པ་ལོངས་སྤྱོད་རྫོགས་མཚན་ཉིད།།",
    "target": "རྫོགས་པ་ ལོངས་སྤྱོད་ རྫོགས་ མཚན་ཉིད ། །"
  },
  {
    "source": "དེ་ཉིད་སེམས་ནི་སྤྲུལ་པའོ།།",
    "target": "དེ་ ཉིད་ སེམས་ ནི་ སྤྲུལ་པ འོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "ཐར་པའི་གྲོང་ཁྱེར་མཆོག་གི་དགའ་སྟོན་ལ།།",
    "target": "ཐར་པ འི་ གྲོང་ཁྱེར་ མཆོག་ གི་ དགའ་སྟོན་ ལ ། །"
  },
  {
    "source": "ཆས་པར་འདོད་རྣམས་ཀུན་རྟོག་མྱ་ངམ་གྱི།།",
    "target": "ཆས་པ ར་ འདོད་ རྣམས་ ཀུན་ རྟོག་ མྱ་ ངམ་ གྱི ། །"
  },
  {
    "source": "ཐང་ཆེན་བཞག་ནས་བག་ཡོད་རྒྱལ་རྣམས་གྱི།།",
    "target": "ཐང་ ཆེན་ བཞག་ ནས་ བག་ ཡོད་ རྒྱལ་ རྣམས་ གྱི ། །"
  },
  {
    "source": "བགྲོད་པ་གཅིག་པའི་ལམ་འདི་བརྟེན་པར་བྱོས།།",
    "target": "བགྲོད་པ་ གཅིག་པ འི་ ལམ་ འདི་ བརྟེན་པ ར་ བྱོས ། །"
  },
  {
    "source": "ཟབ་མོའི་ལམ་འདི་ཇི་བཞིན་བསྟན་གྱུར་ན།།",
    "target": "ཟབ་མོ འི་ ལམ་ འདི་ ཇི་ བཞིན་ བསྟན་ གྱུར་ ན ། །"
  },
  {
    "source": "བྱིས་རྣམས་སྐྲག་པས་འདོར་གཟིགས་སངས་རྒྱས་རྣམས།།",
    "target": "བྱིས་ རྣམས་ སྐྲག་པ ས་ འདོར་ གཟིགས་ སངས་རྒྱས་ རྣམས ། །"
  },
  {
    "source": "ཐེག་པ་གསུམ་གྱི་ཚུལ་ལ་ཁ་དྲངས་ནས།།",
    "target": "ཐེག་པ་ གསུམ་ གྱི་ ཚུལ་ ལ་ ཁ་ དྲངས་ ནས ། །"
  },
  {
    "source": "ཐ་མར་སྙིང་པོའི་དོན་འདིར་སྦྱོར་བར་མཛད།།",
    "target": "ཐ་མ ར་ སྙིང་པོ འི་ དོན་ འདི ར་ སྦྱོར་བ ར་ མཛད ། །"
  },
  {
    "source": "མངའ་བདག་ཛཧྞུའི་ཞལ་ལས་བྱུང་བའི་རྒྱུན།།",
    "target": "མངའ་བདག་ ཛཧྞུ འི་ ཞལ་ ལས་ བྱུང་བ འི་ རྒྱུན ། །"
  },
  {
    "source": "གྲུབ་པའི་རྣམ་དཔྱོད་རལ་པས་བརྟེན་གྱུར་པ།།",
    "target": "གྲུབ་པ འི་ རྣམ་དཔྱོད་ རལ་པ ས་ བརྟེན་ གྱུར་པ ། །"
  },
  {
    "source": "ལེགས་བཤད་གདྒཱ་འདིར་བབ་ས་དབང་ནི།།",
    "target": "ལེགས་བཤད་ གདྒཱ་ འདི ར་ བབ་ ས་དབང་ ནི ། །"
  },
  {
    "source": "དགའ་བའི་རྒྱལ་པོའི་དག་བྱེད་ཉིད་དུའོ།།",
    "target": "དགའ་བ འི་ རྒྱལ་པོ འི་ དག་བྱེད་ ཉིད་ དུ འོ ། །"
  },
  {
    "source": "སྙིང་པོ་དོན་གྱི་མན་ངག་ཤིན་ཏུ་གསང་བའི་གནས་གསལ་བར་བྱས་པ་འདི་ཡང་།",
    "target": "སྙིང་པོ་ དོན་ གྱི་ མན་ངག་ ཤིན་ ཏུ་ གསང་བ འི་ གནས་ གསལ་བ ར་ བྱས་པ་ འདི་ ཡང་ །"
  },
  {
    "source": "སྤེལ་ཆུང་ནས་སྡེ་པ་དགའ་བའི་རྒྱལ་པོས་དད་པས་བསྐུལ་བ་བཞིན།",
    "target": "སྤེལ་ ཆུང་ ནས་ སྡེ་པ་ དགའ་བ འི་ རྒྱལ་པོ ས་ དད་པ ས་ བསྐུལ་བ་ བཞིན །"
  },
  {
    "source": "པདྨ་དཀར་པོས་ལྷོ་བྲག་མཁར་ཆུར་ཡི་གེར་བཀོད་པའོ།།",
    "target": "པདྨ་ དཀར་པོ ས་ ལྷོ་བྲག་ མཁར་ ཆུ ར་ ཡི་གེ ར་ བཀོད་པ འོ ། །"
  },
  {
    "source": "སརྦ་མངྒལཾ།།",
    "target": "སརྦ་ མངྒལཾ ། །"
  },
  {
    "source": "།།",
    "target": "། །"
  }
]
