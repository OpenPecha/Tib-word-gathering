[
  {
    "source": "༼༣༧༥༽༄༅།།",
    "target": "༼ ༣༧༥ ༽ ༄༅ ། །"
  },
  {
    "source": "ཁྲིད་བརྒྱའི་བོད་དབང་བྱེད་ཚུལ་བླ་མའི་ཞལ་ཤེས་ཡི་གེར་བཀོད་པ་བྱིན་རླབས་ཀྱི་ཟ་མ་ཏོག་ཅེས་བྱ་བ་བཞུགས་སོ།།",
    "target": "ཁྲིད་ བརྒྱ འི་ བོད་ དབང་ བྱེད་ཚུལ་ བླ་མ འི་ ཞལ་ ཤེས་ ཡི་གེ ར་ བཀོད་པ་ བྱིན་རླབས་ ཀྱི་ ཟ་མ་ཏོག་ ཅེས་ བྱ་བ་ བཞུགས་ སོ ། །"
  },
  {
    "source": "༼༣༧༦༽༄༅།།",
    "target": "༼ ༣༧༦ ༽ ༄༅ ། །"
  },
  {
    "source": "ན་མོ་གུ་ར་བེ།",
    "target": "ན་མོ་ གུ་ར་ བེ །"
  },
  {
    "source": "ཟབ་ཁྲིད་བརྒྱ་རྩ་བརྒྱད་ཀྱི་བོད་དབང་བྱ་ཚུལ་ལ།",
    "target": "ཟབ་ ཁྲིད་ བརྒྱ་ རྩ་ བརྒྱད་ ཀྱི་ བོད་ དབང་ བྱ་ ཚུལ་ ལ །"
  },
  {
    "source": "མཎྜལ་ཕུལ།",
    "target": "མཎྜལ་ ཕུལ །"
  },
  {
    "source": "ཀུན་མཁྱེན་ཡེ་ཤེས་ཕུང་པོ་ཅན།",
    "target": "ཀུན་མཁྱེན་ཡེ་ཤེས་ ཕུང་པོ་ ཅན །"
  },
  {
    "source": "སོགས་ཀྱིས་གསོལ་བ་ལན་གསུམ་བཏབ།",
    "target": "སོགས་ ཀྱིས་ གསོལ་བ་ ལན་ གསུམ་ བཏབ །"
  },
  {
    "source": "སློབ་མ་ལྷར་བསྐྱེད་ཅིང་བསྒོམ་དུ་གཞུག།",
    "target": "སློབ་མ་ ལྷ ར་ བསྐྱེད་ ཅིང་ བསྒོམ་ དུ་ གཞུག །"
  },
  {
    "source": "སློབ་དཔོན་གྱི་ལག་ཏུ་ཁྲིད་བརྒྱའི་གླེགས་བམ་ཐོགས་ཏེ།",
    "target": "སློབ་དཔོན་ གྱི་ ལག་ ཏུ་ ཁྲིད་ བརྒྱ འི་ གླེགས་བམ་ ཐོགས་ ཏེ །"
  },
  {
    "source": "འདི་སྐད་བརྗོད།",
    "target": "འདི་ སྐད་ བརྗོད །"
  },
  {
    "source": "སློབ་དཔོན་བརྒྱུད་པའི་ཆུ་བོ་ཀུན་འདུས་འཇམ་མགོན་གྲུབ་པའི་དཔའ་བོ་དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེར་གསལ་བ་ལ་ཁྱེད་རང་གིས་མོས་གུས་དུང་པ་བྱས་པའི་རྐྱེན་གྱིས།",
    "target": "སློབ་དཔོན་ བརྒྱུད་པ འི་ ཆུ་བོ་ ཀུན་ འདུས་ འཇམ་མགོན་ གྲུབ་པ འི་ དཔའ་བོ་ དཔལ་ལྡན་ ཀུན་དགའ་ གྲོལ་ མཆོག་ བློ་གསལ་ རྒྱ་མཚོ འི་ སྡེར་ གསལ་བ་ ལ་ ཁྱེད་ རང་ གིས་ མོས་གུས་ དུང་པ་ བྱས་པ འི་ རྐྱེན་ གྱིས །"
  },
  {
    "source": "སློབ་དཔོན་གྱི་དཔྲལ་བའི་ཨོཾ་ལས་ཨོཾ་ཡིག་དཀར་པོས་སྣ་དྲངས་པའི་ཨཱ་ལི་ཀཱ་ལིའི་ཕྲེང་བ་མུ་ཏིག་དཀར་པོ་བསྟར་ལ་རྒྱུས་པ་ལྟ་བུ་འོད་ཟེར་ཁ་དོག་སྣ་ལྔ་འཕྲོ་བ་བདུད་རྩི་དཀར་པོའི་རྒྱུན་དང་བཅས་པ་བྱུང་ཏེ།",
    "target": "སློབ་དཔོན་ གྱི་ དཔྲལ་བ འི་ ཨོཾ་ ལས་ ཨོཾ་ ཡིག་ དཀར་པོ ས་ སྣ་ དྲངས་པ འི་ ཨཱ་ལི་ ཀཱ་ལི འི་ ཕྲེང་བ་ མུ་ཏིག་ དཀར་པོ་ བསྟར་ ལ་ རྒྱུས་པ་ ལྟ་བུ་ འོད་ཟེར་ ཁ་དོག་ སྣ་ ལྔ་ འཕྲོ་བ་ བདུད་རྩི་ དཀར་པོ འི་ རྒྱུན་ དང་ བཅས་པ་ བྱུང་ ཏེ །"
  },
  {
    "source": "ཁྱེད་རང་གི་སྤྱི་བོ་ནས་ཞུགས།",
    "target": "ཁྱེད་ རང་ གི་ སྤྱི་བོ་ ནས་ ཞུགས །"
  },
  {
    "source": "བདེ་ཆེན་འཁོར་ལོའི་རྩ་འདབ་ཐམས་ཅད་ཁྲིགས་མེར་གྱིས་གང་།",
    "target": "བདེ་ཆེན་ འཁོར་ལོ འི་ རྩ་ འདབ་ ཐམས་ཅད་ ཁྲིགས་ མེ ར་ གྱིས་ གང་ །"
  },
  {
    "source": "སྡིག་ལྟུང་ཉམས་ཆགས་སྤྱི་དང་།",
    "target": "སྡིག་ ལྟུང་ ཉམས་ ཆགས་ སྤྱི་ དང་ །"
  },
  {
    "source": "ལུས་ཀྱི་སྒོ་ནས་དམིགས་པ་བསྒོམ་པ་དང་ལམ་ཉམས་སུ་ལེན་པ་ལ་བར་དུ་གཅོད་པའི།",
    "target": "ལུས་ ཀྱི་ སྒོ་ ནས་ དམིགས་པ་ བསྒོམ་པ་ དང་ ལམ་ ཉམས་ སུ་ ལེན་པ་ ལ་ བར་ དུ་ གཅོད་ པ འི །"
  },
  {
    "source": "ཕྱི་ནང་གི་ཉེས་པ་མཐའ་དག་རང་སར་བྱང་ཞིང་དག།",
    "target": "ཕྱི་ནང་ གི་ ཉེས་པ་ མཐའ་དག་ རང་ས ར་ བྱང་ ཞིང་ དག །"
  },
  {
    "source": "འཁྲིད་ཚུལ་མི་འདབ་བརྒྱ་རྩ་བརྒྱད་ཀྱི་སྒོ་ནས་ལུས་ཀྱི་ལྟ་སྟངས་དང་།",
    "target": "འཁྲིད་ ཚུལ་ མི་ འདབ་ བརྒྱ་ རྩ་ བརྒྱད་ ཀྱི་ སྒོ་ ནས་ ལུས་ ཀྱི་ ལྟ་སྟངས་ དང་ །"
  },
  {
    "source": "འཁྲུལ་འཁོར་དང་།",
    "target": "འཁྲུལ་འཁོར་ དང་ །"
  },
  {
    "source": "ཕུང་ཁམས་སྐྱེ་མཆེད་ལྷར་གསལ་འདེབས་པ་སོགས་རྡོ་རྗེའི་ལུས་ལ་གནད་དུ་༼༣༧༧༽བསྣུན་པའི་ལམ་ཡོངས་སུ་རྫོགས་པ་དུས་འདི་ཉིད་དུ་རྟེན་འབྲེལ་བསྒྲིགས་ཤེས་ཀྱི་ཚིག་དོན་མ་ལུས་པ་ཁོང་དུ་ཆུད་ནས་ཐུགས་རྒྱུད་ལ་མི་འགྱུར་བའི་གཟེར་ཆེན་པོ་ཐོབ་བྱུང་སྙམ་པའི་མོས་པ་མཛོད།",
    "target": "ཕུང་ ཁམས་ སྐྱེ་མཆེད་ ལྷ ར་ གསལ་འདེབས་པ་ སོགས་ རྡོ་རྗེ འི་ ལུས་ ལ་ གནད་ དུ་ ༼ ༣༧༧ ༽ བསྣུན་པ འི་ ལམ་ ཡོངས་ སུ་ རྫོགས་པ་ དུས་ འདི་ ཉིད་ དུ་ རྟེན་འབྲེལ་ བསྒྲིགས་ ཤེས་ ཀྱི་ ཚིག་དོན་ མ་ ལུས་པ་ ཁོང་ དུ་ ཆུད་ ནས་ ཐུགས་རྒྱུད་ ལ་ མི་ འགྱུར་བ འི་ གཟེར་ ཆེན་པོ་ ཐོབ་ བྱུང་ སྙམ་པ འི་ མོས་པ་ མཛོད །"
  },
  {
    "source": "ཁྲིད་བརྒྱའི་གླེགས་བམ་མགོ་ཐོག་ཏུ་བཞག།",
    "target": "ཁྲིད་ བརྒྱ འི་ གླེགས་བམ་ མགོ་ ཐོག་ ཏུ་ བཞག །"
  },
  {
    "source": "སྤོས་རོལ་བྱ་ཞིང་།",
    "target": "སྤོས་ རོལ་ བྱ་ ཞིང་ །"
  },
  {
    "source": "ཨཱ་ལི་ཀཱ་ལི་རྟེན་སྙིང་བཅས་པ་ལན་གསུམ་བརྗོད་ནས་མེ་ཏོག་འཐོར།",
    "target": "ཨཱ་ལི་ ཀཱ་ལི་ རྟེན་ སྙིང་ བཅས་པ་ ལན་ གསུམ་ བརྗོད་ ནས་ མེ་ཏོག་ འཐོར །"
  },
  {
    "source": "ཡང་སློབ་དཔོན་གྱི་མགྲིན་པའི་ཨཱཿལས་ཨཱཿཡིག་དམར་པོས་སྣ་དྲངས་པའི་ཨཱ་ལི་དང་ཀཱ་ལིའི་ཕྲེང་བ་བྱེ་རུའི་རྡོག་མ་བསྟར་ལ་བརྒྱུས་བ་ལྟ་བུ་འོད་ཟེར་ཁ་དོག་ལྔ་འཕྲོ་བ་བདུད་རྩི་དམར་པོའི་རྒྱུན་དང་བཅས་པ་བྱུང་སྟེ་ཁྱེད་རང་རྣམས་ཀྱི་མགྲིན་པ་ནས་ཞུགས།",
    "target": "ཡང་ སློབ་དཔོན་ གྱི་ མགྲིན་པ འི་ ཨཱཿ ལས་ ཨཱཿ ཡིག་ དམར་པོ ས་ སྣ་ དྲངས་པ འི་ ཨཱ་ལི་ དང་ ཀཱ་ལི འི་ ཕྲེང་བ་ བྱེ་ རུ འི་ རྡོག་ མ་ བསྟར་ ལ་ བརྒྱུ ས་བ་ ལྟ་བུ་ འོད་ཟེར་ ཁ་དོག་ ལྔ་ འཕྲོ་བ་ བདུད་རྩི་ དམར་པོ འི་ རྒྱུན་ དང་ བཅས་པ་ བྱུང་ སྟེ་ ཁྱེད་ རང་ རྣམས་ ཀྱི་ མགྲིན་པ་ ནས་ ཞུགས །"
  },
  {
    "source": "ལོངས་སྤྱོད་འཁོར་ལོའི་རྩ་འདབས་ཐམས་ཅད་ཁྲིག་མེར་གྱི་གང་།",
    "target": "ལོངས་སྤྱོད་ འཁོར་ལོ འི་ རྩ་ འདབས་ ཐམས་ཅད་ ཁྲིག་ མེ ར་ གྱི་ གང་ །"
  },
  {
    "source": "སྡིག་ལྟུང་ཉམས་ཆགས་སྤྱི་དང་།",
    "target": "སྡིག་ ལྟུང་ ཉམས་ ཆགས་ སྤྱི་ དང་ །"
  },
  {
    "source": "ངག་གི་སྒོ་ནས་སྔགས་བཟླ་བ་སྲོག་རྩོལ་བསྒོམ་པ་ལ་སོགས་པ་ལ་བར་དུ་གཅོད་པའི་ཕྱི་ནང་གི་ཉེས་པ་མཐའ་དག་རང་སར་བྱང་ཞིང་དག།",
    "target": "ངག་ གི་ སྒོ་ ནས་ སྔགས་ བཟླ་བ་ སྲོག་རྩོལ་ བསྒོམ་པ་ ལ་ སོགས་པ་ ལ་ བར་ དུ་ གཅོད་པ འི་ ཕྱི་ནང་ གི་ ཉེས་པ་ མཐའ་དག་ རང་ས ར་ བྱང་ ཞིང་ དག །"
  },
  {
    "source": "འཁྲིད་ཚུལ་མི་འདྲ་བ་བརྒྱ་རྩ་བརྒྱད་ཀྱི་སྒོ་ནས།",
    "target": "འཁྲིད་ ཚུལ་ མི་ འདྲ་བ་ བརྒྱ་ རྩ་ བརྒྱད་ ཀྱི་ སྒོ་ ནས །"
  },
  {
    "source": "ངག་གི་གསོལ་འདེབས་བཟླས་བརྗོད་གཏོང་ལེན་སོགས་དང་།",
    "target": "ངག་ གི་ གསོལ་ འདེབས་ བཟླས་བརྗོད་ གཏོང་ ལེན་ སོགས་ དང་ །"
  },
  {
    "source": "རླུང་གི་རྣལ་འབྱོར་ཕྲ་རགས་ལ་གནད་དུ་བསྣུན་པའི་ལམ་ཡོངས་སུ་རྫོགས་པ་དུས་འདི་ཉིད་དུ་རྟེན་འབྲེལ་བསྒྲིགས་ཤེས་ཀྱིས་ཚིག་དོན་མ་ལུས་པ་ཁོང་དུ་ཆུད་ནས།",
    "target": "རླུང་ གི་ རྣལ་འབྱོར་ ཕྲ་རགས་ ལ་ གནད་ དུ་ བསྣུན་པ འི་ ལམ་ ཡོངས་ སུ་ རྫོགས་པ་ དུས་ འདི་ ཉིད་ དུ་ རྟེན་འབྲེལ་ བསྒྲིགས་ ཤེས་ ཀྱིས་ ཚིག་དོན་ མ་ ལུས་པ་ ཁོང་ དུ་ ཆུད་ ནས །"
  },
  {
    "source": "ཐུགས་༼༣༧༨༽རྒྱུད་ལ་མི་འགྱུར་བའི་གཟེར་ཆེན་པོ་ཐེབ་བྱུང་སྙམ་པའི་མོས་པ་མཛོད།",
    "target": "ཐུགས་ ༼ ༣༧༨ ༽ རྒྱུད་ ལ་ མི་ འགྱུར་བ འི་ གཟེར་ ཆེན་པོ་ ཐེབ་ བྱུང་ སྙམ་པ འི་ མོས་པ་ མཛོད །"
  },
  {
    "source": "གླེགས་བམ་མགྲིན་པར་བཞག།",
    "target": "གླེགས་བམ་ མགྲིན་པ ར་ བཞག །"
  },
  {
    "source": "སྔར་ལྟར་སྤོས་རལ་བྱ།",
    "target": "སྔ ར་ ལྟ ར་ སྤོས་ རལ་ བྱ །"
  },
  {
    "source": "སླར་ཡང་སློབ་དཔོན་གྱི་ཐུགས་ཀའི་ཧཱུྃ་ལས་ཧཱུྃ་སྔོན་པོས་སྣ་དྲངས་པའི་ཨཱ་ལི་དང་ཀཱ་ལིའི་ཕྲེང་བ་བཻཌཱུརྻ་ཡི་ཕྲེང་བ་བསྟར་ལ་བརྒྱུས་པ་ལྟ་བུ་འོད་ཟེར་ཁ་དོག་ལྔ་འཕྲོ་བ།",
    "target": "སླ ར་ ཡང་ སློབ་དཔོན་ གྱི་ ཐུགས་ ཀ འི་ ཧཱུྃ་ ལས་ ཧཱུྃ་ སྔོན་པོ ས་ སྣ་ དྲངས་པ འི་ ཨཱ་ལི་ དང་ ཀཱ་ལི འི་ ཕྲེང་བ་ བཻཌཱུརྻ་ ཡི་ ཕྲེང་བ་ བསྟར་ ལ་ བརྒྱུས་པ་ ལྟ་བུ་ འོད་ཟེར་ ཁ་དོག་ ལྔ་ འཕྲོ་བ །"
  },
  {
    "source": "བདུད་རྩི་སྔོན་པོའི་རྒྱུན་དང་བཅས་པ་བྱུང་སྟེ།",
    "target": "བདུད་རྩི་ སྔོན་པོ འི་ རྒྱུན་ དང་ བཅས་པ་ བྱུང་ སྟེ །"
  },
  {
    "source": "ཁྱེད་རང་གི་སྙིང་ཁ་ནས་ཞུགས།",
    "target": "ཁྱེད་ རང་ གི་ སྙིང་ ཁ་ ནས་ ཞུགས །"
  },
  {
    "source": "ཆོས་ཀྱི་འཁོར་ལོའི་རྩ་ཨ་བ་དྷུ་ཏི་དང་བཅས་པ་ཁྲིག་མེར་གྱིས་གང་།",
    "target": "ཆོས་ ཀྱི་ འཁོར་ལོ འི་ རྩ་ ཨ་བ་ དྷུ་ཏི་ དང་ བཅས་པ་ ཁྲིག་ མེ ར་ གྱིས་ གང་ །"
  },
  {
    "source": "སྡིག་ལྟུང་ཉམས་ཆགས་སྤྱི་དང་སེམས་ཀྱི་སྒོ་ནས་ཏིང་ངེ་འཛིན་ཕྲ་རག་གི་ལམ་ཉམས་སུ་ལེན་པ་ལ་བར་དུ་གཅོད་པའི་ཕྱི་ནང་གི་ཉེས་པ་མཐའ་དག་རང་སར་བྱང་ཞིང་དག།",
    "target": "སྡིག་ ལྟུང་ ཉམས་ ཆགས་ སྤྱི་ དང་ སེམས་ ཀྱི་ སྒོ་ ནས་ ཏིང་ངེ་འཛིན་ ཕྲ་ རག་ གི་ ལམ་ ཉམས་ སུ་ ལེན་པ་ ལ་ བར་ དུ་ གཅོད་པ འི་ ཕྱི་ནང་ གི་ ཉེས་པ་ མཐའ་དག་ རང་ས ར་ བྱང་ ཞིང་ དག །"
  },
  {
    "source": "འཁྲིད་ཚུལ་མི་འདྲ་བ་བརྒྱ་རྩ་བརྒྱད་ཀྱི་སྒོ་ནས་མོས་གུས་ཞེན་ལོག་བྱམས་སྙིང་རྗེ་བྱང་ཆུབ་ཀྱི་སེམས་བསྒོམས་པ་དང་།",
    "target": "འཁྲིད་ ཚུལ་ མི་ འདྲ་བ་ བརྒྱ་ རྩ་ བརྒྱད་ ཀྱི་ སྒོ་ ནས་ མོས་གུས་ ཞེན་ལོག་ བྱམས་སྙིང་རྗེ་ བྱང་ཆུབ་ ཀྱི་ སེམས་ བསྒོམས་པ་ དང་ །"
  },
  {
    "source": "རིམ་པ་གཉིས་ཀྱི་ཏིང་ངེ་འཛིན་དང་།",
    "target": "རིམ་པ་ གཉིས་ ཀྱི་ ཏིང་ངེ་འཛིན་ དང་ །"
  },
  {
    "source": "བརྗོད་བྲལ་ལྷན་གཅིག་སྐྱེས་པའི་ཡེ་ཤེས་དེ་ཁོ་ན་ཉིད་ལ་གནད་དུ་བསྣུན་པའི་ལམ་ཡོངས་སུ་རྫོགས་པ་དུས་འདི་ཉིད་དུ་རྟེན་འབྲེལ་བསྒྲིགས་ཤེས་ཀྱི་ཚུལ་གྱིས་ཁོང་དུ་ཆུད་ནས་ཐུགས་རྒྱུད་ལ་མི་འགྱུར་བའི་གཟེར་ཆེན་པོ་ཐེབ་བྱུང་སྙམ་པའི་མོས་པ་མཛོད།",
    "target": "བརྗོད་ བྲལ་ ལྷན་ གཅིག་ སྐྱེས་པ འི་ ཡེ་ཤེས་ དེ་ ཁོ་ན་ཉིད་ ལ་ གནད་ དུ་ བསྣུན་པ འི་ ལམ་ ཡོངས་ སུ་ རྫོགས་པ་ དུས་ འདི་ ཉིད་ དུ་ རྟེན་འབྲེལ་ བསྒྲིགས་ ཤེས་ ཀྱི་ ཚུལ་ གྱིས་ ཁོང་ དུ་ ཆུད་ ནས་ ཐུགས་རྒྱུད་ ལ་ མི་ འགྱུར་བ འི་ གཟེར་ ཆེན་པོ་ ཐེབ་ བྱུང་ སྙམ་པ འི་ མོས་པ་ མཛོད །"
  },
  {
    "source": "གླེགས་བམ་སྙིང་ཁར་བཞག།",
    "target": "གླེགས་བམ་ སྙིང་ཁ ར་ བཞག །"
  },
  {
    "source": "སྔར་ལྟར་སྤོས་རོལ་བྱ།",
    "target": "སྔ ར་ ལྟ ར་ སྤོས་ རོལ་ བྱ །"
  },
  {
    "source": "མཐར་སློབ་དཔོན་འཇམ་མགོན་གྲུབ་པའི་དཔའ་བོ་དཔལ་ལྡན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེར་གསལ་བའི་སྐུ་ཡི་གནས་གསུམ་ལས་རང་འདྲ་ཐེབ་སོར་ཙམ་གསུམ་འོད་ཟེར་སྣ་ལྔའི་གུར་ཁྱིམ་དང་བཅས་ཏེ་ནང་གྱིས་ཆད་ནས་ཁྱེད་རང་གི་གནས་གསུམ་དུ་ཐིམ་པས་ཟབ་ཁྲིད་བརྒྱ་རྩ་བརྒྱད་ཀྱི་ཚིག་དོན་མཐའ་དག་མ་འཁྲུལ་བར་ཉམས་སུ་ལེན་པ་ལ།",
    "target": "མཐ ར་ སློབ་དཔོན་ འཇམ་ མགོན་ གྲུབ་པ འི་ དཔའ་བོ་ དཔལ་ལྡན་ ཀུན་དགའ་ གྲོལ་ མཆོག་ བློ་གསལ་ རྒྱ་མཚོ འི་ སྡེར་ གསལ་བ འི་ སྐུ་ ཡི་ གནས་ གསུམ་ ལས་ རང་ འདྲ་ ཐེབ་ སོར་ ཙམ་ གསུམ་ འོད་ཟེར་ སྣ་ ལྔ འི་ གུར་ ཁྱིམ་ དང་ བཅས་ ཏེ་ ནང་ གྱིས་ ཆད་ ནས་ ཁྱེད་ རང་ གི་ གནས་ གསུམ་ དུ་ ཐིམ་པ ས་ ཟབ་ ཁྲིད་ བརྒྱ་ རྩ་ བརྒྱད་ ཀྱི་ ཚིག་དོན་ མཐའ་དག་ མ་ འཁྲུལ་བ ར་ ཉམས་ སུ་ ལེན་པ་ ལ །"
  },
  {
    "source": "སྨིན་པར་བྱེད་པ་དབང་གི་བཀའ་དང་།",
    "target": "སྨིན་པ ར་ བྱེད་པ་ དབང་ གི་ བཀའ་ དང་ །"
  },
  {
    "source": "གྲོལ་བར་བྱེད་པ་ཁྲིད་ཀྱི་བཀའ་སོགས་བརྒྱུད་པ་ཀུན་འདུས་རྗེ་བཙུན་ཀུན་དགའ་གྲོལ་མཆོག་བློ་གསལ་རྒྱ་མཚོའི་སྡེ་ལ་ཇི་ལྟར་མངའ་བ་ཐམས་ཅད་བུམ་པ་གང་འབྱོར་དུས་འདི་ཉིད་དུ་རྟེན་འབྲེལ་བསྒྲིགས་ཤེས་ཀྱི་བྱིན་རླབས་དོན་གྱི་༼༣༧༩༽འཕོ་བ་ཆིག་བརྒྱུད་ཀྱི་ཚུལ་དུ་ཐོབ་བྱུང་སྙམ་པའི་མོས་པ་མཛོད།",
    "target": "གྲོལ་བ ར་ བྱེད་པ་ ཁྲིད་ ཀྱི་ བཀའ་ སོགས་ བརྒྱུད་པ་ ཀུན་ འདུས་ རྗེ་བཙུན་ ཀུན་དགའ་ གྲོལ་ མཆོག་ བློ་གསལ་ རྒྱ་མཚོ འི་ སྡེ་ ལ་ ཇི་ ལྟ ར་ མངའ་བ་ ཐམས་ཅད་ བུམ་པ་ གང་ འབྱོར་ དུས་ འདི་ ཉིད་ དུ་ རྟེན་འབྲེལ་ བསྒྲིགས་ ཤེས་ ཀྱི་ བྱིན་རླབས་ དོན་ གྱི་ ༼ ༣༧༩ ༽ འཕོ་བ་ ཆིག་བརྒྱུད་ ཀྱི་ ཚུལ་ དུ་ ཐོབ་ བྱུང་ སྙམ་པ འི་ མོས་པ་ མཛོད །"
  },
  {
    "source": "གླེགས་བམ་སྤྱི་མགྲིན་སྙིང་ཁ་གསུམ་དུ་བཞག་ནས།",
    "target": "གླེགས་བམ་ སྤྱི་ མགྲིན་ སྙིང་ཁ་ གསུམ་ དུ་ བཞག་ ནས །"
  },
  {
    "source": "ཛཿཧཱུྃ་བཾ་ཧོཿཞེས་ལན་གསུམ་བརྗོད་སྤོས་རོལ་བྱ་ཞིང་།",
    "target": "ཛཿ ཧཱུྃ་ བཾ་ ཧོཿ ཞེས་ ལན་ གསུམ་ བརྗོད་ སྤོས་ རོལ་ བྱ་ ཞིང་ །"
  },
  {
    "source": "མདོ་རྒྱུད་གཞུང་ལུགས་རྒྱ་མཚོ་བསྲུབ་པའི་སྙིང་།།",
    "target": "མདོ་རྒྱུད་ གཞུང་ལུགས་ རྒྱ་མཚོ་ བསྲུབ་པ འི་ སྙིང་ ། །"
  },
  {
    "source": "ཟབ་ཁྲིད་བརྒྱ་རྩ་བརྒྱད་ཀྱི་ནོར་བུའི་ཕྲེང་།།",
    "target": "ཟབ་ ཁྲིད་ བརྒྱ་ རྩ་ བརྒྱད་ ཀྱི་ ནོར་བུ འི་ ཕྲེང་ ། །"
  },
  {
    "source": "སྐལ་ལྡན་སློབ་བུའི་བློ་གྲོས་མཛེས་རྒྱན་དུ།།",
    "target": "སྐལ་ལྡན་ སློབ་བུ འི་ བློ་གྲོས་ མཛེས་ རྒྱན་ དུ ། །"
  },
  {
    "source": "བརྒྱུད་པའི་བྱིན་རླབས་ཆུ་བོ་མ་ནུབ་ཅིང་།།",
    "target": "བརྒྱུད་པ འི་ བྱིན་རླབས་ ཆུ་བོ་ མ་ ནུབ་ ཅིང་ ། །"
  },
  {
    "source": "མ་དང་མཁའ་འགྲོའི་ཞལ་རླངས་མ་ཡལ་བར།།",
    "target": "མ་ དང་ མཁའ་འགྲོ འི་ ཞལ་ རླངས་ མ་ ཡལ་བ ར ། །"
  },
  {
    "source": "བླ་མ་ཀུན་འདུས་རྗེ་བཙུན་གྲོལ་མཆོག་དང་།།",
    "target": "བླ་མ་ ཀུན་ འདུས་ རྗེ་བཙུན་ གྲོལ་ མཆོག་ དང་ ། །"
  },
  {
    "source": "ཡི་དམ་ཀུན་འདུས་པ་དེ་དགྱེས་གསང་གསུམ་སོགས།།",
    "target": "ཡི་དམ་ ཀུན་ འདུས་པ་ དེ་ དགྱེས་ གསང་ གསུམ་ སོགས ། །"
  },
  {
    "source": "མཆོག་གསུམ་དམ་པའི་བྱིན་རླབས་བདེན་སྟོབས་ཀྱིས།།",
    "target": "མཆོག་ གསུམ་ དམ་པ འི་ བྱིན་རླབས་ བདེན་ སྟོབས་ ཀྱིས ། །"
  },
  {
    "source": "སྐལ་ལྡན་སློབ་མ་ཁྱོད་ལ་འཇུག་གྱུར་ཅིག།",
    "target": "སྐལ་ལྡན་ སློབ་མ་ ཁྱོད་ ལ་ འཇུག་ གྱུར་ ཅིག །"
  },
  {
    "source": "རྒྱལ་མཚན་རྩེ་མོ་སོགས་ཤློ་ཀ་གཅིག་དང་།",
    "target": "རྒྱལ་མཚན་ རྩེ་ མོ་ སོགས་ ཤློ་ཀ་ གཅིག་ དང་ །"
  },
  {
    "source": "མི་འགྱུར་ལྷུན་པོ་སོགས་ཤློ་ཀ་གཅིག་དང་།",
    "target": "མི་ འགྱུར་ ལྷུན་པོ་ སོགས་ ཤློ་ཀ་ གཅིག་ དང་ །"
  },
  {
    "source": "འབད་དང་རྩོལ་བ་སོགས་ཤློ་ཀ་གཅིག་གི་ཤིས་བརྗོད་བྱ་ཞིང་མེ་ཏོག་འཐོར་རོ།།",
    "target": "འབད་ དང་ རྩོལ་བ་ སོགས་ ཤློ་ཀ་ གཅིག་ གི་ ཤི ས་ བརྗོད་བྱ་ ཞིང་ མེ་ཏོག་ འཐོར་ རོ ། །"
  },
  {
    "source": "རྗེས་གཙོ་བོས་ཇི་ལྟར་སོགས་སྤྱི་དང་འདྲ།",
    "target": "རྗེས་ གཙོ་བོ ས་ ཇི་ ལྟ ར་ སོགས་ སྤྱི་ དང་ འདྲ །"
  },
  {
    "source": "དེ་ལྟར་ཁྲིད་བརྒྱའི་སྐབས་རྗེ་བཙུན་གྲལ་མཆོག་ཞབས་ཀྱི་ཕྱག་བཞེས་སུ་སྙིང་པོ་ཀྱེ་རྡོ་རྗེའི་དཀྱིལ་འཁོར་དུ་སྨིན་བྱེད་ཀྱི་དབང་བསྐུར་ནས།",
    "target": "དེ་ ལྟ ར་ ཁྲིད་ བརྒྱ འི་ སྐབས་ རྗེ་ བཙུན་ གྲལ་ མཆོག་ ཞབས་ ཀྱི་ ཕྱག་ བཞེས་ སུ་ སྙིང་པོ་ ཀྱེ་རྡོ་རྗེ འི་ དཀྱིལ་འཁོར་ དུ་ སྨིན་བྱེད་ ཀྱི་ དབང་ བསྐུར་ ནས །"
  },
  {
    "source": "དེ་རྗེས་ཁྲིད་ཚུལ་རེ་རེས་གཞུང་བཞིན་འཁྲིད་པར་མཛད་མོད།",
    "target": "དེ་ རྗེས་ ཁྲིད་ ཚུལ་ རེ་རེ ས་ གཞུང་ བཞིན་ འཁྲིད་པ ར་ མཛད་ མོད །"
  },
  {
    "source": "དུས་ཕྱིས་ནས་དབང་ལྟ་ཅི།",
    "target": "དུས་ ཕྱི ས་ ནས་ དབང་ ལྟ་ ཅི །"
  },
  {
    "source": "དཔེ་ལུང་ཙམ་སྒྲོགས་པ་ལས།",
    "target": "དཔེ་ ལུང་ ཙམ་ སྒྲོགས་པ་ ལས །"
  },
  {
    "source": "ཁྲིད་ཕལ་ཆེར་རབ་ཆད་དུ་སོང་ཞིང་།",
    "target": "ཁྲིད་ ཕལ་ཆེ ར་ རབ་ ཆད་ དུ་ སོང་ ཞིང་ །"
  },
  {
    "source": "ཁྲིད་རྒྱུན་ཡོད་པར་རློམས་པ་རེ་གཉིས་ཀྱང་བཤད་ལུང་ཙམ་ལས་ཚད་ལྡན་མི་སྣང་ཡང་།",
    "target": "ཁྲིད་ རྒྱུན་ ཡོད་པ ར་ རློམས་པ་ རེ་ གཉིས་ ཀྱང་ བཤད་ ལུང་ ཙམ་ ལས་ ཚད་ལྡན་ མི་ སྣང་ ཡང་ །"
  },
  {
    "source": "རྗེ་ཀཿཐོག་པའི་རྗེས་སུ་བོད་དབང་བསྐུར་བའི་རྒྱུན་འདི་བྱུང་།",
    "target": "རྗེ་ ཀཿ ཐོག་པ འི་ རྗེས་ སུ་ བོད་ དབང་ བསྐུར་བ འི་ རྒྱུན་ འདི་ བྱུང་ །"
  },
  {
    "source": "འདི་ཁོ་ནས་ཁྲིད་བརྒྱའི་དབང་ཁྲིད་མཐའ་དག་མ་ཚང་བ་མེད་པར་ཐོབ་པར་འདོད་པ་ནི་ཧ་ཅང་ཆོས་ལ་དབང་ཟ་བའི་ཐལ་ཆེ་ཞིང་།",
    "target": "འདི་ ཁོ་ན ས་ ཁྲིད་ བརྒྱ འི་ དབང་ ཁྲིད་ མཐའ་དག་ མ་ ཚང་བ་ མེད་པ ར་ ཐོབ་པ ར་ འདོད་པ་ ནི་ ཧ་ཅང་ ཆོས་ ལ་ དབང་ ཟ་བ འི་ ཐལ་ ཆེ་ ཞིང་ །"
  },
  {
    "source": "འོན་ཀྱང་ཁྲིད་ལུང་རྫོགས་པར་ཉན་ནས་དེའི་མཇུག་ཏུ་མཛད་པར་སྣང་བས།",
    "target": "འོན་ ཀྱང་ ཁྲིད་ ལུང་ རྫོགས་པ ར་ ཉན་ ནས་ དེ འི་ མཇུག་ ཏུ་ མཛད་པ ར་ སྣང་བ ས །"
  },
  {
    "source": "རྗེ་གྲོལ་མཆོག་རང་གི་བཞེད་པ་ཡིན་མིན་ཇི་ལྟར་རུང་།",
    "target": "རྗེ་ གྲོལ་ མཆོག་ རང་ གི་ བཞེད་པ་ ཡིན་ མིན་ ཇི་ ལྟ ར་ རུང་ །"
  },
  {
    "source": "འགལ་བ་མེད་ཅིང་ཕྱག་ལེན་གཙང་བྱེད་དུ་མཐོང་ནས།",
    "target": "འགལ་བ་ མེད་ ཅིང་ ཕྱག་ལེན་ གཙང་ བྱེད་ དུ་ མཐོང་ ནས །"
  },
  {
    "source": "རང་གི་བླ་མ་ལས་ཇི་ལྟར་ཐོབ་པ་ལྟར་ཡི་གེར་བཀོད་པའོ།།",
    "target": "རང་ གི་ བླ་མ་ ལས་ ཇི་ ལྟ ར་ ཐོབ་པ་ ལྟ ར་ ཡི་ གེ ར་ བཀོད་པ འོ ། །"
  },
  {
    "source": "ཞེས་པ་འདིའང་རྒྱལ་ཁམས་ཀྱི་བྱ་བྲལ་བ་རིན་ཆེན་མང་ཐོས་བློ་གསལ་བསྟན་སྐྱོང་གིས་སྒྱུར་བྱེད་ཀྱི་ལོ་ཆུ་སྟོད་ཟླ་བའི་དམར་ཕྱོགས་ཀྱི་རྒྱས་པ་གསུམ་པའི་ཉིན་རྗེ་བཙུན་བརྩེ་བ་ཆེན་པོར་འཇམ་དབྱངས་ཞལ་གཟིགས་ཀྱི་སྒྲུབ་གནས་༼༣༨༠༽དཔལ་ས་སྐྱའི་རྡོ་རྗེ་ཕུག་གི་ཡང་དབེན་བླ་བྲང་ཤར་དུ་སྦྱར་བའོ།།",
    "target": "ཞེས་ པ་ འདི འང་ རྒྱལ་ཁམས་ ཀྱི་ བྱ་ བྲལ་བ་ རིན་ཆེན་ མང་ཐོས་ བློ་གསལ་ བསྟན་ སྐྱོང་ གིས་ སྒྱུར་ བྱེད་ ཀྱི་ ལོ་ ཆུ་སྟོད་ ཟླ་བ འི་ དམར་ཕྱོགས་ ཀྱི་ རྒྱས་པ་ གསུམ་པ འི་ ཉིན་ རྗེ་བཙུན་ བརྩེ་བ་ ཆེན་པོ ར་ འཇམ་དབྱངས་ ཞལ་གཟིགས་ ཀྱི་ སྒྲུབ་གནས་ ༼ ༣༨༠ ༽ དཔལ་ ས་སྐྱ འི་ རྡོ་རྗེ་ ཕུག་ གི་ ཡང་ དབེན་ བླ་བྲང་ ཤར་ དུ་ སྦྱར་བ འོ ། །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  }
]
