[
  {
    "source": "༼༤༨༩༽༄༅།།",
    "target": "༼ ༤༨༩ ༽ ༄༅ ། །"
  },
  {
    "source": "ཆོས་སྐྱོང་བྲག་ལྷ་མགོན་པོའི་མངོན་རྟོགས་བཞུགས་སོ།།",
    "target": "ཆོས་སྐྱོང་ བྲག་ ལྷ་ མགོན་པོ འི་ མངོན་རྟོགས་ བཞུགས་ སོ ། །"
  },
  {
    "source": "༼༤༩༠༽༄༅།།",
    "target": "༼ ༤༩༠ ༽ ༄༅ ། །"
  },
  {
    "source": "སྤྱན་རས་གཟིགས་ལ་ཕྱག་འཚལ་ལོ།།",
    "target": "སྤྱན་རས་གཟིགས་ ལ་ ཕྱག་ འཚལ་ ལོ ། །"
  },
  {
    "source": "བསྟན་པའི་ཞིང་དུ་བསྟན་སྲུང་ལེགས་ལྡན་མཆོག།",
    "target": "བསྟན་པ འི་ ཞིང་ དུ་ བསྟན་ སྲུང་ ལེགས་ལྡན་ མཆོག །"
  },
  {
    "source": "སངས་རྒྱས་བསྟན་ལ་བྱ་ར་རྒྱུན་དུ་མཛད།།",
    "target": "སངས་རྒྱས་ བསྟན་ ལ་ བྱ་ར་ རྒྱུན་ དུ་ མཛད ། །"
  },
  {
    "source": "མགོན་པོའི་གཙོ་བོ་མ་ཧཱ་ཀཱ་ལ་ཆེ།།",
    "target": "མགོན་པོ འི་ གཙོ་བོ་ མ་ཧཱ་ ཀཱ་ ལ་ ཆེ ། །"
  },
  {
    "source": "ལེགས་ལྡན་བྲག་མགོན་བསྟན་སྲུང་ནག་པོར་བསྟོད།།",
    "target": "ལེགས་ལྡན་ བྲག་ མགོན་ བསྟན་ སྲུང་ ནག་པོ ར་ བསྟོད ། །"
  },
  {
    "source": "དེ་ཉིད་སྤྲུལ་པའི་མངོན་རྟོགས་རིམ་པ་རྣམས།།",
    "target": "དེ་ ཉིད་ སྤྲུལ་པ འི་ མངོན་རྟོགས་ རིམ་པ་ རྣམས ། །"
  },
  {
    "source": "བླ་མའི་གསུངས་ལས་ཇི་ལྟར་བྱུང་བ་ལྟར།།",
    "target": "བླ་མ འི་ གསུངས་ ལས་ ཇི་ ལྟ ར་ བྱུང་བ་ ལྟ ར ། །"
  },
  {
    "source": "མ་ནོར་མ་འཆུག་མུ་ཏིག་ཕྲེང་མཛེས་ལྟར།།",
    "target": "མ་ ནོར་ མ་ འཆུག་ མུ་ཏིག་ ཕྲེང་ མཛེས་ ལྟ ར ། །"
  },
  {
    "source": "གཞན་ལ་ཕན་ཕྱིར་འདིར་ནི་འགོད་པར་བྱ།།",
    "target": "གཞན་ ལ་ ཕན་ ཕྱི ར་ འདི ར་ ནི་ འགོད་པ ར་ བྱ ། །"
  },
  {
    "source": "ནག་པོ་ཆེན་པོ་སྒྲུབ་པར་འདོད་པ་དག་གིས་སྐྱབས་འགྲོ་སེམས་བསྐྱེད་སྔོན་དུ་སོང་ནས།",
    "target": "ནག་པོ་ ཆེན་པོ་ སྒྲུབ་པ ར་ འདོད་པ་ དག་ གིས་ སྐྱབས་ འགྲོ་ སེམས་ བསྐྱེད་ སྔོན་ དུ་ སོང་ ནས །"
  },
  {
    "source": "སྭ་བྷཱ་ཝས་སྟོང་པར་སྦྱང་།",
    "target": "སྭ་ བྷཱ་ཝ ས་སྟོང་པ ར་ སྦྱང་ །"
  },
  {
    "source": "སྟོང་པའི་ངང་ལས་རང་ཉིད་ཡི་དམ་དུ་གསལ་བའི་མདུན་དུ་མདུང་དང་རང་གྲི་གཤིབ་པ།",
    "target": "སྟོང་པ འི་ ངང་ ལས་ རང་ ཉིད་ ཡི་དམ་ དུ་ གསལ་བ འི་ མདུན་ དུ་ མདུང་ དང་ རང་ གྲི་ གཤིབ་པ །"
  },
  {
    "source": "མ་མོ་དུ་མའི་ཚོགས་འཁྲུགས་པ།",
    "target": "མ་མོ་ དུ་མ འི་ ཚོགས་ འཁྲུགས་པ །"
  },
  {
    "source": "རླུང་ནག་དགུ་ཀློང་འཁྱིལ་བའི་དབུས།",
    "target": "རླུང་ ནག་ དགུ་ ཀློང་འཁྱིལ་བ འི་ དབུས །"
  },
  {
    "source": "གྲུ་གསུམ་མཐིང་ནག་འབར་བའི་གཞལ་ཡས་ཁང་།",
    "target": "གྲུ་གསུམ་ མཐིང་ནག་ འབར་བ འི་ གཞལ་ཡས་ཁང་ །"
  },
  {
    "source": "དེའི་དབུས་སུ་དགྲ་བགེགས་ཕོ་མོ་བསྣོལ་བའི་སྟེང་དུ།",
    "target": "དེ འི་ དབུས་ སུ་ དགྲ་ བགེགས་ ཕོ་མོ་ བསྣོལ་བ འི་ སྟེང་ དུ །"
  },
  {
    "source": "གནམ་ལྕགས་ཀྱི་འཁོར་ལོ་རྩིབས་སྟོང་དང་ལྡན་པ།",
    "target": "གནམ་ལྕགས་ ཀྱི་ འཁོར་ལོ་ རྩིབས་ སྟོང་ དང་ ལྡན་པ །"
  },
  {
    "source": "དེའི་དབུས་སུ་པདྨ་དང་ཉི་མའི་གདན་གྱི་སྟེང་དུ་ཧཱུྃ་ལས་གྲི་གུག་མར་ནག་ལྟེ་བ་ཧཱུྃ་གིས་མཚན་པ།",
    "target": "དེ འི་ དབུས་ སུ་ པདྨ་ དང་ ཉི་མ འི་ གདན་ གྱི་ སྟེང་ དུ་ ཧཱུྃ་ ལ ས་ གྲི་ གུག་ མར་ ནག་ ལྟེ་བ་ ཧཱུྃ་ གིས་ མཚན་པ །"
  },
  {
    "source": "དེ་ལས་འོད་ཟེར་འཕྲོས།",
    "target": "དེ་ ལས་ འོད་ཟེར་ འཕྲོས །"
  },
  {
    "source": "འཕགས་པ་མཆོད།",
    "target": "འཕགས་པ་ མཆོད །"
  },
  {
    "source": "སེམས་ཅན་རེ་བ་ཚུལ་བཞིན་དུ་བསྐང་།",
    "target": "སེམས་ཅན་ རེ་བ་ ཚུལ་ བཞིན་ དུ་ བསྐང་ །"
  },
  {
    "source": "གདུག་པ་ཅན་ཐམས་ཅད་ཚར་བཅད།",
    "target": "གདུག་པ་ཅན་ ཐམས་ཅད་ ཚར་ བཅད །"
  },
  {
    "source": "འོད་ཟེར་ཚུར་འདུས་གྲི་གུག་ཧཱུྃ་ལ་ཐིམ་པས།",
    "target": "འོད་ཟེར་ ཚུ ར་ འདུས་ གྲི་གུག་ ཧཱུྃ་ ལ་ ཐིམ་པ ས །"
  },
  {
    "source": "དེ་ཉིད་ཡོངས་སུ་གྱུར་པ་ལས།",
    "target": "དེ་ ཉིད་ ཡོངས་ སུ་ གྱུར་པ་ ལས །"
  },
  {
    "source": "ཡེ་ཤེས་ཀྱི་མགོན་པོ།",
    "target": "ཡེ་ཤེས་ ཀྱི་ མགོན་པོ །"
  },
  {
    "source": "སྐུ་མདོག་དམར་ནག་ཞལ་གཅིག་པ་ཁྲོ་གཉེར་དང་ལྡན་པ།",
    "target": "སྐུ་མདོག་ དམར་ནག་ ཞལ་ གཅིག་པ་ ཁྲོ་གཉེར་ དང་ ལྡན་པ །"
  },
  {
    "source": "སྤྱན་གསུམ་སྡང་མིག་ཕྱོགས་བཅུར་གཟིགས་པ།",
    "target": "སྤྱན་ གསུམ་ སྡང་མིག་ ཕྱོགས་ བཅུ ར་ གཟིགས་པ །"
  },
  {
    "source": "མཆེ་བ་བཞི་རབ་ཏུ་གཙིགས་པ།",
    "target": "མཆེ་བ་ བཞི་ རབ་ ཏུ་ གཙིགས་པ །"
  },
  {
    "source": "འཇིགས་པའི་ཞལ་གདངས་ཤིང་ལྗགས་གློག་ལྟར་དུ་འཁྱུག་པ།",
    "target": "འཇིགས་པ འི་ ཞལ་ གདངས་ ཤིང་ ལྗགས་ གློག་ ལྟ ར་ དུ་ འཁྱུག་པ །"
  },
  {
    "source": "དབུ་སྐྲ་དམར་སེར་གྱེན་དུ་བརྗེས་པ།",
    "target": "དབུ་ སྐྲ་ དམར་སེར་ གྱེན་ དུ་ བརྗེས་པ །"
  },
  {
    "source": "གཡས་ཀྱི་ཕྱག་ན་དགྲ་བགེགས་ཀྱི་མགོ་བོ་འགེམས་པའི་བིང་རྩེ་མོ་ནོར་བུས་མཚན་པ་ཟུར་བཞི་དང་ལྡན་པ་མེ་སྟག་འཕྲོ་བ་འཛིན་པ།",
    "target": "གཡས་ ཀྱི་ ཕྱག་ ན་ དགྲ་ བགེགས་ ཀྱི་ མགོ་བོ་ འགེམས་ པ འི་ བིང་ རྩེ་མོ་ ནོར་བུ ས་ མཚན་པ་ ཟུར་ བཞི་ དང་ ལྡན་པ་ མེ་སྟག་ འཕྲོ་བ་ འཛིན་པ །"
  },
  {
    "source": "གཡོན་པས་སྤར་བུའི་༼༤༩༡༽ནང་དུ་དགྲ་སྙིང་དང་བཅས་པ་འཛིན་པ།",
    "target": "གཡོན་པ ས་ སྤར་ བུ འི་ ༼ ༤༩༡ ༽ ནང་ དུ་ དགྲ་ སྙིང་ དང་ བཅས་པ་ འཛིན་པ །"
  },
  {
    "source": "ཐོད་པ་སྐམ་པོ་ལྔས་དབུ་ལ་བརྒྱན་ཅིང་།",
    "target": "ཐོད་པ་ སྐམ་པོ་ ལྔ ས་ དབུ་ ལ་ བརྒྱན་ ཅིང་ །"
  },
  {
    "source": "རློན་པ་ལྔ་བཅུ་རྩ་གཅིག་གིས་དོ་ཤལ་བྱས་པ།",
    "target": "རློན་པ་ ལྔ་ བཅུ་ རྩ་ གཅིག་ གིས་ དོ་ཤལ་ བྱས་པ །"
  },
  {
    "source": "སྦྲུལ་ནག་གདུག་པ་ཅན་གྱིས་སེ་རལ་ཁ་དང་ཡན་ལག་ཐམས་ཅད་བརྒྱན་པ།",
    "target": "སྦྲུལ་ ནག་ གདུག་པ་ཅན་ གྱིས་ སེ་རལ་ ཁ་ དང་ ཡན་ལག་ ཐམས་ཅད་ བརྒྱན་པ །"
  },
  {
    "source": "སྐུ་སྨད་ལ་སྟག་ལྤགས་རློན་པའི་ཤམ་ཐབས་གསོལ་བ།",
    "target": "སྐུ་ སྨད་ ལ་ སྟག་ལྤགས་ རློན་པ འི་ ཤམ་ཐབས་ གསོལ་བ །"
  },
  {
    "source": "ཞབས་གཡས་བསྐུམ།",
    "target": "ཞབས་ གཡས་ བསྐུམ །"
  },
  {
    "source": "གཡོན་བརྐྱང་བ།",
    "target": "གཡོན་ བརྐྱང་བ །"
  },
  {
    "source": "དར་ནག་པོའི་འཇོལ་བེར་གསོལ་བ།",
    "target": "དར་ ནག་པོ འི་ འཇོལ་ བེར་ གསོལ་བ །"
  },
  {
    "source": "མེའི་ཚྭ་ཚྭ་འཕྲོ་བ།",
    "target": "མེ འི་ ཚྭ་ ཚྭ་ འཕྲོ་ བ །"
  },
  {
    "source": "གདུག་པ་ཅན་ཐམས་ཅད་བསྲེག་པའོ།།",
    "target": "གདུག་པ་ཅན་ ཐམས་ཅད་ བསྲེག་པ འོ ། །"
  },
  {
    "source": "དེའི་མདུན་དུ་ལས་མཁན་མོན་པ་ནག་པོ།",
    "target": "དེ འི་ མདུན་ དུ་ ལས་ མཁན་ མོན་པ་ ནག་པོ །"
  },
  {
    "source": "སྐུ་མདོག་མཐིང་ནག་ཞལ་གཅིག་ཕྱག་གཉིས།",
    "target": "སྐུ་མདོག་ མཐིང་ནག་ ཞལ་ གཅིག་ ཕྱག་ གཉིས །"
  },
  {
    "source": "སྤྱན་གསུམ་བསྒྲད་པ།",
    "target": "སྤྱན་ གསུམ་ བསྒྲད་པ །"
  },
  {
    "source": "དབུ་སྐྲ་ཁམ་སེར་གྱེན་དུ་བརྗེས་པ།",
    "target": "དབུ་ སྐྲ་ ཁམ་སེར་ གྱེན་ དུ་ བརྗེས་པ །"
  },
  {
    "source": "ཕྱག་གཡས་ཀྱིས་གྲི་གུག་ནམ་མཁར་འཕྱར་བ།",
    "target": "ཕྱག་ གཡས་ ཀྱིས་ གྲི་གུག་ ནམ་ མཁ ར་ འཕྱར་བ །"
  },
  {
    "source": "གཡོན་པས་ཐོད་པ་དགྲ་སྙིང་གིས་བཀང་བ་འཛིན་པས་གཙོ་བོའི་ཞལ་དུ་སྟོབས་བཞིན་པ་དང་བཅས་པའོ།།",
    "target": "གཡོན་པ ས་ ཐོད་པ་ དགྲ་ སྙིང་ གིས་ བཀང་བ་ འཛིན་པ ས་ གཙོ་བོ འི་ ཞལ་ དུ་ སྟོབས་ བཞིན་པ་ དང་ བཅས་པ འོ ། །"
  },
  {
    "source": "གཞན་ཡང་ཡེ་ཤེས་ཀྱི་མགོན་པོ་སྤྲིན་ལྟ་བུ་གཏིབས་པ།",
    "target": "གཞན་ ཡང་ ཡེ་ཤེས་ ཀྱི་ མགོན་པོ་ སྤྲིན་ ལྟ་བུ་ གཏིབས་པ །"
  },
  {
    "source": "ལས་ཀྱི་མགོན་པོ་དང་འཇིག་རྟེན་གྱི་མགོན་པོ་རླུང་ལྟར་དུ་འཚུབ་པ།",
    "target": "ལས་ ཀྱི་ མགོན་པོ་ དང་ འཇིག་རྟེན་ གྱི་ མགོན་པོ་ རླུང་ ལྟ ར་ དུ་ འཚུབ་པ །"
  },
  {
    "source": "གཞན་ཡང་མ་མོ་དང་གཤིན་རྗེའི་ཚོགས་དཔག་ཏུ་མེད་པ་ཤ་ལ་དགའ་བ།",
    "target": "གཞན་ ཡང་ མ་མོ་ དང་ གཤིན་རྗེ འི་ ཚོགས་ དཔག་ ཏུ་ མེད་པ་ ཤ་ ལ་ དགའ་བ །"
  },
  {
    "source": "ཁྲག་ལ་རྔམས་པ།",
    "target": "ཁྲག་ ལ་ རྔམས་པ །"
  },
  {
    "source": "སྙིང་རྗེ་མེད་པ།",
    "target": "སྙིང་རྗེ་ མེད་པ །"
  },
  {
    "source": "གཟུགས་འཇིགས་པ།",
    "target": "གཟུགས་ འཇིགས་པ །"
  },
  {
    "source": "མདོག་མི་སྡུག་པའི་ཚོགས་དཔག་ཏུ་མེད་པས་སྐོར་བ་རྣམས་དང་བཅས་པར་གྱུར།",
    "target": "མདོག་ མི་ སྡུག་པ འི་ ཚོགས་ དཔག་ ཏུ་ མེད་པ ས་ སྐོར་བ་ རྣམས་ དང་ བཅས་པ ར་ གྱུར །"
  },
  {
    "source": "མགོན་པོའི་དཔྲལ་བར་ཨོཾ།",
    "target": "མགོན་པོ འི་ དཔྲལ་བ ར་ ཨོཾ །"
  },
  {
    "source": "མགྲིན་པར་ཨཱཿཐུགས་ཀར་ཧཱུྃ་དེ་རྣམས་ལས་འོད་ཟེར་འཕྲོས་པས།",
    "target": "མགྲིན་པ ར་ ཨཱཿ ཐུགས་ ཀ ར་ ཧཱུྃ་ དེ་ རྣམས་ ལས་ འོད་ཟེར་ འཕྲོས་པ ས །"
  },
  {
    "source": "བསིལ་བ་འཚལ་ནས་ཡེ་ཤེས་ཀྱི་མགོན་པོ་འཁོར་དང་བཅས་པ་སྤྱན་དྲངས་པར་བསམ་ལ།",
    "target": "བསིལ་བ་ འཚལ་ ནས་ ཡེ་ཤེས་ ཀྱི་ མགོན་པོ་ འཁོར་ དང་ བཅས་པ་ སྤྱན་ དྲངས་པ ར་ བསམ་ ལ །"
  },
  {
    "source": "རྡོ་རྗེ་བསྡུ་བའི་ཕྱག་རྒྱ་བྱས་ལ།",
    "target": "རྡོ་རྗེ་ བསྡུ་བ འི་ ཕྱག་རྒྱ་ བྱས་ ལ །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "དད་པ་དང་ནི་དམ་ཚིག་གིས།།",
    "target": "དད་པ་ དང་ ནི་ དམ་ཚིག་ གིས ། །"
  },
  {
    "source": "དཔལ་ལྡན་ཡེ་ཤེས་མགོན་པོ་སྤྱན་དྲངས་ན།།",
    "target": "དཔལ་ལྡན་ ཡེ་ཤེས་ མགོན་པོ་ སྤྱན་ དྲངས་ ན ། །"
  },
  {
    "source": "ཐུགས་དམ་ཐུགས་རྗེའི་དབང་གིས་ནི།།",
    "target": "ཐུགས་དམ་ ཐུགས་རྗེ འི་ དབང་ གིས་ ནི ། །"
  },
  {
    "source": "༼༤༩༢༽བསྟན་པ་བསྲུང་ཕྱིར་གཤེགས་སུ་གསོལ།།",
    "target": "༼ ༤༩༢ ༽ བསྟན་པ་ བསྲུང་ ཕྱི ར་ གཤེགས་ སུ་ གསོལ ། །"
  },
  {
    "source": "ཨརྒྷཱཾ་ལ་སོགས་པས་མཆོད།",
    "target": "ཨརྒྷཱཾ་ ལ་ སོགས་པ ས་ མཆོད །"
  },
  {
    "source": "ཛ༔",
    "target": "ཛ ༔"
  },
  {
    "source": "ཧཱུྃ་བཾ་ཧོཿས་གཉིས་སུ་མེད་པར་བསྟིམ།",
    "target": "ཧཱུྃ་ བཾ་ ཧོཿ ས་ གཉིས་ སུ་ མེད་པ ར་ བསྟིམ །"
  },
  {
    "source": "དེ་བཞིན་གཤེགས་པ་རྣམས་ཀྱིས་དབང་བསྐུར།",
    "target": "དེ་བཞིན་གཤེགས་པ་ རྣམས་ ཀྱིས་ དབང་ བསྐུར །"
  },
  {
    "source": "ཆུའི་ལྷག་མ་ཡར་ལུད་པས་མི་བསྐྱོད་པས་དབུ་བརྒྱན།",
    "target": "ཆུ འི་ ལྷག་མ་ ཡར་ ལུད་པ ས་ མི་ བསྐྱོད་པ ས་ དབུ་ བརྒྱན །"
  },
  {
    "source": "མགོན་པོའི་ཐུགས་ཀར་པདྨ་དང་ཉི་མའི་གདན་གྱི་སྟེང་དུ།",
    "target": "མགོན་པོ འི་ ཐུགས་ཀ ར་ པདྨ་ དང་ ཉི་མ འི་ གདན་ གྱི་ སྟེང་ དུ །"
  },
  {
    "source": "ཧཱུྃ་མར་ནག་བསམ།",
    "target": "ཧཱུྃ་ མར་ ནག་ བསམ །"
  },
  {
    "source": "དེའི་གཡས་བསྐོར་དུ།",
    "target": "དེ འི་ གཡས་ བསྐོར་ དུ །"
  },
  {
    "source": "ཨོཾ་མ་ཧཱ་ཀཱ་ལ་དུ་རུ་སྭ་ཧཱུྃ་ཧཱུྃ་ཕཊ་ཕཊ།",
    "target": "ཨོཾ་ མ་ཧཱ་ ཀཱ་ ལ་ དུ་ རུ་ སྭ་ ཧཱུྃ་ ཧཱུྃ་ ཕཊ་ ཕཊ །"
  },
  {
    "source": "ཅེས་པ་རྩ་བའི་བསྙེན་པ་དང་།",
    "target": "ཅེས་ པ་ རྩ་བ འི་ བསྙེན་པ་ དང་ །"
  },
  {
    "source": "ཤཱ་ས་ཎའི་སྔགས་རིང་སྤྱི་དང་མཐུན་པར།",
    "target": "ཤཱ་ ས་ ཎ འི་ སྔགས་ རིང་ སྤྱི་ དང་ མཐུན་པ ར །"
  },
  {
    "source": "གྲུབ་པའི་རྟགས་མ་བྱུང་གི་བར་དུ་བསྐྱལ་ལོ།།",
    "target": "གྲུབ་པ འི་ རྟགས་ མ་ བྱུང་ གི་ བར་ དུ་ བསྐྱལ་ ལོ ། །"
  },
  {
    "source": "དམ་ཚིག་ཏུ་ཁྱི་དང་བྱ་ནག་རྡོ་མི་རྒྱབ།",
    "target": "དམ་ཚིག་ ཏུ་ ཁྱི་ དང་ བྱ་ ནག་ རྡོ་ མི་ རྒྱབ །"
  },
  {
    "source": "མགོན་པོ་ལ་གཏོར་མ་ཕུལ་བའི་རིམ་པ་ནི།",
    "target": "མགོན་པོ་ ལ་ གཏོར་མ་ ཕུལ་བ འི་ རིམ་པ་ ནི །"
  },
  {
    "source": "རང་གི་མདུན་དུ་ཐོད་པའི་སྣོད་དམ།",
    "target": "རང་ གི་ མདུན་ དུ་ ཐོད་པ འི་ སྣོད་ དམ །"
  },
  {
    "source": "རིན་པོ་ཆེ་སྣོད་དུ་གཏོར་མ་བཤམས་ལ།",
    "target": "རིན་པོ་ཆེ་ སྣོད་ དུ་ གཏོར་མ་ བཤམས་ ལ །"
  },
  {
    "source": "ཨ་མྲྀ་ཏས་བསང་།",
    "target": "ཨ་མྲྀ་ཏ ས་ བསང་ །"
  },
  {
    "source": "སྭ་བྷཱ་ཝས་སྦྱང་།",
    "target": "སྭ་ བྷཱ་ཝ ས་ སྦྱང་ །"
  },
  {
    "source": "སྟོང་པའི་ངང་ལས་ཡཾ་ལས་རླུང་།",
    "target": "སྟོང་པ འི་ ངང་ ལས་ ཡཾ་ ལས་ རླུང་ །"
  },
  {
    "source": "རཾ་ལས་མེ།",
    "target": "རཾ་ ལས་ མེ །"
  },
  {
    "source": "ཀཾ་ལས་མི་མགོའི་སྒྱེད་པོ་གསུམ།",
    "target": "ཀཾ་ ལས་ མི་མགོ འི་ སྒྱེད་པོ་ གསུམ །"
  },
  {
    "source": "ཨ་ལས་ཀ་པཱ་ལའི་སྣོད་ཡངས་ཤིང་རྒྱ་ཆེ་བའི་ནང་དུ།",
    "target": "ཨ་ལ ས་ ཀ་པཱ་ལ འི་ སྣོད་ ཡངས་ ཤིང་ རྒྱ་ཆེ་བ འི་ ནང་ དུ །"
  },
  {
    "source": "གོ་ཀུ་ད་ཧ་ན་ལས་ཤ་ལྔ།",
    "target": "གོ་ ཀུ་ ད་ཧ་ ན་ ལས་ ཤ་ ལྔ །"
  },
  {
    "source": "མི་མུ་མ་ར་ཤུ་ལས་བདུད་རྩི་ལྔ།",
    "target": "མི་ མུ་ མ་ ར་ ཤུ་ལ ས་ བདུད་རྩི་ ལྔ །"
  },
  {
    "source": "ཧཱུྃ་བྷཱུྃ་ཨཾ་ཛྲིཾ་ཁཾ་ལས་ཡེ་ཤེས་ལྔ།",
    "target": "ཧཱུྃ་ བྷཱུྃ་ ཨཾ་ ཛྲིཾ་ ཁཾ་ ལས་ ཡེ་ཤེས་ ལྔ །"
  },
  {
    "source": "དེ་རྣམས་ཀྱི་སྟེང་དུ་ཟླ་བའི་དཀྱིལ་འཁོར་ཐོད་པའི་ཁ་ཆོད་ཀྱི་ཚུལ་དུ་ཡོད་པའི་དབུས་སུ།",
    "target": "དེ་ རྣམས་ ཀྱི་ སྟེང་ དུ་ ཟླ་བ འི་ དཀྱིལ་འཁོར་ ཐོད་པ འི་ ཁ་ ཆོད་ ཀྱི་ ཚུལ་ དུ་ ཡོད་པ འི་ དབུས་ སུ །"
  },
  {
    "source": "རྡོ་རྗེ་ཕྱེད་པ་གྱེན་དུ་འགྲེངས་པའི་ཁོང་སེང་དུ་ཨོཾ་ཨཱཿཧཱུྃ་གིས་མཚན་པར་གྱུར།",
    "target": "རྡོ་རྗེ་ ཕྱེད་པ་ གྱེན་ དུ་ འགྲེངས་པ འི་ ཁོང་ སེང་ དུ་ ཨོཾ་ ཨཱཿ ཧཱུྃ་ གིས་ མཚན་པ ར་ གྱུར །"
  },
  {
    "source": "རང་ཉིད་ཀྱི་ཐུགས་ཀ་ནས་འོད་ཟེར་འཕྲོས།",
    "target": "རང་ ཉིད་ ཀྱི་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "གཏོར་མ་ལ་ཕོག།",
    "target": "གཏོར་མ་ ལ་ ཕོག །"
  },
  {
    "source": "རླུང་གཡོས་མེ་སྦར།",
    "target": "རླུང་ གཡོས་ མེ་ སྦར །"
  },
  {
    "source": "ཐོད་པ་དྲོངས།",
    "target": "ཐོད་པ་ དྲོངས །"
  },
  {
    "source": "མི་གཙང་བ་སྤུ་བའི་ཚུལ་དུ་ཕྱིར་ལུད།",
    "target": "མི་ གཙང་བ་ སྤུ་བ འི་ ཚུལ་ དུ་ ཕྱི ར་ ལུད །"
  },
  {
    "source": "རླངས་པ་འོད་ཟེར་གྱི་ཚུལ་དུ་ཡར་འཕྲོས།",
    "target": "རླངས་པ་ འོད་ཟེར་ གྱི་ ཚུལ་ དུ་ ཡ ར་ འཕྲོས །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་དམ་གྱི་རྒྱུད་བསྐུལ།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ ཀྱི་ ཐུགས་དམ་ གྱི་ རྒྱུད་ བསྐུལ །"
  },
  {
    "source": "དེ་རྣམས་ཀྱི་ཐུགས་ཀ་ནས་ཡེ་ཤེས་ཀྱི་བདུད་རྩི་མར་བཀུག་ནས།",
    "target": "དེ་ རྣམས་ ཀྱི་ ཐུགས་ ཀ་ ནས་ ཡེ་ཤེས་ ཀྱི་ བདུད་རྩི་ མ ར་ བཀུག་ ནས །"
  },
  {
    "source": "དམ་ཚིག་གི་བདུད་རྩི་དང་འདྲེས།",
    "target": "དམ་ཚིག་ གི་ བདུད་རྩི་ དང་ འདྲེས །"
  },
  {
    "source": "སླར་ཡང་རྡོ་རྗེ་ཨོཾ་ཨཱཿཧཱུྃ་གིས་མཚན་པ་ཟླ་བའི་ཁ་ཆོད་དང་བཅས་༼༤༩༣༽པ་ཐོད་པའི་ནང་དུ་ལྷུང་བས།",
    "target": "སླ ར་ ཡང་ རྡོ་རྗེ་ ཨོཾ་ ཨཱཿ ཧཱུྃ་ གིས་ མཚན་པ་ ཟླ་བ འི་ ཁ་ ཆོད་ དང་ བཅས་ ༼ ༤༩༣ ༽ པ་ ཐོད་པ འི་ ནང་ དུ་ ལྷུང་བ ས །"
  },
  {
    "source": "གཉིས་སུ་མེད་པའི་བདུད་རྩིའི་རྒྱ་མཚོ་ཆེན་པོར་གྱུར།",
    "target": "གཉིས་ སུ་ མེད་པ འི་ བདུད་རྩི འི་ རྒྱ་མཚོ་ ཆེན་པོ ར་ གྱུར །"
  },
  {
    "source": "མགོན་པོ་འཁོར་བཅས་ཀྱི་ལྗགས་རྡོ་རྗེའི་སྦུ་གུ་ཅན་གཏོར་མ་ལ་ཟུག་ཅིང་གསོལ་བར་བསམ་ལ།",
    "target": "མགོན་པོ་ འཁོར་བཅས་ ཀྱི་ ལྗགས་ རྡོ་རྗེ འི་ སྦུ་གུ་ ཅན་ གཏོར་ མ་ ལ་ ཟུག་ ཅིང་ གསོལ་བ ར་ བསམ་ ལ །"
  },
  {
    "source": "རྩ་བའི་སྔགས་དང་།",
    "target": "རྩ་བ འི་ སྔགས་ དང་ །"
  },
  {
    "source": "ཤཱ་ས་ཎའི་སྔགས་ཀྱི་ཤམ་དུ་ཨི་དཾ་བ་ལིཾ་ཏ་ཁ་ཁཱ་ཧི་ཁཱ་ཧི་ཞེས་པ་གསུམ་མམ་བདུན་གང་རུང་གི་འབུལ།",
    "target": "ཤཱ་ ས་ ཎ འི་ སྔགས་ ཀྱི་ ཤམ་ དུ་ ཨི་དཾ་བ་ ལིཾ་ ཏ་ ཁ་ ཁཱ་ཧི་ཁཱ་ཧི་ ཞེས་ པ་ གསུམ་ མམ་ བདུན་ གང་ རུང་ གི་ འབུལ །"
  },
  {
    "source": "མཐར་ཨརྒྷཱཾ་ལ་སོགས་པས་མཆོད་ཅིང་བསྟོད་པ་ནི།",
    "target": "མཐ ར ་ཨརྒྷཱཾ་ ལ་ སོགས་པ ས་ མཆོད་ ཅིང་ བསྟོད་པ་ ནི །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "རབ་འཇིགས་དུར་ཁྲོད་ཀེང་རུང་གཞལ་ཡས་ནས།།",
    "target": "རབ་ འཇིགས་ དུར་ཁྲོད་ ཀེང་ རུང་ གཞལ་ཡས་ ནས ། །"
  },
  {
    "source": "མདུང་དང་རང་གྲི་གཤིབ་པའི་གུར་ཁང་དུ།།",
    "target": "མདུང་ དང་ རང་ གྲི་ གཤིབ་པ འི་ གུར་ཁང་ དུ ། །"
  },
  {
    "source": "མ་མོ་མཁའ་འགྲོ་རླུང་ལྟར་འཚུབས་པའི་དབུས།།",
    "target": "མ་མོ་ མཁའ་འགྲོ་ རླུང་ ལྟ ར་ འཚུབས་པ འི་ དབུས ། །"
  },
  {
    "source": "གྲུ་གསུམ་དམར་ནག་འབར་བའི་གཞལ་ཡས་སུ།།",
    "target": "གྲུ་གསུམ་ དམར་ནག་ འབར་བ འི་ གཞལ་ཡས་ སུ ། །"
  },
  {
    "source": "དགྲ་བགེགས་བསྣོལ་ཞིང་གནམ་ལྕགས་འཁོར་ལོའི་སྟེང་།།",
    "target": "དགྲ་བགེགས་ བསྣོལ་ ཞིང་ གནམ་ལྕགས་ འཁོར་ལོ འི་ སྟེང་ ། །"
  },
  {
    "source": "པདྨ་ཉི་ཟླ་བརྩེགས་པའི་གདན་སྟེང་དུ།།",
    "target": "པདྨ་ ཉི་ཟླ་ བརྩེགས་པ འི་ གདན་ སྟེང་ དུ ། །"
  },
  {
    "source": "ཧཱུྃ་ལས་བྱུང་བའི་ནག་པོ་མཐུ་བོ་ཆེ།།",
    "target": "ཧཱུྃ་ ལས་ བྱུང་བ འི་ ནག་པོ་ མཐུ་ བོ་ ཆེ ། །"
  },
  {
    "source": "སྤྱན་རས་གཟིགས་མགོན་བཀའ་སྲུང་དམ་ཚིག་ཅན།།",
    "target": "སྤྱན་རས་གཟིགས་ མགོན་ བཀའ་སྲུང་ དམ་ཚིག་ ཅན ། །"
  },
  {
    "source": "བྲག་ལྷ་མགོན་པོ་མགོན་པོ་འབུམ་གྱི་རྗེ།།",
    "target": "བྲག་ ལྷ་ མགོན་པོ་ མགོན་པོ་ འབུམ་ གྱི་ རྗེ ། །"
  },
  {
    "source": "སངས་རྒྱས་བསྟན་སྲུང་ནག་པོ་ཁྱོད་ལ་འདུད།།",
    "target": "སངས་རྒྱས་ བསྟན་སྲུང་ ནག་པོ་ ཁྱོད་ ལ་ འདུད ། །"
  },
  {
    "source": "ཧཱུྃ་སྐུ་མདོག་དམར་ནག་ཞལ་གཅིག་ཕྱག་གཉིས་པ།།",
    "target": "ཧཱུྃ་ སྐུ་མདོག་ དམར་ནག་ ཞལ་ གཅིག་ ཕྱག་ གཉིས་པ ། །"
  },
  {
    "source": "ཆོས་ཉིད་མི་འགྱུར་ཐབས་དང་ཤེས་རབ་ལྡན།།",
    "target": "ཆོས་ཉིད་ མི་ འགྱུར་ ཐབས་ དང་ ཤེས་རབ་ ལྡན ། །"
  },
  {
    "source": "ཞལ་གདམས་མཚེ་གཙིགས་སྤྱན་གསུམ་སྡང་མིག་གཡོ།།",
    "target": "ཞལ་གདམས་ མཚེ་ གཙིགས་ སྤྱན་ གསུམ་ སྡང་ མིག་ གཡོ ། །"
  },
  {
    "source": "སྐྱེ་འདི་རྩད་གཅོད་དུས་གསུམ་ས་ལེར་གཟིགས།།",
    "target": "སྐྱེ་ འདི་ རྩད་ གཅོད་ དུས་ གསུམ་ ས་ལེ ར་ གཟིགས ། །"
  },
  {
    "source": "ལེགས་ལྡན་ནག་པོ་ཁྱོད་ལ་ཕྱག་འཚལ་བསྟོད།།",
    "target": "ལེགས་ལྡན་ ནག་པོ་ ཁྱོད་ ལ་ ཕྱག་ འཚལ་ བསྟོད ། །"
  },
  {
    "source": "དབུ་སྐྲ་གྱེན་བརྫེས་ཐོད་སྐམ་ལྔ་ཡིས་བརྒྱན།།",
    "target": "དབུ་ སྐྲ་ གྱེན་ བརྫེ ས་ ཐོད་སྐམ་ ལྔ་ ཡིས་ བརྒྱན ། །"
  },
  {
    "source": "ལྷ་མིན་གཡུལ་བཟློག་ཡེ་ཤེས་ལྔ་ཡིས་མཚན།།",
    "target": "ལྷ་མིན་ གཡུལ་ བཟློག་ ཡེ་ཤེས་ ལྔ་ ཡིས་ མཚན ། །"
  },
  {
    "source": "ཁྲོ་གཉེར་གཡོ་ཞིང་ཤངས་ནས་རླུང་སྒྲ་འབྱིན།།",
    "target": "ཁྲོ་གཉེར་ གཡོ་ ཞིང་ ཤངས་ ནས་ རླུང་ སྒྲ་ འབྱིན ། །"
  },
  {
    "source": "དམ་ལ་གནས་ཤིང་འབྱུང་པོ་འདུལ་བར་བྱེད།།",
    "target": "དམ་ ལ་ གནས་ ཤིང་ འབྱུང་པོ་ འདུལ་བ ར་ བྱེད ། །"
  },
  {
    "source": "ནག་པོ་བསྟན་སྲུང་ཁྱོད་ལ་ཕྱག་འཚལ་བསྟོད།།",
    "target": "ནག་པོ་ བསྟན་སྲུང་ ཁྱོད་ ལ་ ཕྱག་ འཚལ་ བསྟོད ། །"
  },
  {
    "source": "ལྗགས་འདྲིལ་འགྱུར་གྱིས་གསང་བའི་ཆོས་སྒྲ་སྒྲོགས།།",
    "target": "ལྗགས་ འདྲིལ་ འགྱུར་ གྱིས་ གསང་བ འི་ ཆོས་ སྒྲ་ སྒྲོགས ། །"
  },
  {
    "source": "གནོད་བྱེད་སྒྲོལ་༼༤༩༤༽ཞིང་དམ་ཚིག་ཅན་ལ་སྐྱོབ།།",
    "target": "གནོད་ བྱེད་ སྒྲོལ་ ༼ ༤༩༤ ༽ ཞིང་ དམ་ཚིག་ ཅན་ ལ་ སྐྱོབ ། །"
  },
  {
    "source": "ཐོད་རློན་དོ་ཤལ་གདུག་པ་སྦྲུལ་གྱིས་བརྒྱན།།",
    "target": "ཐོད་ རློན་ དོ་ཤལ་ གདུག་པ་ སྦྲུལ་ གྱིས་ བརྒྱན ། །"
  },
  {
    "source": "དུར་ཁྲོད་ཆས་ལྡན་ཀླུ་རིགས་བཞི་པོ་འདུལ།།",
    "target": "དུར་ཁྲོད་ ཆས་ ལྡན་ ཀླུ་ རིགས་ བཞི་པོ་ འདུལ ། །"
  },
  {
    "source": "རྣལ་འབྱོར་དགྲ་ལྷ་ནག་པོ་ཁྱོད་ལ་བསྟོད།།",
    "target": "རྣལ་འབྱོར་ དགྲ་ ལྷ་ ནག་པོ་ ཁྱོད་ ལ་ བསྟོད ། །"
  },
  {
    "source": "ཕྱག་གཡས་རིན་ཆེན་བིང་དང་གཡོན་པར་བུ།།",
    "target": "ཕྱག་ གཡས་ རིན་ཆེན་ བིང་ དང་ གཡོན་པ ར་ བུ ། །"
  },
  {
    "source": "ལོག་འདྲེན་འདུལ་ཞིང་སེམས་ཅན་རེ་བ་བཀང་།།",
    "target": "ལོག་འདྲེན་ འདུལ་ ཞིང་ སེམས་ཅན་ རེ་བ་ བཀང་ ། །"
  },
  {
    "source": "སྟག་ལྤགས་ཤམ་ཐབས་དར་ནག་འཇོལ་བེར་གསོལ།།",
    "target": "སྟག་ ལྤགས་ ཤམ་ཐབས་ དར་ ནག་ འཇོལ་ བེར་ གསོལ ། །"
  },
  {
    "source": "མ་མོ་འདུ་ཞིང་དམ་ཅན་དབང་དུ་སྡུད།།",
    "target": "མ་མོ་ འདུ་ ཞིང་ དམ་ཅན་ དབང་ དུ་ སྡུད ། །"
  },
  {
    "source": "བཀའ་ཡི་བསྟན་སྲུང་ནག་པོ་ཁྱོད་ལ་བསྟོད།།",
    "target": "བཀའ་ ཡི་ བསྟན་ སྲུང་ ནག་པོ་ ཁྱོད་ ལ་ བསྟོད ། །"
  },
  {
    "source": "ཞབས་གཉིས་དོར་སྟབས་སྐུ་ནི་འགྱིང་བའི་ཚུལ།།",
    "target": "ཞབས་ གཉིས་ དོར་སྟབས་ སྐུ་ ནི་ འགྱིང་བ འི་ ཚུལ ། །"
  },
  {
    "source": "དགྲ་བགེགས་སྒྲོལ་ཞིང་བདུད་དཔུང་མ་ལུས་འདུལ།།",
    "target": "དགྲ་བགེགས་ སྒྲོལ་ ཞིང་ བདུད་དཔུང་ མ་ ལུས་ འདུལ ། །"
  },
  {
    "source": "ལྷ་ཡི་ལྷ་མཆོག་ནག་པོ་ཁྱོད་ལ་བསྟོད།།",
    "target": "ལྷ་ ཡི་ ལྷ་ མཆོག་ ནག་པོ་ ཁྱོད་ ལ་ བསྟོད ། །"
  },
  {
    "source": "རྣལ་འབྱོར་གང་ཞིག་དམ་ཚིག་ལྡན་པ་ལ།།",
    "target": "རྣལ་འབྱོར་ གང་ ཞིག་ དམ་ཚིག་ ལྡན་པ་ ལ ། །"
  },
  {
    "source": "ཚུལ་བཞིན་རེ་བ་བསྐོང་བའི་ནག་པོ་ཆེ།།",
    "target": "ཚུལ་ བཞིན་ རེ་བ་ བསྐོང་བ འི་ ནག་པོ་ ཆེ ། །"
  },
  {
    "source": "ཕུད་གཏོར་གཙང་མ་ཤ་ཁྲག་དམར་གྱིས་བརྒྱན།",
    "target": "ཕུད་ གཏོར་ གཙང་མ་ ཤ་ཁྲག་ དམར་ གྱིས་ བརྒྱན །"
  },
  {
    "source": "ལེབ་རྒན་དམར་ནག་པཎ་འབར་པའི་འཕན་དང་བཙུག།",
    "target": "ལེབ་ རྒན་ དམར་ནག་ པཎ་ འབར་པ འི་ འཕན་ དང་ བཙུག །"
  },
  {
    "source": "ཟེར་བའང་དར་མཛེས་པར་བརྒྱན།།",
    "target": "ཟེར་བ འང་ དར་ མཛེས་པ ར་ བརྒྱན ། །"
  },
  {
    "source": "བདུད་རྩི་ཆང་མཆོག་ཕུད་རྒོད་བྲན་པ་འདི།།",
    "target": "བདུད་རྩི་ ཆང་ མཆོག་ ཕུད་ རྒོད་ བྲན་པ་ འདི ། །"
  },
  {
    "source": "དཔལ་ལྡན་བྲག་མགོན་འཁོར་དང་བཅས་ལ་འབུལ།།",
    "target": "དཔལ་ལྡན་ བྲག་ མགོན་ འཁོར་ དང་ བཅས་ ལ་ འབུལ ། །"
  },
  {
    "source": "སངས་རྒྱས་བསྟན་པ་སྲུང་ཕྱིར་བཞེས་སུ་གསོལ།།",
    "target": "སངས་རྒྱས་བསྟན་པ་ སྲུང་ ཕྱི ར་ བཞེས་ སུ་ གསོལ ། །"
  },
  {
    "source": "རྣལ་འབྱོར་ཕྲིན་ལས་བསྒྲུབ་ཕྱིར་བཞེས་སུ་གསོལ།།",
    "target": "རྣལ་འབྱོར་ ཕྲིན་ལས་ བསྒྲུབ་ ཕྱི ར་ བཞེས་ སུ་ གསོལ ། །"
  },
  {
    "source": "སྔོན་ཚེ་སྤྱན་རས་གཟིགས་མགོན་སྤྱན་སྔ་རུ།།",
    "target": "སྔོན་ ཚེ་ སྤྱན་རས་གཟིགས་ མགོན་ སྤྱན་ སྔ་ རུ ། །"
  },
  {
    "source": "ཁས་བླངས་དམ་བཅས་དམ་ཚིག་དྲན་གྱིས་ལ།།",
    "target": "ཁ ས་ བླངས་ དམ་ བཅས་ དམ་ཚིག་ དྲན་ གྱིས་ ལ ། །"
  },
  {
    "source": "རྣལ་འབྱོར་བདག་གིས་བཅོལ་བའི་ཕྲིན་ལས་སྒྲུབས།།",
    "target": "རྣལ་འབྱོར་ བདག་ གིས་ བཅོལ་བ འི་ ཕྲིན་ ལ ས་ སྒྲུབས ། །"
  },
  {
    "source": "ཞེས་པས་མཆོད་ཅིང་བསྟོད་ལ།",
    "target": "ཞེས་ པ ས་ མཆོད་ ཅིང་ བསྟོད་ ལ །"
  },
  {
    "source": "ཚོགས་ཀྱི་ཡོ་བྱད་ལ་སོགས་པ་རྒྱ་ཆེར་བྱའོ།།",
    "target": "ཚོགས་ ཀྱི་ ཡོ་བྱད་ ལ་ སོགས་པ་ རྒྱ་ ཆེ ར་ བྱ འོ ། །"
  },
  {
    "source": "མཐར་གཤེགས་བསྡུ་བསྔོ་བ་སྨོན་ལམ་བཀྲ་ཤིས་ལ་སོགས་པ་རྗེས་ཀྱི་བྱ་བ་ལ་བརྩོན་པར་བྱའོ།།",
    "target": "མཐ ར་ གཤེགས་ བསྡུ་ བསྔོ་བ་ སྨོན་ལམ་ བཀྲ་ཤིས་ ལ་ སོགས་པ་ རྗེས་ ཀྱི་ བྱ་བ་ ལ་ བརྩོན་པ ར་ བྱ འོ ། །"
  },
  {
    "source": "དཔལ་ལྡན་བྲག་ལྷ་མགོན་པོའི་མངོན་པར་རྟོགས་པ་གཏོར་བསྔོས་མཆོད་བསྟོད་དང་བཅས་པ་འདི།",
    "target": "དཔལ་ལྡན་ བྲག་ ལྷ་ མགོན་པོ འི་ མངོན་པ ར་ རྟོགས་པ་ གཏོར་ བསྔོས་ མཆོད་བསྟོད་ དང་ བཅས་པ་ འདི །"
  },
  {
    "source": "རྗེ་བཙུན་མི་ཏྲའི་མན་ངག་སྙན་དུ་བརྒྱུད་པ་སློབ་མ་གཅིག་བརྒྱུད་དུ་༼༤༩༥༽གདམས་པའི་མན་ངག།",
    "target": "རྗེ་བཙུན་ མི་ ཏྲ འི་ མན་ངག་ སྙན་ དུ་ བརྒྱུད་པ་ སློབ་མ་ གཅིག་ བརྒྱུད་ དུ་ ༼ ༤༩༥ ༽ གདམས་པ འི་ མན་ངག །"
  },
  {
    "source": "རིན་པ་ཆེ་གསེར་ཞུན་མ་འདྲིལ་བ་ལྟ་བུ་འདི་ཡི་གེ་རིས་སུ་སྡེབ་ཏུ་མེད་པ་ལ།",
    "target": "རིན་པ་ ཆེ་ གསེར་ ཞུན་ མ་ འདྲིལ་བ་ ལྟ་བུ་ འདི་ ཡི་གེ་ རིས་ སུ་ སྡེབ་ ཏུ་ མེད་པ་ ལ །"
  },
  {
    "source": "གཞན་མ་འགའ་ལ་ཕན་པའི་ཕྱིར་དུ་རྗེ་བཙུན་གྲགས་པ་རིན་ཆེན་གྱི་དྲུང་དུ།",
    "target": "གཞན་ མ་ འགའ་ ལ་ ཕན་པ འི་ ཕྱི ར་ དུ་ རྗེ་བཙུན་ གྲགས་པ་རིན་ཆེན་ གྱི་ དྲུང་ དུ །"
  },
  {
    "source": "མང་དུ་ཐོས་པའི་སློབ་དཔོན་སངས་རྒྱས་འོད་ཟེར་གྱིས་ཡང་ཡང་གསོལ་བ་བཏབ་ཅིང་བསྐུལ་བའི་ངོར།",
    "target": "མང་ དུ་ ཐོས་པ འི་ སློབ་དཔོན་ སངས་རྒྱས་ འོད་ཟེར་ གྱིས་ ཡང་ ཡང་ གསོལ་བ་ བཏབ་ ཅིང་ བསྐུལ་བ འི་ ངོར །"
  },
  {
    "source": "མགོན་པོ་མཆོག་གི་རྣལ་འབྱོར་པ་གྷིར་ཏི་རཏྣས་དབེན་གནས་མདོ་ཆེན་དགོན་པར་ལེགས་པར་སྦྱར་བའི་ཡི་གེ་པ་ནི་བུདྡྷ་བཛྲས་བགྱིས་པའོ།།",
    "target": "མགོན་པོ་ མཆོག་ གི་ རྣལ་འབྱོར་པ་ གྷིར་ ཏི་ རཏྣ ས་ དབེན་གནས་ མདོ་ ཆེན་ དགོན་པ ར་ ལེགས་པ ར་ སྦྱར་བ འི་ ཡི་གེ་པ་ ནི་ བུདྡྷ་ བཛྲས་ བགྱིས་པ འོ ། །"
  },
  {
    "source": "དགེ་བས་འགྲོ་བ་འདྲེན་པར་ཤོག།",
    "target": "དགེ་བ ས་ འགྲོ་བ་ འདྲེན་པ ར་ ཤོག །"
  },
  {
    "source": "ཤིན་ཏུ་དག་པ་སྦྱར་བ་འདི་སུ་ལ་མི་བསྟན་སྦ་བར་བྱའོ།།",
    "target": "ཤིན་ ཏུ་ དག་པ་ སྦྱར་བ་ འདི་ སུ་ ལ་ མི་ བསྟན་ སྦ་བ ར་ བྱ འོ ། །"
  },
  {
    "source": "མངྒ་ལཾ།",
    "target": "མངྒ་ལཾ །"
  }
]
