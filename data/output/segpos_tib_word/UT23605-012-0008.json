[
  {
    "source": "༼༢༣༧༽༄༅།།",
    "target": "༼ ༢༣༧ ༽ ༄༅ ། །"
  },
  {
    "source": "ཕྱག་ཆེན་གའུ་མའམ་རང་བབས་རྣམ་གསུམ་ཞེས་བྱ་བའི་ཁྲིད་ཡིག་བཞུགས་སོ།།",
    "target": "ཕྱག་ཆེན་གའུ་མ འམ་ རང་བབ ས་ རྣམ་ གསུམ་ ཞེས་ བྱ་བ འི་ ཁྲིད་ ཡིག་ བཞུགས་ སོ ། །"
  },
  {
    "source": "༼༢༣༨༽༄༅།།",
    "target": "༼ ༢༣༨ ༽ ༄༅ ། །"
  },
  {
    "source": "ན་མོ་གུ་རུ་ཝེ།།",
    "target": "ན་མོ་ གུ་རུ་ཝེ ། །"
  },
  {
    "source": "ཕྱག་རྒྱ་ཆེན་པོ་གའུ་མའམ་རང་བབས་རྣམ་གསུམ་ཞེས་བྱ་བ།",
    "target": "ཕྱག་རྒྱ་ ཆེན་པོ་ གའུ་ མ འམ་ རང་ བབས་ རྣམ་ གསུམ་ ཞེས་ བྱ་བ །"
  },
  {
    "source": "ཡེ་ཤེས་མཁའ་འགྲོ་ནི་གུ་མའི་གདམས་ངག་འདི་ལ།",
    "target": "ཡེ་ཤེས་མཁའ་འགྲོ་ ནི་ གུ་ མ འི་ གདམས་ངག་ འདི་ ལ །"
  },
  {
    "source": "ཁྲིད་ཀྱི་སྔོན་འགྲོ་དལ་འབྱོར་རྙེད་དཀའ།",
    "target": "ཁྲིད་ ཀྱི་ སྔོན་ འགྲོ་ དལ་འབྱོར་ རྙེད་ དཀའ །"
  },
  {
    "source": "མི་རྟག་པ།",
    "target": "མི་ རྟག་པ །"
  },
  {
    "source": "སྡུག་བསྔལ་སོགས་སྤྱི་དང་མཐུན།",
    "target": "སྡུག་བསྔལ་ སོགས་ སྤྱི་ དང་ མཐུན །"
  },
  {
    "source": "སྐྱབས་འགྲོ་སེམས་བསྐྱེད་དང་།",
    "target": "སྐྱབས་ འགྲོ་ སེམས་ བསྐྱེད་ དང་ །"
  },
  {
    "source": "ཨ་ཡི་སྟོང་ར་རྣམས་ནི་གུ་ཆོས་དྲུག་དང་འདྲ།",
    "target": "ཨ་ཡི་ སྟོང་ ར་ རྣམས་ ནི་ གུ་ ཆོས་ དྲུག་ དང་ འདྲ །"
  },
  {
    "source": "ཐུན་གྱི་སྔོན་འགྲོ་བླ་མའི་རྣལ་འབྱོར་ནི།",
    "target": "ཐུན་ གྱི་ སྔོན་ འགྲོ་ བླ་མ འི་ རྣལ་འབྱོར་ ནི །"
  },
  {
    "source": "གཞན་སྒྱུ་ལུས་དང་འདྲ་བ་ལས་མཎྜལ་མང་དུ་འབུལ།",
    "target": "གཞན་ སྒྱུ་ལུས་ དང་ འདྲ་བ་ ལས་ མཎྜལ་ མང་ དུ་ འབུལ །"
  },
  {
    "source": "བདག་འཛིན་བློ་ཡིས་ཐོངས་བར་མཛད་དུ་གསོལ།",
    "target": "བདག་ འཛིན་ བློ་ ཡིས་ ཐོངས་བ ར་ མཛད་ དུ་ གསོལ །"
  },
  {
    "source": "དགོས་མེད་རྒྱུད་ལ་སྐྱེ་བར་མཛད་དུ་གསོལ།",
    "target": "དགོས་ མེད་ རྒྱུད་ ལ་ སྐྱེ་བ ར་ མཛད་ དུ་ གསོལ །"
  },
  {
    "source": "འོད་གསལ་ཕྱག་རྒྱ་ཆེན་པོ་རྟོགས་པར་མཛད་དུ་གསོལ།",
    "target": "འོད་གསལ་ ཕྱག་རྒྱ་ ཆེན་པོ་ རྟོགས་པ ར་ མཛད་ དུ་ གསོལ །"
  },
  {
    "source": "ཞེས་པ་ཁྱད་པར་རོ།།",
    "target": "ཞེས་ པ་ ཁྱད་པ ར་ རོ ། །"
  },
  {
    "source": "ཁྲིད་དངོས་ལ།",
    "target": "ཁྲིད་ དངོས་ ལ །"
  },
  {
    "source": "སྔོན་འགྲོ་རང་བབས་རྣམ་གསུམ།",
    "target": "སྔོན་ འགྲོ་ རང་བབ ས་ རྣམ་ གསུམ །"
  },
  {
    "source": "དངོས་གཞི་སྐྱོན་བཞི་རང་གྲོལ།",
    "target": "དངོས་གཞི་ སྐྱོན་ བཞི་ རང་ གྲོལ །"
  },
  {
    "source": "རྗེས་སྐུ་གསུམ་རང་ཤར་གྱི་ཁྲིད་དོ།།",
    "target": "རྗེས་ སྐུ་ གསུམ་ རང་ ཤར་ གྱི་ ཁྲིད་ དོ ། །"
  },
  {
    "source": "དང་པོ་ལ་ཞི་གནས་གྱི་ཁྲིད་དང་།",
    "target": "དང་པོ་ ལ་ ཞི་གནས་ གྱི་ ཁྲིད་ དང་ །"
  },
  {
    "source": "ལྷག་མཐོང་གི་ཁྲིད་གཉིས།",
    "target": "ལྷག་མཐོང་ གི་ ཁྲིད་ གཉིས །"
  },
  {
    "source": "དང་པོ་ལ་དམིགས་པའི་གཞི་དང་།",
    "target": "དང་པོ་ ལ་ དམིགས་པ འི་ གཞི་ དང་ །"
  },
  {
    "source": "བོགས་འདོན་ནོ།།",
    "target": "བོགས་ འདོན་ ནོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྔར་སྒོ་གསུམ་གྱི་བྱ་བ་ཐམས་ཅད་༼༢༣༩༽དོན་མེད་ལ་དོར་སོང་འདུག་པས།",
    "target": "སྔ ར་ སྒོ་ གསུམ་ གྱི་ བྱ་བ་ ཐམས་ཅད་ ༼ ༢༣༩ ༽ དོན་མེད་ ལ་ དོར་ སོང་ འདུག་པ ས །"
  },
  {
    "source": "ད་ཕྱིན་ཆད་སྒོམ་ལ་བརྟན་པ་ཅུང་ཟད་ཅིག་མ་སྐྱེས་བར་མི་དགེ་བ་དང་།",
    "target": "ད་ ཕྱིན་ཆད་ སྒོམ་ ལ་ བརྟན་པ་ ཅུང་ཟད་ ཅིག་ མ་ སྐྱེས་བ ར་ མི་ དགེ་བ་ དང་ །"
  },
  {
    "source": "ལུང་མ་བསྟན་ལྟ་ཅི་སྨོས།",
    "target": "ལུང་ མ་ བསྟན་ ལྟ་ ཅི་ སྨོས །"
  },
  {
    "source": "སྤྲོས་བཅས་དགེ་བ་ཡང་རྩོལ་བ་གློད།",
    "target": "སྤྲོས་བཅས་ དགེ་བ་ ཡང་ རྩོལ་བ་ གློད །"
  },
  {
    "source": "ལུས་རྣམ་སྣང་གི་ཆོས་བདུན།",
    "target": "ལུས་ རྣམ་སྣང་ གི་ ཆོས་ བདུན །"
  },
  {
    "source": "ངག་རླུང་རོ་ལན་གསུམ་བསལ་ནས་སྨྲ་བརྗོད་ལྟ་ཅི་སྨོས་རླུང་འཛིན་འདྲེན་ཙམ་ཡང་སྤོང་བའི་རང་བབས།",
    "target": "ངག་ རླུང་ རོ་ ལན་ གསུམ་ བསལ་ ནས་ སྨྲ་ བརྗོད་ ལྟ་ ཅི་ སྨོས་ རླུང་ འཛིན་ འདྲེན་ ཙམ་ ཡང་ སྤོང་བ འི་ རང་བབ ས །"
  },
  {
    "source": "སེམས་མ་བཅོས་པ་ལྷོད་དེ་གློད།",
    "target": "སེམས་ མ་ བཅོས་པ་ ལྷོད་ དེ་ གློད །"
  },
  {
    "source": "དམིགས་སྐོར་གཅིག།",
    "target": "དམིགས་ སྐོར་ གཅིག །"
  },
  {
    "source": "རྣམ་རྟོག་སྣ་ཚོགས་འཕྲོ་ན་ལམ་གྱིས་སྐྱེས་པ་ལ་ངོ་ཤེས།",
    "target": "རྣམ་རྟོག་ སྣ་ཚོགས་ འཕྲོ་ ན་ ལམ་ གྱིས་ སྐྱེས་པ་ ལ་ ངོ་ ཤེས །"
  },
  {
    "source": "འཕྲོ་རྦད་ཀྱིས་བཅད་ལ་བཞག།",
    "target": "འཕྲོ་ རྦད་ ཀྱིས་ བཅད་ ལ་ བཞག །"
  },
  {
    "source": "དམིགས་སྐོར་གཉིས།",
    "target": "དམིགས་ སྐོར་ གཉིས །"
  },
  {
    "source": "འོག་འགྱུ་རྒྱ་འབྱམས་སུ་འགྲོ་ན།",
    "target": "འོག་ འགྱུ་ རྒྱ་འབྱམས་ སུ་ འགྲོ་ ན །"
  },
  {
    "source": "ནམ་དྲན་དུས་ཕྱིན་ཆད་འདི་འདྲ་གཏན་ནས་མ་བྱུང་བ་བྱེད་སྙམ་ཞེ་དམ་བྱ།",
    "target": "ནམ་ དྲན་ དུས་ ཕྱིན་ཆད་ འདི་ འདྲ་ གཏན་ ནས་ མ་ བྱུང་བ་ བྱེད་ སྙམ་ ཞེ་ དམ་ བྱ །"
  },
  {
    "source": "རྣམ་རྟོག་བྱུང་ཙ་ན་དྲན་ཅིང་ངོ་ཤེས་པ་བྱེད་སྙམ་པ་བྱས་པས་སེལ་ཏེ།",
    "target": "རྣམ་རྟོག་ བྱུང་ ཙ་ ན་ དྲན་ ཅིང་ ངོ་ ཤེས་པ་ བྱེད་ སྙམ་པ་ བྱས་པ ས་ སེལ་ ཏེ །"
  },
  {
    "source": "དམིགས་སྐོར་གསུམ།",
    "target": "དམིགས་ སྐོར་ གསུམ །"
  },
  {
    "source": "དེ་དུས་ཤེས་པ་མི་གསལ་བར་སོང་།",
    "target": "དེ་ དུས་ ཤེས་པ་ མི་ གསལ་བ ར་ སོང་ །"
  },
  {
    "source": "བརྗེད་ངས་ཀྱང་ཆེར་འགྲོ་ན་བྱིང་བའི་སྐྱོན་ཡིན།",
    "target": "བརྗེད་ ང ས་ ཀྱང་ ཆེ ར་ འགྲོ་ ན་ བྱིང་བ འི་ སྐྱོན་ ཡིན །"
  },
  {
    "source": "རིག་པ་བསྒྲིམ།",
    "target": "རིག་པ་ བསྒྲིམ །"
  },
  {
    "source": "མིག་དཔངས་གཏོད།",
    "target": "མིག་ དཔངས་ གཏོད །"
  },
  {
    "source": "མཐོངས་དཀར་བ་དང་ཡང་ཐོག་ལ་སོགས་པར་བསྒོམ།",
    "target": "མཐོངས་ དཀར་བ་ དང་ ཡང་ཐོག་ ལ་ སོགས་པ ར་ བསྒོམ །"
  },
  {
    "source": "བྱིང་བ་འཕྲོ་བཅད་དེ་ལངས་བ་སོགས་བྱེད།",
    "target": "བྱིང་བ་ འཕྲོ་ བཅད་ དེ་ ལངས་བ་ སོགས་ བྱེད །"
  },
  {
    "source": "༼༢༤༠༽ཡང་ཚིག་པ་ཟ་ཞིང་སྦུན་ལངས་ན་རྒོད་པ་ཡིན་པས་ལྷོད་ཀྱིས་གློད།",
    "target": "༼ ༢༤༠ ༽ ཡང་ ཚིག་པ་ ཟ་ ཞིང་ སྦུན་ ལངས་ ན་ རྒོད་པ་ ཡིན་པ ས་ ལྷོད་ ཀྱིས་ གློད །"
  },
  {
    "source": "ལྟ་སྟངས་སྨད།",
    "target": "ལྟ་སྟངས་ སྨད །"
  },
  {
    "source": "འདོད་ཡོན་ལ་དགའ་བས་སེམས་གཡེངས་ན།",
    "target": "འདོད་ཡོན་ ལ་ དགའ་བ ས་ སེམས་ གཡེངས་ ན །"
  },
  {
    "source": "མི་རྟག་སྡུག་བསྔལ་ལ་ཡིད་འབྱུང་བར་བྱ་སྟེ་དམིགས་སྐོར་བཞི་པའོ།།",
    "target": "མི་ རྟག་ སྡུག་བསྔལ་ ལ་ ཡིད་ འབྱུང་བ ར་ བྱ་ སྟེ་ དམིགས་ སྐོར་ བཞི་པ འོ ། །"
  },
  {
    "source": "གཉིས་པ་ལ་ལྟ་སྟངས་ངེས་མེད་ལ་བསླབ་པ།",
    "target": "གཉིས་པ་ ལ་ ལྟ་སྟངས་ ངེས་མེད་ ལ་ བསླབ་པ །"
  },
  {
    "source": "ཆོས་སྤྱོད་སྣ་ཚོགས་ལ་བསླབ་པ།",
    "target": "ཆོས་སྤྱོད་ སྣ་ཚོགས་ ལ་ བསླབ་པ །"
  },
  {
    "source": "སྤྱོད་ལམ་སྣ་ཚོགས་དང་བསྲེ་བའོ།།",
    "target": "སྤྱོད་ལམ་ སྣ་ ཚོགས་ དང་ བསྲེ་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "མིག་གི་ལྟ་སྟངས་མཐོ་བ་ཐག་ཉེ་བ་ཐོག་མཐིལ་ལྟ་བུ་དང་།",
    "target": "མིག་ གི་ ལྟ་སྟངས་ མཐོ་བ་ ཐག་ ཉེ་བ་ ཐོག་ མཐིལ་ ལྟ་བུ་ དང་ །"
  },
  {
    "source": "རིང་བ་རི་རྩེའམ་ནམ་མཁའི་དབྱིངས་ལྟ་བུ་ལ་མཉམ་པར་བཞག་སྟེ་དམིགས་སྐོར་ལྔ།",
    "target": "རིང་བ་ རི་རྩེ འམ་ ནམ་ མཁ འི་ དབྱིངས་ ལྟ་བུ་ ལ་ མཉམ་པ ར་ བཞག་ སྟེ་ དམིགས་ སྐོར་ ལྔ །"
  },
  {
    "source": "དམའ་བ་ཉེ་བརྩིག་འཁྲིས་སམ་རིང་བ་རི་རྩིབ་ལྟ་བུ་ལ་མཉམ་པར་བཞག་སྟེ་དྲུག་པའོ།།",
    "target": "དམའ་བ་ ཉེ་ བརྩིག་ འཁྲིས་ སམ་ རིང་བ་ རི་ རྩིབ་ ལྟ་བུ་ ལ་ མཉམ་པ ར་ བཞག་ སྟེ་ དྲུག་པ འོ ། །"
  },
  {
    "source": "ཐད་ཀ་ཉེ་བ་གྱང་ལྡན་ནམ་རིང་བ་རི་ལྡན་ལྟ་བུ་ལ་མཉམ་པར་བཞག་སྟེ་བདུན་པའོ།།",
    "target": "ཐད་ ཀ་ ཉེ་བ་ གྱང་ ལྡན་ ནམ་ རིང་བ་ རི་ ལྡན་ ལྟ་བུ་ ལ་ མཉམ་པ ར་ བཞག་ སྟེ་ བདུན་པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "མདོ་འདོན།",
    "target": "མདོ་ འདོན །"
  },
  {
    "source": "སྔགས་ཟློས།",
    "target": "སྔགས་ ཟློས །"
  },
  {
    "source": "གཏམ་སྣ་ཚོགས་དང་བསྲེ་ཞེས་བའི་དོན་མདོ་ལ་སོགས་པ་ཁ་ཏོན་བྱང་བ་རྣམས་དང་ཐོག་མར་བསྲེ།",
    "target": "གཏམ་ སྣ་ཚོགས་ དང་ བསྲེ་ ཞེས་ བ འི་ དོན་ མདོ་ ལ་ སོགས་པ་ ཁ་ཏོན་ བྱང་བ་ རྣམས་ དང་ ཐོག་མ ར་ བསྲེ །"
  },
  {
    "source": "རིམ་གྱིས་ཁ་ཏོན་ཐམས་ཅད་དང་བསྲེ་གང་ཐུབ་བྱ་སྟེ་བརྒྱད་པའོ།།",
    "target": "རིམ་ གྱིས་ ཁ་ཏོན་ ཐམས་ཅད་ དང་ བསྲེ་ གང་ ཐུབ་ བྱ་ སྟེ་ བརྒྱད་པ འོ ། །"
  },
  {
    "source": "སྔགས་ཐུང་བ་རྣམས་དང་ཐོག་མར་བསྲེ།",
    "target": "སྔགས་ ཐུང་བ་ རྣམས་ དང་ ཐོག་མ ར་ བསྲེ །"
  },
  {
    "source": "དེ་ནས་བཟླས་བ་ཐམས་ཅད་དང་བསྲེ་སྟེ་དགུ་པའོ།།",
    "target": "དེ་ ནས་ བཟླས་བ་ ཐམས་ཅད་ དང་ བསྲེ་ སྟེ་ དགུ་པ འོ ། །"
  },
  {
    "source": "དང་པོར་ཆུ་སྒྲ་སོགས་འབྱུང་བའི་སྒྲ་དང་བསྲེ།",
    "target": "དང་པོ ར་ ཆུ་ སྒྲ་ སོགས་ འབྱུང་བ འི་ སྒྲ་ དང་ བསྲེ །"
  },
  {
    "source": "དེ་ནས་མི་མང་པོའི་ཅ་ཅོ་དང་སྒོ་འཐེན་སོགས་དང་བསྲེ།",
    "target": "དེ་ ནས་ མི་ མང་པོ འི་ ཅ་ཅོ་ དང་ སྒོ་ འཐེན་ སོགས་ དང་ བསྲེ །"
  },
  {
    "source": "དེ་ནས་མི་གཞན་གྱིས་གཏམ་སྨྲ་བ་ལ་བསྲེས་ཏེ་དེ་དག་གི་སྒྲ་ལྷང་ལྷང་བ་དེར་ཧད་དེ་བཞག་སྟེ་དམིགས་སྐོར་བཅུ་པའོ།།",
    "target": "དེ་ ནས་ མི་ གཞན་ གྱིས་ གཏམ་ སྨྲ་བ་ ལ་ བསྲེས་ ཏེ་ དེ་ དག་ གི་ སྒྲ་ ལྷང་ལྷང་བ་ དེ ར་ ཧད་ དེ་ བཞག་ སྟེ་ དམིགས་ སྐོར་ བཅུ་པ འོ ། །"
  },
  {
    "source": "གསུམ་པ་སྤྱོད་ལམ་སྣ་ཚོགས་ལ་བསླབ་སྟེ།",
    "target": "གསུམ་པ་ སྤྱོད་ལམ་ སྣ་ ཚོགས་ ལ་ བསླབ་ སྟེ །"
  },
  {
    "source": "ཟས་ཟ་ན་ཡང་རང་བབས་ཀྱི་ངང་ནས་ཟ།",
    "target": "ཟས་ ཟ་ ན་ ཡང་ རང་ བབས་ ཀྱི་ ངང་ ནས་ ཟ །"
  },
  {
    "source": "ལམ་དུ་འགྲོ་ན་ཡང་དེ་བཞིན་དུ་སྦྱང་།",
    "target": "ལམ་ དུ་ འགྲོ་ ན་ ཡང་ དེ་ བཞིན་ དུ་ སྦྱང་ །"
  },
  {
    "source": "གཏམ་སྨྲ་ན་ཡང་རང་བབས་གྱིས་ངང་ནས་མ་བྲལ་བར་བྱ་སྟེ།",
    "target": "གཏམ་ སྨྲ་ ན་ ཡང་ རང་ བབས་ གྱིས་ ངང་ ནས་ མ་ བྲལ་བ ར་ བྱ་ སྟེ །"
  },
  {
    "source": "དང་པོར་སྒྲིམ་མི་དགོས་བར་དོ་གལ་ཆུང་བ་རྣམས་ལ་སྦྱངས་པས་མཐར་ཐམས་ཅད་ལ་འབྱོངས་པ་ཡིན་ནོ།།",
    "target": "དང་པོ ར་ སྒྲིམ་ མི་ དགོས་བ ར་ དོ་གལ་ ཆུང་བ་ རྣམས་ ལ་ སྦྱངས་པ ས་ མཐ ར་ ཐམས་ཅད་ ལ་ འབྱོངས་ པ་ ཡིན་ ནོ ། །"
  },
  {
    "source": "དེ་བཞིན་དུ་བདེ་སྡུག།",
    "target": "དེ་ བཞིན་ དུ་ བདེ་སྡུག །"
  },
  {
    "source": "དགའ་མི་དགའ།",
    "target": "དགའ་ མི་ དགའ །"
  },
  {
    "source": "ཡང་བག་ཚ་ངོ་ཚ་སྐྱུག་བྲོ་སོགས་མཐོ་དམན་༼༢༤༡༽གྱི་རྣམ་རྟོག་སྐྱེ་བའི་ཡུལ་ཐམས་ཅད་ལ་རང་བབས་སུ་བསྲེས་ཀྱིན་སྦྱང་།།",
    "target": "ཡང་ བག་ཚ་ ངོ་ ཚ་ སྐྱུག་ བྲོ་ སོགས་ མཐོ་དམན་ ༼ ༢༤༡ ༽ གྱི་ རྣམ་རྟོག་ སྐྱེ་བ འི་ ཡུལ་ ཐམས་ཅད་ ལ་ རང་བབ ས་ སུ་ བསྲེས་ ཀྱིན་ སྦྱང་ ། །"
  },
  {
    "source": "ཐམས་ཅད་ཀྱང་སྔར་ལྟར་དགེ་སྦྱོར་གྱི་ངང་དུ་ཚུད་འོང་སྟེ་དམིགས་སྐོར་བཅུ་གཅིག་པའོ།།",
    "target": "ཐམས་ཅད་ ཀྱང་ སྔ ར་ ལྟ ར་ དགེ་སྦྱོར་ གྱི་ ངང་ དུ་ ཚུད་ འོང་ སྟེ་ དམིགས་ སྐོར་ བཅུ་ གཅིག་པ འོ ། །"
  },
  {
    "source": "དེ་ལྟར་ན་ཞི་གནས་ལ་དམིགས་སྐོར་བཅུ་གཅིག་གོ",
    "target": "དེ་ ལྟ ར་ ན་ ཞི་གནས་ ལ་ དམིགས་ སྐོར་ བཅུ་ གཅིག་ གོ"
  },
  {
    "source": "།",
    "target": "།"
  },
  {
    "source": "གཉིས་པ་ལྷག་མཐོང་གི་ཁྲིད་སེམས་ཚོལ་ནི།",
    "target": "གཉིས་པ་ ལྷག་མཐོང་ གི་ ཁྲིད་ སེམས་ ཚོལ་ ནི །"
  },
  {
    "source": "བླ་མའི་ཞལ་རྒྱུན་ལས་རྒྱས་པར་འབྱུང་བའི་དབང་དུ་བྱས་ན།",
    "target": "བླ་མ འི་ ཞལ་ རྒྱུན་ ལས་ རྒྱས་པ ར་ འབྱུང་བ འི་ དབང་ དུ་ བྱས་ ན །"
  },
  {
    "source": "དང་པོ་སྔར་བཞིན་རང་བབས་གསུམ་གནད་དུ་བབས་ནས་ལྷོད་ཀྱི་ཀློད་པའི་ངང་ནས་འཚོལ་བ་ནི་ཐམས་ཅད་ཀྱི་སྔོན་འགྲོ་ཡིན་ནོ།།",
    "target": "དང་པོ་ སྔ ར་ བཞིན་ རང་ བབས་ གསུམ་ གནད་ དུ་ བབས་ ནས་ ལྷོད་ ཀྱི་ ཀློད་པ འི་ ངང་ ནས་ འཚོལ་བ་ ནི་ ཐམས་ཅད་ ཀྱི་ སྔོན་ འགྲོ་ ཡིན་ ནོ ། །"
  },
  {
    "source": "དངོས་གཞི་དམིགས་ཐུན་བདུན་ཏེ།",
    "target": "དངོས་གཞི་ དམིགས་ ཐུན་ བདུན་ ཏེ །"
  },
  {
    "source": "སེམས་ཀྱི་ངོ་བོ་ལ་འཚོལ་བ།",
    "target": "སེམས་ ཀྱི་ ངོ་བོ་ ལ་ འཚོལ་བ །"
  },
  {
    "source": "སྐྱེ་འགག་ལ་འཚོལ་བ།",
    "target": "སྐྱེ་འགག་ ལ་ འཚོལ་བ །"
  },
  {
    "source": "ཡུལ་སྣང་ལ་འཚོལ་བ།",
    "target": "ཡུལ་ སྣང་ ལ་ འཚོལ་བ །"
  },
  {
    "source": "རྣམ་རྟོག་ལ་འཚོལ་བ།",
    "target": "རྣམ་རྟོག་ ལ་ འཚོལ་བ །"
  },
  {
    "source": "ཡུལ་སྣང་ཡོད་མེད་ཀྱི་ཁྱད་པར་ལ་འཚོལ་བ།",
    "target": "ཡུལ་ སྣང་ ཡོད་མེད་ ཀྱི་ ཁྱད་པ ར་ ལ་ འཚོལ་བ །"
  },
  {
    "source": "རྣམ་རྟོག་ཡོད་མེད་ཀྱི་ཁྱད་པར་ལ་འཚོལ་བ།",
    "target": "རྣམ་རྟོག་ ཡོད་མེད་ ཀྱི་ ཁྱད་པ ར་ ལ་ འཚོལ་བ །"
  },
  {
    "source": "རང་བཞིན་དབྱིངས་སུ་ཐག་བཅད་པའོ།།",
    "target": "རང་བཞིན་ དབྱིངས་ སུ་ ཐག་ བཅད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སེམས་ཀྱི་ངོ་བོ་ལ་ཆེ་རེ་ལྟ་ཞིང་ཞིབ་ཏུ་གཞིག་པ་འཇུག་པ་སྟེ།",
    "target": "སེམས་ ཀྱི་ ངོ་བོ་ ལ་ ཆེ་ རེ་ ལྟ་ ཞིང་ ཞིབ་ ཏུ་ གཞིག་ པ་ འཇུག་པ་ སྟེ །"
  },
  {
    "source": "དེར་རྩོལ་བ་རང་ཞིག་ལ་སོང་ནས་འདི་ཡིན་བརྗོད་དུ་མེད་པའི་ཉམས་སྐྱེས་པ་ན་རང་བབས་སུ་འཇོག་སྟེ་དམིགས་སྐོར་གཅིག་གོ།",
    "target": "དེ ར་ རྩོལ་བ་ རང་ ཞིག་ ལ་ སོང་ ནས་ འདི་ ཡིན་ བརྗོད་ དུ་ མེད་པ འི་ ཉམས་ སྐྱེས་པ་ ན་ རང་བབ ས་ སུ་ འཇོག་ སྟེ་ དམིགས་ སྐོར་ གཅིག་ གོ །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སེམས་རྟོག་མེད་དེ་ཁོ་ན་ལ་བལྟས་ནས་སྐྱེ་འགག་གཏན་མི་བྱེད་པའི་རྟག་པ་བརྟན་པ་ཞིག་འདུག་གམ།",
    "target": "སེམས་ རྟོག་ མེད་ དེ་ ཁོ་ན་ ལ་ བལྟས་ ནས་ སྐྱེ་འགག་ གཏན་ མི་ བྱེད་པ འི་ རྟག་པ་ བརྟན་པ་ ཞིག་ འདུག་ གམ །"
  },
  {
    "source": "སྐྱེ་འགག་བྱེད་པའི་ཅི་མེད་ཅང་མེད་ཞིག་འདུག།",
    "target": "སྐྱེ་འགག་ བྱེད་པ འི་ ཅི་ མེད་ ཅང་ མེད་ ཞིག་ འདུག །"
  },
  {
    "source": "སྐྱེ་འགག་བྱེད་ན་ཇི་ལྟར་སྐྱེ་ཡིན་འདུག།",
    "target": "སྐྱེ་འགག་ བྱེད་ ན་ ཇི་ ལྟ ར་ སྐྱེ་ ཡིན་ འདུག །"
  },
  {
    "source": "གནས་ན་ཇི་ལྟར་གནས།",
    "target": "གནས་ ན་ ཇི་ ལྟ ར་ གནས །"
  },
  {
    "source": "ཁ་དོག་དབྱིབས་སོགས་ཇི་ལྟ་བུ།",
    "target": "ཁ་དོག་ དབྱིབས་ སོགས་ ཇི་ ལྟ་བུ །"
  },
  {
    "source": "ཕྱི་ནང་གང་ན་འདུག།",
    "target": "ཕྱི་ནང་ གང་ ན་ འདུག །"
  },
  {
    "source": "འགག་ན་ཇི་ལྟར་འགག་ཞེས་སོགས་ཞིབ་ཏུ་བརྟགས་པ་ན།",
    "target": "འགག་ ན་ ཇི་ ལྟ ར་ འགག་ ཞེས་ སོགས་ ཞིབ་ ཏུ་ བརྟགས་པ་ ན །"
  },
  {
    "source": "ངོས་བཟུང་མེད་པ་ལ་ཞི་སྟེ།",
    "target": "ངོས་བཟུང་ མེད་པ་ ལ་ ཞི་ སྟེ །"
  },
  {
    "source": "དམིགས་སྐོར་གཉིས་པའོ།།",
    "target": "དམིགས་ སྐོར་ གཉིས་པ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "མིག་གིས་གཟུགས་མཐོང་ན།",
    "target": "མིག་ གིས་ གཟུགས་ མཐོང་ ན །"
  },
  {
    "source": "གཟུགས་སུ་ལམ་མེར་མཐོང་བ་དེ་ངོ་བོ་ཇི་ལྟར་འདུག་བལྟ།།",
    "target": "གཟུགས་ སུ་ ལམ་མེར་ མཐོང་བ་ དེ་ ངོ་བོ་ ཇི་ ལྟ ར་ འདུག་ བལྟ ། །"
  },
  {
    "source": "དེ་དང་སེམས་རིག་རིག་ཏུར་ཏུར་འདི་གཅིག་གམ།",
    "target": "དེ་ དང་ སེམས་ རིག་རིག་ ཏུར་ཏུར་ འདི་ གཅིག་ གམ །"
  },
  {
    "source": "ཐ་དད་ཁྱད་ཅི་༼༢༤༢༽འདུག་ཞིབ་ཏུ་དཔྱད།",
    "target": "ཐ་དད་ ཁྱད་ ཅི་ ༼ ༢༤༢ ༽ འདུག་ ཞིབ་ ཏུ་ དཔྱད །"
  },
  {
    "source": "དེ་བཞིན་རྣ་བས་སྒྲ་ཐོས་པ་སོགས་ལའང་སྦྱར་ཏེ།",
    "target": "དེ་བཞིན་ རྣ་བ ས་ སྒྲ་ ཐོས་པ་ སོགས་ ལ འང་ སྦྱར་ ཏེ །"
  },
  {
    "source": "དམིགས་སྐོར་གསུམ་པའོ།།",
    "target": "དམིགས་ སྐོར་ གསུམ་པ འོ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "ཡང་རྣམ་རྟོག་ལམ་གྱིས་འཆར་བ་འདི་དང་སེམས་ཀྱི་རང་བཞིན་ལ་ཁྱད་པར་ཅིག་འདུག།",
    "target": "ཡང་ རྣམ་རྟོག་ ལམ་ གྱིས་ འཆར་བ་ འདི་ དང་ སེམས་ ཀྱི་ རང་བཞིན་ ལ་ ཁྱད་པ ར་ ཅིག་ འདུག །"
  },
  {
    "source": "དེ་གཉིས་གཅིག་མི་གཅིག་བརྟག།",
    "target": "དེ་ གཉིས་ གཅིག་ མི་ གཅིག་ བརྟག །"
  },
  {
    "source": "རྣམ་རྟོག་སྐྱེས་པའི་ཚེ་ཇི་ལྟར་སྐྱེ།",
    "target": "རྣམ་རྟོག་ སྐྱེས་པ འི་ ཚེ་ ཇི་ ལྟ ར་ སྐྱེ །"
  },
  {
    "source": "སྐྱེས་ནས་མ་འགགས་པའི་སྐབས་ཡོད་ལུགས་ག་འདྲ་ཞིག་འདུག།",
    "target": "སྐྱེས་ ནས་ མ་ འགགས་པ འི་ སྐབས་ ཡོད་ ལུགས་ ག་ འདྲ་ ཞིག་ འདུག །"
  },
  {
    "source": "འགག་ཙ་ན་འགག་ལུགས་ཅི་འདྲ་ཞིག་འདུག་ཞིབ་ཏུ་བརྟགས་ཏེ།",
    "target": "འགག་ ཙ་ན་ འགག་ ལུགས་ ཅི་ འདྲ་ ཞིག་ འདུག་ ཞིབ་ ཏུ་ བརྟགས་ ཏེ །"
  },
  {
    "source": "དམིགས་སྐོར་བཞི་པའོ།།",
    "target": "དམིགས་ སྐོར་ བཞི་པ འོ ། །"
  },
  {
    "source": "ལྔ་པ་ནི།",
    "target": "ལྔ་པ་ ནི །"
  },
  {
    "source": "མིག་གིས་གཟུགས་མཐོང་བའི་དུས་ཀྱི་སེམས་དང་མ་མཐོང་བའི་དུས་ཀྱི་སེམས་ལ་ཁྱད་ཅི་འདྲ་ཞིག་འདུག",
    "target": "མིག་ གིས་ གཟུགས་ མཐོང་བ འི་ དུས་ ཀྱི་ སེམས་ དང་ མ་ མཐོང་བ འི་ དུས་ ཀྱི་ སེམས་ ལ་ ཁྱད་ ཅི་ འདྲ་ ཞིག་ འདུག"
  },
  {
    "source": "།",
    "target": "།"
  },
  {
    "source": "ཡོད་ན་ཡོད་ལུགས་དང་མེད་ན་མེད་ལུགས་ཇི་ལྟར་ཡིན་བརྟགས་ཏེ།",
    "target": "ཡོད་ ན་ ཡོད་ ལུགས་ དང་ མེད་ ན་ མེད་ ལུགས་ ཇི་ ལྟ ར་ ཡིན་ བརྟགས་ ཏེ །"
  },
  {
    "source": "དམིགས་སྐོར་ལྔ་པའོ།།",
    "target": "དམིགས་ སྐོར་ ལྔ་པ འོ ། །"
  },
  {
    "source": "དྲུག་པ་ནི།",
    "target": "དྲུག་པ་ ནི །"
  },
  {
    "source": "རྣམ་རྟོག་སྐྱེས་པའི་དུས་ཀྱི་སེམས་དང་མ་སྐྱེས་པའི་དུས་ཀྱི་སེམས་ལ་བཟང་ངན་གསལ་མི་གསལ་སྟོང་མི་སྟོང་ཁྱད་ཡོད་མེད་ལེགས་པར་བརྟགས།",
    "target": "རྣམ་རྟོག་ སྐྱེས་པ འི་ དུས་ ཀྱི་ སེམས་ དང་ མ་ སྐྱེས་པ འི་ དུས་ ཀྱི་ སེམས་ ལ་ བཟང་ངན་ གསལ་ མི་ གསལ་ སྟོང་ མི་ སྟོང་ ཁྱད་ ཡོད་མེད་ ལེགས་པ ར་ བརྟགས །"
  },
  {
    "source": "འཚོལ་ཐབས་དེ་བཞི་ལའང་མཐར་དམིགས་གཏད་ཞིག་པ་ཞིག་འབྱུང་བས་དེ་ཁོ་ནའི་ངང་བསྐྱོངས་དམིགས་སྐོར་དགུ་པའོ།།",
    "target": "འཚོལ་ ཐབས་ དེ་ བཞི་ ལ འང་ མཐ ར་ དམིགས་ གཏད་ ཞིག་པ་ ཞིག་ འབྱུང་བ ས་ དེ་ཁོ་ན འི་ ངང་ བསྐྱོངས་ དམིགས་ སྐོར་ དགུ་པ འོ ། །"
  },
  {
    "source": "བདུན་པ་ནི།",
    "target": "བདུན་པ་ ནི །"
  },
  {
    "source": "སྣང་བ་འདི་ཐམས་ཅད་རང་གི་སེམས་སུ་ཐག་བཅད།",
    "target": "སྣང་བ་ འདི་ ཐམས་ཅད་ རང་ གི་ སེམས་ སུ་ ཐག་ བཅད །"
  },
  {
    "source": "སེམས་ལ་ལེགས་པར་བརྟགས་པ་ན་ངོས་བཟུང་ཅི་ཡང་མེད་པ་དང་དེ་ཁའི་ངང་ལ་བཞག།",
    "target": "སེམས་ ལ་ ལེགས་པ ར་ བརྟགས་པ་ ན་ ངོས་ བཟུང་ ཅི་ ཡང་ མེད་པ་ དང་ དེ་ ཁ འི་ ངང་ ལ་ བཞག །"
  },
  {
    "source": "ད་རུང་མང་དུ་བཙལ་བས།",
    "target": "ད་ རུང་ མང་ དུ་ བཙལ་བ ས །"
  },
  {
    "source": "ངོས་བཟུང་མེད་བཞིན་དུ་ཅི་མེད་ཅང་མེད་ཀྱང་མ་ཡིན་པར་སྟོང་བཞིན་དུ་སྣ་ཚོགས་སུ་འཆར་བའི་རིག་སྟོང་རྗེན་ནེ་བ།",
    "target": "ངོས་བཟུང་ མེད་ བཞིན་ དུ་ ཅི་ མེད་ ཅང་ མེད་ ཀྱང་ མ་ ཡིན་པ ར་ སྟོང་ བཞིན་ དུ་ སྣ་ཚོགས་ སུ་ འཆར་བ འི་ རིག་སྟོང་ རྗེན་ ནེ་ བ །"
  },
  {
    "source": "ཝ་ལེ་ཁྱུག་གེ་བ།",
    "target": "ཝ་ལེ་ ཁྱུག་གེ་བ །"
  },
  {
    "source": "ཧྲིག་གེར་མྱོང་བ།",
    "target": "ཧྲིག་ གེ ར་ མྱོང་བ །"
  },
  {
    "source": "བརྗོད་མི་ཤེས་པ་དེ་ལ་ཆམ་གྱིས་བཞག་སྟེ་དམིགས་སྐོར་བདུན་པའོ།།",
    "target": "བརྗོད་ མི་ ཤེས་པ་ དེ་ ལ་ ཆམ་ གྱིས་ བཞག་ སྟེ་ དམིགས་ སྐོར་ བདུན་པ འོ ། །"
  },
  {
    "source": "དེ་ལྟར་ལྷག་མཐོང་ལ་བདུན་ནོ།།",
    "target": "དེ་ ལྟ ར་ ལྷག་མཐོང་ ལ་ བདུན་ ནོ ། །"
  },
  {
    "source": "སྔོན་འགྲོ་རང་བབས་རྣམ་གསུམ་ལ་དམིགས་སྐོར་བཅོ་བརྒྱད་དོ།།",
    "target": "སྔོན་ འགྲོ་ རང་བབ ས་ རྣམ་ གསུམ་ ལ་ དམིགས་ སྐོར་ བཅོ་ བརྒྱད་ དོ ། །"
  },
  {
    "source": "ཁྱུང་པོའི་བླ་མ་ནི་གུ་མས་སྔོན་འགྲོ་ལ་གཙོ་བོར་མཛད།",
    "target": "ཁྱུང་པོ འི་ བླ་མ་ ནི་ གུ་ མ ས་ སྔོན་ འགྲོ་ ལ་ གཙོ་བོ ར་ མཛད །"
  },
  {
    "source": "མཻ་ཏྲི་པས་དངོས་གཞི་ལ་གཙོ་བོར་མཛད།",
    "target": "མཻ་ ཏྲི་པ ས་ དངོས་གཞི་ ལ་ གཙོ་བོ ར་ མཛད །"
  },
  {
    "source": "སུ་ཁ་སིདྡྷི་ཡི་རྗེས་ལ་གཙོ་བོར་མཛད་༼༢༤༣༽གསུངས་ཏེ་ངོན་འགྲོའི་སྐབས་འདིར་རྟོགས་པ་སྐྱེ་དགོས་སོ།།",
    "target": "སུ་ཁ་ སིདྡྷི་ ཡི་ རྗེས་ ལ་ གཙོ་བོ ར་ མཛད་ ༼ ༢༤༣ ༽ གསུངས་ ཏེ་ ངོན་ འགྲོ འི་ སྐབས་ འདི ར་ རྟོགས་པ་ སྐྱེ་ དགོས་ སོ ། །"
  },
  {
    "source": "དངོས་གཞི་ལ་ཐོག་མར་བྱིན་རླབས་ཀྱི་སྒོ་ནས་བརྐུ་ཐབས་སུ་ངོ་སྤྲོད་པ་ནི།",
    "target": "དངོས་གཞི་ ལ་ ཐོག་མ ར་ བྱིན་རླབས་ ཀྱི་ སྒོ་ ནས་ བརྐུ་ ཐབས་ སུ་ ངོ་ སྤྲོད་པ་ ནི །"
  },
  {
    "source": "མཎྜལ་ཆོས་འབྱུང་མཐིང་ཁ་ཞིག་བཞེངས།",
    "target": "མཎྜལ་ ཆོས་འབྱུང་ མཐིང་ ཁ་ ཞིག་ བཞེངས །"
  },
  {
    "source": "དེར་མཉྫིའི་སྟེང་དུ་གཏོར་མ་ཆེ་བ་ལ་མདའ་དར་བཙུགས་ཤིང་རྒྱན་བཟང་པོས་བརྒྱན་པ་ཞིག་བཞག།",
    "target": "དེ ར་ མཉྫི འི་ སྟེང་ དུ་ གཏོར་མ་ ཆེ་བ་ ལ་ མདའ་དར་ བཙུགས་ ཤིང་ རྒྱན་ བཟང་པོ ས་ བརྒྱན་པ་ ཞིག་ བཞག །"
  },
  {
    "source": "མདུན་དུ་འབུལ་གཏོར་དང་མཆོད་པ་དང་ཚོགས་རྫས་རྣམས་བཤམ།",
    "target": "མདུན་ དུ་ འབུལ་ གཏོར་ དང་ མཆོད་པ་ དང་ ཚོགས་ རྫས་ རྣམས་ བཤམ །"
  },
  {
    "source": "མཆོད་པ་བྱིན་རླབས་སྤྱི་དང་འདྲ།",
    "target": "མཆོད་པ་ བྱིན་རླབས་ སྤྱི་ དང་ འདྲ །"
  },
  {
    "source": "སློབ་དཔོན་རང་གིས་བདེ་མཆོག་ལྷན་སྐྱེས་ཀྱི་མངོན་རྟོགས་བསྒོམས་ལ།",
    "target": "སློབ་དཔོན་ རང་ གིས་ བདེ་མཆོག་ ལྷན་སྐྱེས་ ཀྱི་ མངོན་རྟོགས་ བསྒོམས་ ལ །"
  },
  {
    "source": "མདུན་བསྐྱེད་མཎྜལ་དང་གཏོར་མ་སུ་མྦྷས་བསང་།",
    "target": "མདུན་ བསྐྱེད་ མཎྜལ་ དང་ གཏོར་མ་ སུ་ མྦྷ ས་ བསང་ །"
  },
  {
    "source": "སྭ་བྷཱ་ཝས་སྦྱང་།",
    "target": "སྭ་ བྷཱ་ཝ ས་ སྦྱང་ །"
  },
  {
    "source": "གཏོར་ཆོག་ལྟར་མགོན་པོར་བསྐྱེད་པ་ནས་བཟླས་པའི་བར་བྱ།",
    "target": "གཏོར་ ཆོག་ ལྟ ར་ མགོན་ པོ ར་ བསྐྱེད་པ་ ནས་ བཟླས་པ འི་ བར་ བྱ །"
  },
  {
    "source": "དེ་ནས་སློབ་མ་རྣམས་ལ་ཁྲུས་དང་མེ་ཏོག་བཀྱེ་བསྡུ་སོགས་བྱ།",
    "target": "དེ་ ནས་ སློབ་མ་ རྣམས་ ལ་ ཁྲུས་ དང་ མེ་ཏོག་ བཀྱེ་ བསྡུ་ སོགས་ བྱ །"
  },
  {
    "source": "མཎྜལ་ལན་གསུམ་ཕུལ་ལ།",
    "target": "མཎྜལ་ ལན་ གསུམ་ ཕུལ་ ལ །"
  },
  {
    "source": "སློབ་མ་རྣམས་ལ་བདེ་མཆོག་ལྷན་སྐྱེས་ཀྱི་མངོན་རྟོགས་ཕོག་ལ་ཅུང་ཟད་སེམས་འཛིན་དུ་འཇུག",
    "target": "སློབ་མ་ རྣམས་ ལ་ བདེ་མཆོག་ ལྷན་སྐྱེས་ ཀྱི་ མངོན་རྟོགས་ ཕོག་ ལ་ ཅུང་ཟད་ སེམས་ འཛིན་ དུ་ འཇུག"
  },
  {
    "source": "།",
    "target": "།"
  },
  {
    "source": "མདུན་བསྐྱེད་མགོན་པོར་སྐད་ཅིག་གིས་བསྒོམ་དུ་བཅུག་ཅིང་།",
    "target": "མདུན་ བསྐྱེད་ མགོན་པོ ར་ སྐད་ ཅིག་ གིས་ བསྒོམ་ དུ་ བཅུག་ ཅིང་ །"
  },
  {
    "source": "སྟེང་གི་ཆ་ལ་བརྒྱུད་པའི་བླ་མ་ཐམས་ཅད་ཀྱིས་བསྐོར་བའི་དབུས་སུ།",
    "target": "སྟེང་ གི་ ཆ་ ལ་ བརྒྱུད་པ འི་ བླ་མ་ ཐམས་ཅད་ ཀྱིས་ བསྐོར་བ འི་ དབུས་ སུ །"
  },
  {
    "source": "ཡེ་ཤེས་མཁའ་འགྲོ་ནི་གུ་མ་སྐུ་མདོག་སྨུག་ནག་ཌཱ་མ་རུ་དང་ཐོད་པ་ཁ་ཊཱཾ་ག་བསྣམས་པ་གར་སྟབས་དང་རུས་པའི་རྒྱན་ཅན།",
    "target": "ཡེ་ཤེས་མཁའ་འགྲོ་ ནི་ གུ་ མ་ སྐུ་མདོག་ སྨུག་ནག་ ཌཱ་མ་རུ་ དང་ ཐོད་པ་ ཁ་ ཊཱཾ་ ག་ བསྣམས་ པ་ གར་ སྟབས་ དང་ རུས་པ འི་ རྒྱན་ཅན །"
  },
  {
    "source": "ལང་ཚོ་དར་ལ་བབས་པ།",
    "target": "ལང་ཚོ་ དར་ ལ་ བབས་པ །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཡི་དམ་དཀྱིལ་འཁོར་གྱི་ལྷ་ཚོགས་མཁའ་འགྲོ་སྡེ་ལྔ་མཁའ་འགྲོ་མ་བྱེ་བ་འབུམ་སྡེའི་ཚོགས་དང་བཅས་པ་བཞུགས་པར་བསམ།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཡི་དམ་ དཀྱིལ་འཁོར་ གྱི་ ལྷ་ཚོགས་ མཁའ་འགྲོ་ སྡེ་ ལྔ་ མཁའ་འགྲོ་མ་ བྱེ་བ་ འབུམ་ སྡེ འི་ ཚོགས་ དང་ བཅས་པ་ བཞུགས་པ ར་ བསམ །"
  },
  {
    "source": "དེ་རྣམས་ལ་དངོས་སུ་བཤམས་པའི་མཎྜལ་འདི་ཉིད་སྟོང་གསུམ་གྱི་འཇིག་རྟེན་གྱི་ཁམས་སུ་མོས།",
    "target": "དེ་ རྣམས་ ལ་ དངོས་ སུ་ བཤམས་པ འི་ མཎྜལ་ འདི་ ཉིད་ སྟོང་ གསུམ་ གྱི་ འཇིག་རྟེན་ གྱི་ ཁམས་ སུ་ མོས །"
  },
  {
    "source": "དེ་གསེར་གྱིས་བཀང་ཞིང་འབུལ་བར་བསམ།",
    "target": "དེ་ གསེར་ གྱིས་ བཀང་ ཞིང་ འབུལ་བ ར་ བསམ །"
  },
  {
    "source": "དཔོན་སློབ་རྣམས་ཀྱིས་ལྷན་ཅིག་ཏུ་ཚོགས་དང་གཏོར་མ་བྱིན་གྱིས་བརླབ།",
    "target": "དཔོན་སློབ་ རྣམས་ ཀྱིས་ ལྷན་ ཅིག་ ཏུ་ ཚོགས་ དང་ གཏོར་མ་ བྱིན་ གྱིས་ བརླབ །"
  },
  {
    "source": "བྱིན་རླབས་ཀྱི་ཆོག་ནི་ཡི་དམ་གང་བྱེད་ཀྱི་ནང་མཆོད་ལྟར་བྱིན༼༢༤༤༽གྱིས་བརླབ།",
    "target": "བྱིན་རླབས་ ཀྱི་ ཆོག་ ནི་ ཡི་དམ་ གང་བྱེད་ ཀྱི་ ནང་ མཆོད་ ལྟ ར་ བྱིན ༼ ༢༤༤ ༽ གྱིས་ བརླབ །"
  },
  {
    "source": "ཨོཾ་ཧྲིཿཧ་ཧ་ཧུཾ་ཧཱུྃ་ཕཊ་ཀྱི་མཐར།",
    "target": "ཨོཾ་ ཧྲིཿ ཧ་ཧ་ ཧུཾ་ ཧཱུྃ་ ཕཊ་ ཀྱི་ མཐ ར །"
  },
  {
    "source": "ཨོཾ་ཨ་ཀཱ་རོ་བཏགས་པས་དང་པོར་བླ་མ་དང་ཡི་དམ་ལ་ཕུལ།",
    "target": "ཨོཾ་ ཨ་ ཀཱ་ རོ་ བཏགས་པ ས་ དང་པོ ར་ བླ་མ་ དང་ ཡི་དམ་ ལ་ ཕུལ །"
  },
  {
    "source": "དེ་ནས་གཏོར་ཆོག་ལྟར་མགོན་པོ་འཁོར་བཅས་ལ་ཕུལ།",
    "target": "དེ་ ནས་ གཏོར་ ཆོག་ ལྟ ར་ མགོན་པོ་ འཁོར་བཅས་ ལ་ ཕུལ །"
  },
  {
    "source": "ཨོཾ་སརྦ་ཌཱ་ཀི་ནཱི་ས་པ་རི་ཝཱ་ར་ཨ་ཀཱ་རོ་སོགས་ཀྱིས་མཁའ་འགྲོ་མ་ལ་འབུལ།",
    "target": "ཨོཾ་ སརྦ་ ཌཱ་ཀི་ ནཱི་ ས་པ་ རི་ ཝཱ་ར་ ཨ་ ཀཱ་ རོ་ སོགས་ ཀྱིས་ མཁའ་འགྲོ་མ་ ལ་ འབུལ །"
  },
  {
    "source": "སྙིམས་པ་མེ་ཏོག་དང་བཅས་པས་གསོལ་འདེབས་འདིའི་རྗེས་ཟློས་མཛོད་བྱས་ལ།",
    "target": "སྙིམས་པ་ མེ་ཏོག་ དང་ བཅས་པ ས་ གསོལ་ འདེབས་ འདི འི་ རྗེས་ཟློས་ མཛོད་ བྱས་ ལ །"
  },
  {
    "source": "ཕྱོགས་བཅུ་ན་བཞུགས་པའི་སངས་རྒྱས་ལ་སྐྱབས་སུ་མཆིའོ།།",
    "target": "ཕྱོགས་ བཅུ་ ན་ བཞུགས་པ འི་ སངས་རྒྱས་ ལ་ སྐྱབས་ སུ་ མཆི འོ ། །"
  },
  {
    "source": "ཕྱོགས་བཅུ་ན་བཞུགས་པའི་ཆོས་ལ་སྐྱབས་སུ་མཆིའོ།།",
    "target": "ཕྱོགས་ བཅུ་ ན་ བཞུགས་པ འི་ ཆོས་ ལ་ སྐྱབས་ སུ་ མཆི འོ ། །"
  },
  {
    "source": "ཕྱོགས་བཅུ་ན་བཞུགས་པའི་དགེ་འདུན་ལ་སྐྱབས་སུ་མཆིའོ།།",
    "target": "ཕྱོགས་ བཅུ་ ན་ བཞུགས་པ འི་ དགེ་འདུན་ ལ་ སྐྱབས་ སུ་ མཆི འོ ། །"
  },
  {
    "source": "བླ་མ་དང་ཡི་དམ་གྱི་ལྷ་ཚོགས་ཡེ་ཤེས་ཀྱི་མགོན་པོ་ཕྱག་དྲུག་པའི་ལྷ་ཚོགས་འཁོར་དང་བཅས་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ།།",
    "target": "བླ་མ་ དང་ ཡི་དམ་ གྱི་ ལྷ་ ཚོགས་ ཡེ་ཤེས་ ཀྱི་ མགོན་པོ་ ཕྱག་ དྲུག་པ འི་ ལྷ་ཚོགས་ འཁོར་ དང་ བཅས་པ་ རྣམས་ ལ་ ཕྱག་ འཚལ་ ཞིང་ སྐྱབས་ སུ་ མཆི འོ ། །"
  },
  {
    "source": "རྩ་བ་དང་བརྒྱུད་པའི་བླ་མ་རྣམས་དང་ཡི་དམ་གྱི་ལྷ་ཚོགས་རྣམས་ཀྱིས་བདག་ལ་ཕྱག་རྒྱ་ཆེན་པོའི་རྟོགས་པ་ངོ་འཕྲོད་པར་བྱིན་གྱིས་བརླབ་ཏུ་གསོལ།།",
    "target": "རྩ་བ་ དང་ བརྒྱུད་པ འི་ བླ་མ་ རྣམས་ དང་ ཡི་དམ་ གྱི་ ལྷ་ཚོགས་ རྣམས་ ཀྱིས་ བདག་ ལ་ ཕྱག་རྒྱ་ ཆེན་པོ འི་ རྟོགས་པ་ ངོ་ འཕྲོད་པ ར་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "མཁའ་འགྲོ་ཆོས་སྐྱོང་བའི་སྲུང་མ་རྣམས་ཀྱིས་བདག་ཕྱག་རྒྱ་ཆེན་པོ་ཞུ་བ་དང་ཉམས་སུ་ལེན་པ་ལ་ཕྱི་ནང་གི་བར་དུ་གཅོད་པ་གང་ཡང་མི་འབྱུང་བར་མཛད་དུ་གསོལ།།",
    "target": "མཁའ་འགྲོ་ ཆོས་སྐྱོང་ བ འི་ སྲུང་མ་ རྣམས་ ཀྱིས་ བདག་ ཕྱག་རྒྱ་ ཆེན་པོ་ ཞུ་བ་ དང་ ཉམས་ སུ་ ལེན་པ་ ལ་ ཕྱི་ནང་ གི་ བར་ དུ་ གཅོད་པ་ གང་ ཡང་ མི་ འབྱུང་བ ར་ མཛད་ དུ་ གསོལ ། །"
  },
  {
    "source": "ཞེས་ལན་གསུམ་གྱིས་གསོལ་བ་བཏབ།",
    "target": "ཞེས་ ལན་ གསུམ་ གྱིས་ གསོལ་བ་ བཏབ །"
  },
  {
    "source": "རྩ་བའི་བླ་མ་ལ་མོས་གུས་དུང་པ་བྱེད་དུ་བཅུག།",
    "target": "རྩ་བ འི་ བླ་མ་ ལ་ མོས་གུས་ དུང་པ་ བྱེད་ དུ་ བཅུག །"
  },
  {
    "source": "ལུས་གནད་བཅས་རླུང་རང་བབས་སུ་རྒྱུ་རུ་གཞུག།",
    "target": "ལུས་ གནད་ བཅས་ རླུང་ རང་བབ ས་ སུ་ རྒྱུ་ རུ་ གཞུག །"
  },
  {
    "source": "བླ་མ་ཡི་དམ་མཁའ་འགྲོའི་ཚོགས་དང་བཅས་པ་ཐམས་ཅད་འོད་དུ་ཞུ་ནས་སློབ་མ་རང་ཉིད་ལ་ཐིམ་པར་མོས་ལ་དར་ཅིག་ལྷོད་ཀྱིས་གློད་ནས།",
    "target": "བླ་མ་ ཡི་དམ་ མཁའ་འགྲོ འི་ ཚོགས་ དང་ བཅས་པ་ ཐམས་ཅད་ འོད་ དུ་ ཞུ་ ནས་ སློབ་མ་ རང་ ཉིད་ ལ་ ཐིམ་པ ར་ མོས་ ལ་ད ར་ ཅིག་ ལྷོད་ ཀྱིས་ གློད་ ནས །"
  },
  {
    "source": "སེམས་ཀྱི་རང་ངོ་ལ་ལྷན་ནེར་ལྟོས་ཤིག་བྱས་ལ་ཡུག་ཅིག་མཉམ་པར་འཇོག་ཏུ་བཅུག།",
    "target": "སེམས་ ཀྱི་ རང་ ངོ་ ལ་ ལྷན་ནེ ར་ ལྟོས་ ཤིག་ བྱས་ ལ་ ཡུག་ ཅིག་ མཉམ་པ ར་ འཇོག་ ཏུ་ བཅུག །"
  },
  {
    "source": "ད་ལྟ་སེམས་ངོས་བཟུང་ཐམས་ཅད་དང་བྲལ་བ།",
    "target": "ད་ ལྟ་ སེམས་ ངོས་ བཟུང་ ཐམས་ཅད་ དང་ བྲལ་བ །"
  },
  {
    "source": "རྗེན་ནེ་ཡེ་རེ་བ་འདི་ཀ་རང་སེམས་སྐྱེ་མེད་ཆོས་སྐུའམ།",
    "target": "རྗེན་ ནེ་ ཡེ་རེ་བ་ འདི་ ཀ་ རང་ སེམས་ སྐྱེ་མེད་ ཆོས་སྐུ འམ །"
  },
  {
    "source": "ཐ་མལ་ཤེས་པའམ་རང་བབས་ཞེས་བྱ་བ་ཡིན་པས།",
    "target": "ཐ་མལ་ ཤེས་པ འམ་ རང་བབ ས་ ཞེས་ བྱ་བ་ ཡིན་པ ས །"
  },
  {
    "source": "ད་ཕྱིན་ཆད་འདི་ཀ་མཉམ་རྗེས་ཐམས་ཅད་དུ་བཟོ་བཅོས་མེད་པར་སྐྱོངས་ཤིག་བྱས།",
    "target": "ད་ ཕྱིན་ཆད་ འདི་ ཀ་ མཉམ་རྗེས་ ཐམས་ཅད་ དུ་ བཟོ་བཅོས་ མེད་པ ར་ སྐྱོངས་ ཤིག་ བྱས །"
  },
  {
    "source": "མཎྜལ་འབུལ་༼༢༤༥༽བ་དང་སྨོན་ལམ་བཏབ་པ་སོགས་སྤྱི་དང་མཐུན།།",
    "target": "མཎྜལ་ འབུལ་ ༼ ༢༤༥ ༽ བ་ དང་ སྨོན་ལམ་ བཏབ་པ་ སོགས་ སྤྱི་ དང་ མཐུན ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཐུན་གྱི་སྔོན་འགྲོ་སྔར་ལྟར་ལ།",
    "target": "ཐུན་ གྱི་ སྔོན་ འགྲོ་ སྔ ར་ ལྟ ར་ ལ །"
  },
  {
    "source": "གནས་འགྱུ་ཐམས་ཅད་དུ་དྲན་པས་ཟིན་པ་ཞིག་བྱའོ།།",
    "target": "གནས་ འགྱུ་ ཐམས་ཅད་ དུ་ དྲན་པ ས་ ཟིན་པ་ ཞིག་ བྱ འོ ། །"
  },
  {
    "source": "ཞེས་ཡང་ཡང་འདུན་པ་བྱས་ནས།",
    "target": "ཞེས་ ཡང་ ཡང་ འདུན་པ་ བྱས་ ནས །"
  },
  {
    "source": "དམིགས་པའི་དངོས་གཞི་ལ་སེམས་གནས་པའི་ཚེ།",
    "target": "དམིགས་པ འི་ དངོས་གཞི་ ལ་ སེམས་ གནས་པ འི་ ཚེ །"
  },
  {
    "source": "ཁ་ནང་ལོག་ཏུ་རང་ངོ་ཤེས་པ་ཙམ་བྱས་ནས།",
    "target": "ཁ་ ནང་ ལོག་ ཏུ་ རང་ ངོ་ ཤེས་པ་ ཙམ་ བྱས་ ནས །"
  },
  {
    "source": "བཟོ་བཅོས་མེད་པའི་ཚུལ་དུ་བཞག།",
    "target": "བཟོ་ བཅོས་ མེད་པ འི་ ཚུལ་ དུ་ བཞག །"
  },
  {
    "source": "ཡུལ་སྣང་གི་འཆར་སྒོའམ།",
    "target": "ཡུལ་ སྣང་ གི་ འཆར་ སྒོ འམ །"
  },
  {
    "source": "རྣམ་རྟོག་གི་འཆར་སྒོ་ཅི་བྱུང་ཡང་ཆེད་གཏད་དགག་སྒྲུབ་བླང་དོར་མི་བྱ་བར་གང་ཤར་དེ་རང་ངོ་ཤེས་ཙམ་གྱི་ངང་ལ་མཉམ་པར་བཞག་པས་རྣམ་རྟོག་ཁོ་རང་མ་འགགས་བཞིན་དུ་གསལ་སིང་ངེ་བ་དེའི་ངང་བསྐྱང་།",
    "target": "རྣམ་རྟོག་ གི་ འཆར་སྒོ་ ཅི་ བྱུང་ ཡང་ ཆེད་ གཏད་ དགག་སྒྲུབ་ བླང་ དོར་ མི་ བྱ་བ ར་ གང་ ཤར་ དེ་ རང་ ངོ་ ཤེས་ ཙམ་ གྱི་ ངང་ ལ་ མཉམ་པ ར་ བཞག་པ ས་ རྣམ་རྟོག་ ཁོ་ རང་ མ་ འགགས་ བཞིན་ དུ་ གསལ་སིང་ངེ་བ་ དེ འི་ ངང་ བསྐྱང་ །"
  },
  {
    "source": "ངོ་མི་ཤེས་སུ་གཅིག་ཀྱང་མ་ཤོར་བར་བྱ།",
    "target": "ངོ་ མི་ ཤེས་ སུ་ གཅིག་ ཀྱང་ མ་ ཤོར་བ ར་ བྱ །"
  },
  {
    "source": "ངོ་ཤེས་དང་མ་བྲལ་ཕྱིན་ཆད་འགྱུ་ནའང་འགྱུ་རུ་བཅུག།",
    "target": "ངོ་ ཤེས་ དང་ མ་ བྲལ་ ཕྱིན་ཆད་ འགྱུ་ ན འང་ འགྱུ་ རུ་ བཅུག །"
  },
  {
    "source": "རང་ལོག་ཏུ་འགྲོ་ནའང་འགྲོ་རུ་བཅུག་དྲན་པ་ལ་ཆེད་གཏད་དུ་འབད།",
    "target": "རང་ ལོག་ ཏུ་ འགྲོ་ ན འང་ འགྲོ་ རུ་ བཅུག་ དྲན་པ་ ལ་ ཆེད་ གཏད་ དུ་ འབད །"
  },
  {
    "source": "འདི་ལ་བསྒོམ་དུ་རྡུལ་ཙམ་མེད།",
    "target": "འདི་ ལ་ བསྒོམ་ དུ་ རྡུལ་ ཙམ་ མེད །"
  },
  {
    "source": "ཡེངས་སུ་སྐད་ཅིག་ཀྱང་མེད་ཅེས་བྱ།",
    "target": "ཡེངས་ སུ་ སྐད་ ཅིག་ ཀྱང་ མེད་ ཅེས་ བྱ །"
  },
  {
    "source": "དེ་ཉིད་ལ་སྐྱོན་བཞི་རང་གྲོལ་བར་ངོ་སྤྲད་དེ།",
    "target": "དེ་ ཉིད་ ལ་ སྐྱོན་ བཞི་ རང་གྲོལ་བ ར་ ངོ་ སྤྲད་ དེ །"
  },
  {
    "source": "ཉེ་དྲགས་པས་ངོ་མ་ཤེས།",
    "target": "ཉེ་ དྲགས་པ ས་ ངོ་ མ་ ཤེས །"
  },
  {
    "source": "ཟབ་དྲགས་པས་ངོས་མ་ཟིན།",
    "target": "ཟབ་ དྲགས་པ ས་ ངོས་ མ་ ཟིན །"
  },
  {
    "source": "སླ་དྲགས་པས་ཡིད་མ་ཆེས།",
    "target": "སླ་ དྲགས་པ ས་ ཡིད་ མ་ ཆེས །"
  },
  {
    "source": "བཟང་དྲགས་པས་བློར་མ་ཤོང་ཞེས་པའི་སྐྱོན་བཞི་ལས་གྲོལ་བ་སྟེ།",
    "target": "བཟང་ དྲགས་པ ས་ བློ ར་ མ་ ཤོང་ ཞེས་ པ འི་ སྐྱོན་ བཞི་ ལས་ གྲོལ་བ་ སྟེ །"
  },
  {
    "source": "དང་པོ་ནི་རང་ངོ་མ་ཤེས་པ།",
    "target": "དང་པོ་ ནི་ རང་ ངོ་ མ་ ཤེས་པ །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སྔར་འཆི་བ་དང་ཤུགས་ཆད་ཀྱི་ཉམས་ལ་སོགས་པའི་དུས་སུ་ཐ་མལ་ཤེས་པ་རང་ངོ་གསལ་བར་སྟོན་པ་མང་དུ་བྱུང་མོད་ཀྱང་།",
    "target": "སྔ ར་ འཆི་བ་ དང་ ཤུགས་ ཆད་ ཀྱི་ ཉམས་ ལ་ སོགས་པ འི་ དུས་ སུ་ ཐ་མལ་ ཤེས་པ་ རང་ ངོ་ གསལ་བ ར་ སྟོན་པ་ མང་ དུ་ བྱུང་ མོད་ ཀྱང་ །"
  },
  {
    "source": "བླ་མའི་གདམས་ངག་གིས་ངོ་མ་སྤྲད་པ་དེ་སྲིད་ཐབས་གང་གིས་ཀྱང་མ་ཤེས་པའོ།།",
    "target": "བླ་མ འི་ གདམས་ངག་ གིས་ ངོ་ མ་ སྤྲད་པ་ དེ་ སྲིད་ ཐབས་ གང་ གིས་ ཀྱང་ མ་ ཤེས་པ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "མཁས་རྨོངས་ཐམས་ཅད་བྱ་ར་མེད་ལ་བློས་མ་ཁེལ་བའོ།།",
    "target": "མཁས་ རྨོངས་ ཐམས་ཅད་ བྱ་ར་ མེད་ ལ་ བློ ས་ མ་ ཁེལ་ བ འོ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "སེམས་ཀྱི་རང་བཞིན་སངས་རྒྱས་ཡིན་པ་བློར་མ་ཤོང་པའོ།།",
    "target": "སེམས་ ཀྱི་ རང་བཞིན་ སངས་རྒྱས་ ཡིན་པ་ བློ ར་ མ་ ཤོང་པ འོ ། །"
  },
  {
    "source": "དེ་ལ་གནས་འགྱུ་ཐམས་ཅད་རང་ངོ་ཤེས་ཙམ་ན་རང་བཞིན་སྟོང་གསལ་དུ་འདུག།",
    "target": "དེ་ ལ་ གནས་ འགྱུ་ ཐམས་ཅད་ རང་ ངོ་ ཤེས་ ཙམ་ ན་ རང་བཞིན་ སྟོང་གསལ་ དུ་ འདུག །"
  },
  {
    "source": "དེས་ན་གང་ཤར་ལ་བཟོ་བཅོས་བྱེད་དོན་མེད།",
    "target": "དེ ས་ ན་ གང་ ཤར་ ལ་ བཟོ་བཅོས་ བྱེད་ དོན་ མེད །"
  },
  {
    "source": "རང་བཞིན་གསལ་༼༢༤༦༽སྟོང་འདི་ལས་ལོགས་སུ་འཁོར་འདས་གང་ཡང་མེད་པར་ཤེས་ཚེ་སྐྱོན་དེ་བཞི་རང་གྲོལ་བ་ཡིན།།",
    "target": "རང་བཞིན་ གསལ་ ༼ ༢༤༦ ༽ སྟོང་ འདི་ ལས་ ལོགས་ སུ་ འཁོར་འདས་ གང་ ཡང་ མེད་པ ར་ ཤེས་ ཚེ་ སྐྱོན་ དེ་ བཞི་ རང་གྲོལ་བ་ ཡིན ། །"
  },
  {
    "source": "གསུམ་པ་རྗེས་སྐུ་གསུམ་རང་ཤར་ལ།",
    "target": "གསུམ་པ་ རྗེ ས་ སྐུ་ གསུམ་ རང་ ཤར་ ལ །"
  },
  {
    "source": "སྐུ་གསུམ་རང་ཤར་ངོ་སྤྲད་པ་དངོས་དང་།",
    "target": "སྐུ་ གསུམ་ རང་ ཤར་ ངོ་ སྤྲད་པ་ དངོས་ དང་ །"
  },
  {
    "source": "དེའི་བོགས་འདོན་ནོ།།",
    "target": "དེ འི་ བོགས་ འདོན་ ནོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྔར་གྱི་ཐ་མར་ཤེས་པ་མ་བཅོས་སོ་མ་དེ་ཉིད་སྔོན་གདོད་མ་ནས་གསལ་སྟོང་ཟུང་འཇུག་ཏུ་རང་ཤར་བར་རང་ངོ་ཤེས་པ་ནས་སྟོང་པ་ཆོས་ཀྱི་སྐུ།",
    "target": "སྔ ར་ གྱི་ ཐ་མ ར་ ཤེས་པ་ མ་ བཅོས་ སོ་མ་ དེ་ ཉིད་ སྔོན་ གདོད་ མ་ ནས་ གསལ་ སྟོང་ ཟུང་འཇུག་ ཏུ་ རང་ ཤར་བ ར་ རང་ ངོ་ ཤེས་པ་ ནས་ སྟོང་པ་ ཆོས་ ཀྱི་ སྐུ །"
  },
  {
    "source": "གསལ་བ་སྤྲུལ་སྐུ།",
    "target": "གསལ་བ་ སྤྲུལ་སྐུ །"
  },
  {
    "source": "ཟུང་འཇུག་ལོངས་སྐུར་ཐག་བཅད་ངེས་ཤེས་བསྐྱེད་ནས་རང་བབས་དེ་ཀའི་ངང་དུ་བསྐྱང་བར་བྱའོ།།",
    "target": "ཟུང་འཇུག་ ལོངས་སྐུ ར་ ཐག་ བཅད་ ངེས་ཤེས་ བསྐྱེད་ ནས་ རང་བབ ས་ དེ་ ཀ འི་ ངང་ དུ་ བསྐྱང་བ ར་ བྱ འོ ། །"
  },
  {
    "source": "དེ་ལྟར་ཉམས་སུ་མྱོང་བའི་ཚེ།",
    "target": "དེ་ ལྟ ར་ ཉམས་ སུ་ མྱོང་བ འི་ ཚེ །"
  },
  {
    "source": "སེམས་སྐད་ཅིག་མ་གཅིག་ཀྱང་སྐུ་གསུམ་དུ་ངོ་འཕྲོད།",
    "target": "སེམས་ སྐད་ ཅིག་ མ་ གཅིག་ ཀྱང་ སྐུ་ གསུམ་ དུ་ ངོ་ འཕྲོད །"
  },
  {
    "source": "རྣམ་རྟོག་སྐད་ཅིག་མ་གཅིག་ཀྱང་སྐུ་གསུམ་གྱི་རང་བཞིན་ནོ།།",
    "target": "རྣམ་རྟོག་ སྐད་ ཅིག་ མ་ གཅིག་ ཀྱང་ སྐུ་ གསུམ་ གྱི་ རང་བཞིན་ ནོ ། །"
  },
  {
    "source": "དེ་ལྟར་ཉམས་མྱོང་དུ་ཤར་བར་བྱས་ནས་རྟག་ཏུ་སྐྱོང་དགོས་པ་ཡིན་ནོ།།",
    "target": "དེ་ ལྟ ར་ ཉམས་མྱོང་ དུ་ ཤར་བ ར་ བྱས་ ནས་ རྟག་ ཏུ་ སྐྱོང་ དགོས་པ་ ཡིན་ ནོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "བོགས་འདོན་དང་གེགས་སེལ་གཉིས་ལས།",
    "target": "བོགས་ འདོན་ དང་ གེགས་ སེལ་ གཉིས་ ལས །"
  },
  {
    "source": "དང་པོ་ལ་མོས་གུས་ཚད་མེད་ལ་བརྟེན་ནས་བོགས་འདོན་པ།",
    "target": "དང་པོ་ ལ་ མོས་གུས་ ཚད་ མེད་ ལ་ བརྟེན་ ནས་ བོགས་ འདོན་པ །"
  },
  {
    "source": "སྙིང་རྗེ་ཚད་མེད་ལ་བརྟེན་ནས་བོགས་འདོན་པ།",
    "target": "སྙིང་རྗེ་ ཚད་ མེད་ ལ་ བརྟེན་ ནས་ བོགས་ འདོན་པ །"
  },
  {
    "source": "ཐབས་ཁྱད་པར་ཅན་ལ་བརྟེན་ནས་བོགས་འདོན་པའོ།།",
    "target": "ཐབས་ ཁྱད་པར་ཅན་ ལ་ བརྟེན་ ནས་ བོགས་ འདོན་པ འོ ། །"
  },
  {
    "source": "དང་པོ་ནི་སྤྱིར་རྟོགས་པ་སྐྱེས་ན་མོས་གུས་ཤུགས་འབྱུང་ལ་འབྱུང་།",
    "target": "དང་པོ་ ནི་ སྤྱི ར་ རྟོགས་པ་ སྐྱེས་ ན་ མོས་གུས་ ཤུགས་ འབྱུང་ ལ་ འབྱུང་ །"
  },
  {
    "source": "མ་རྟོགས་པའི་སེམས་ཅན་ལ་སྙིང་རྗེ་རང་ཤུགས་ཀྱིས་སྐྱེ་ཡང་།",
    "target": "མ་རྟོགས་པ འི་ སེམས་ཅན་ ལ་ སྙིང་རྗེ་ རང་ ཤུགས་ ཀྱིས་ སྐྱེ་ ཡང་ །"
  },
  {
    "source": "དེ་ལ་སླར་ཡང་མོས་གུས་དང་སྙིང་རྗེ་བསྒོམ་པས་མེ་འབར་བ་ལ་ཤིང་གཅེར་བ་བཞིན་དུ་ཆེར་འཕེལ་ཏེ་ལམ་གྱི་བོགས་འདོན་བླ་ན་མེད་པར་འགྱུར་བ་ཡིན་ནོ།།",
    "target": "དེ་ ལ་ སླ ར་ ཡང་མོ ས་ གུས་ དང་ སྙིང་རྗེ་ བསྒོམ་པ ས་ མེ་ འབར་བ་ ལ་ ཤིང་ གཅེར་བ་ བཞིན་ དུ་ ཆེ ར་ འཕེལ་ ཏེ་ ལམ་ གྱི་ བོགས་ འདོན་ བླ་ ན་ མེད་པ ར་ འགྱུར་བ་ ཡིན་ ནོ ། །"
  },
  {
    "source": "དེ་ལྟར་ཡང་ཡང་ལམ་ཕྱག་རྒྱ་ཆེན་པོ་བསྒོམ་བཞིན་དུ་མོས་གུས་དང་སྙིང་རྗེ་དྲག་ཏུ་བསྒོམས་པས་མཐར་ཐུག་རྟོགས་པའི་ཐབས་སུ་འགྱུར་རོ།།",
    "target": "དེ་ ལྟ ར་ ཡང་ ཡང་ ལམ་ ཕྱག་ རྒྱ་ཆེན་པོ་ བསྒོམ་ བཞིན་ དུ་ མོས་གུས་ དང་ སྙིང་རྗེ་ དྲག་ ཏུ་ བསྒོམས་པ ས་ མཐ ར་ ཐུག་ རྟོགས་པ འི་ ཐབས་ སུ་ འགྱུར་ རོ ། །"
  },
  {
    "source": "དེ་ཡང་མོས་གུས་ནི་སྤྱིར་རྩ་བའི་བླ་མ་དེ་ཉིད་སངས་རྒྱས་དངོས་ཡིན་པ་དང་།",
    "target": "དེ་ ཡང་ མོས་གུས་ ནི་ སྤྱི ར་ རྩ་བ འི་ བླ་མ་ དེ་ ཉིད་ སངས་རྒྱས་ དངོས་ ཡིན་པ་ དང་ །"
  },
  {
    "source": "ཐུགས་ཆོས་ཀྱི་སྐུ་མཛད་སྤྱོད་ཕྲིན་ལས་ཐམས་ཅད་གཞན་དོན་གཟུགས་སྐུ་རྣམ་གཉིས་སངས་རྒྱས་བྱང་སེམས་ཡི་དམ་མཁའ་འགྲོ་ཆོས་སྐྱོང་༼༢༤༧༽ཐམས་ཅད་འདུས་པ་འོང་བ་ཡིན་པར་ཐག་གཅོད།",
    "target": "ཐུགས་ ཆོས་ ཀྱི་ སྐུ་ མཛད་ སྤྱོད་ ཕྲིན་ལས་ ཐམས་ཅད་ གཞན་དོན་ གཟུགས་སྐུ་ རྣམ་ གཉིས་ སངས་རྒྱས་ བྱང་སེམས་ ཡི་དམ་ མཁའ་འགྲོ་ ཆོས་སྐྱོང་ ༼ ༢༤༧ ༽ ཐམས་ཅད་ འདུས་པ་ འོང་བ་ ཡིན་པ ར་ ཐག་ གཅོད །"
  },
  {
    "source": "བདག་གནས་ལུགས་ལ་དཀྲི་བར་མཛད་པས་བཀའ་དྲིན་ཆེ།",
    "target": "བདག་ གནས་ལུགས་ ལ་ དཀྲི་བ ར་ མཛད་པ ས་ བཀའ་དྲིན་ ཆེ །"
  },
  {
    "source": "བཀའ་དྲིན་ལ་ནམ་ཡང་འཁོར་བ་མེད་སྙམ་པ་མོས་གུས་ཀྱི་གདུང་ཤུགས་དྲག་པོས་གསོལ་བ་རྩེ་གཅིག་ཏུ་འདེབས།",
    "target": "བཀའ་དྲིན་ ལ་ ནམ་ ཡང་ འཁོར་བ་ མེད་ སྙམ་པ་ མོས་གུས་ ཀྱི་ གདུང་ཤུགས་ དྲག་པོ ས་ གསོལ་བ་ རྩེ་ གཅིག་ ཏུ་ འདེབས །"
  },
  {
    "source": "བླ་མའི་མོས་གུས་ཀྱིས་ཡིད་བསྒྱུར་བས་རང་བཞིན་སྤྲོས་བྲལ་གྱི་ཡེ་ཤེས་ལྷག་གེར་ཤར་བ་ན།",
    "target": "བླ་མ འི་ མོས་གུས་ ཀྱིས་ ཡིད་ བསྒྱུར་བ ས་ རང་བཞིན་ སྤྲོས་བྲལ་ གྱི་ ཡེ་ཤེས་ ལྷག་ གེ ར་ ཤར་བ་ ན །"
  },
  {
    "source": "དེ་ཁའི་ངང་དུ་མཉམ་པར་བཞག།",
    "target": "དེ་ ཁ འི་ ངང་ དུ་ མཉམ་པ ར་ བཞག །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སེམས་ཅན་ཐམས་ཅད་དྲིན་ཆེན་གྱི་ཕ་མ་ཡིན་པར་རང་སེམས་ངོ་མ་ཤེས་པས་ཉོན་མོངས་དང་ལས་བསགས་ཏེ་འཁོར་བར་འཁྱམས་པ་འདི་ཅིས་ཀྱང་སྙིང་རེ་རྗེ་ཞེས་ཡིད་ལ་བསམ་ཞིང་ངག་ཏུ་ཡང་བརྗོད།",
    "target": "སེམས་ཅན་ ཐམས་ཅད་ དྲིན་ ཆེན་ གྱི་ ཕ་མ་ ཡིན་པ ར་ རང་སེམས་ ངོ་ མ་ ཤེས་པ ས་ ཉོན་ མོངས་ དང་ ལས་ བསགས་ ཏེ་ འཁོར་བ ར་ འཁྱམས་པ་ འདི་ ཅི ས་ ཀྱང་ སྙིང་རེ་རྗེ་ ཞེས་ ཡིད་ ལ་ བསམ་ ཞིང་ ངག་ ཏུ་ ཡང་ བརྗོད །"
  },
  {
    "source": "མཐར་སྙིང་རྗེ་བྱ་ཡུལ་སྙིང་རྗེ་བྱེད་མཁན་ཐམས་ཅད་ངོས་བཟུང་དང་བྲལ་བའི་ངང་དེར་ཆམ་མེར་བཞག།",
    "target": "མཐ ར་ སྙིང་ རྗེ་ བྱ་ཡུལ་ སྙིང་ རྗེ་ བྱེད་ མཁན་ ཐམས་ཅད་ ངོས་ བཟུང་ དང་ བྲལ་བ འི་ ངང་ དེ ར་ ཆམ་མེ ར་ བཞག །"
  },
  {
    "source": "གསུམ་པ་ལ་གསུམ་ལས།",
    "target": "གསུམ་པ་ ལ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཐ་མལ་ཤེས་པ་རླུང་དང་བསྲེ།།",
    "target": "ཐ་མལ་ ཤེས་པ་ རླུང་ དང་ བསྲེ ། །"
  },
  {
    "source": "རྣམ་རྟོག་མ་རིག་འགག་པར་འགྱུར།",
    "target": "རྣམ་རྟོག་ མ་རིག་ འགག་པ ར་ འགྱུར །"
  },
  {
    "source": "ཞེས་པའི་དོན་ནི།",
    "target": "ཞེས་ པ འི་ དོན་ ནི །"
  },
  {
    "source": "སེམས་མ་བཅོས་པར་ཕྱག་རྒྱ་ཆེན་པོའི་ངང་ལ་མཉམ་པར་འཇོག་ཅིང་།",
    "target": "སེམས་ མ་ བཅོས་པ ར་ ཕྱག་རྒྱ་ ཆེན་པོ འི་ ངང་ ལ་ མཉམ་པ ར་ འཇོག་ ཅིང་ །"
  },
  {
    "source": "རླུང་བུམ་པ་ཅན་དྲག་ཏུ་བཟུང་བས་རླུང་སེམས་འཇུག་པ་གཅིག་པའི་ཕྱིར།",
    "target": "རླུང་ བུམ་པ་ཅན་ དྲག་ ཏུ་ བཟུང་བ ས་ རླུང་ སེམས་ འཇུག་པ་ གཅིག་པ འི་ ཕྱི ར །"
  },
  {
    "source": "རྟོགས་པ་གོང་ནས་གོང་དུ་འཕེལ་བར་འགྱུར།",
    "target": "རྟོགས་པ་ གོང་ ནས་ གོང་ དུ་ འཕེལ་བ ར་ འགྱུར །"
  },
  {
    "source": "གཉིས་པ་ནི།།",
    "target": "གཉིས་པ་ ནི ། །"
  },
  {
    "source": "འོད་གསལ་ལྷ་སྐུ་རླུང་དང་བསྲེ།།",
    "target": "འོད་གསལ་ ལྷ་སྐུ་ རླུང་ དང་ བསྲེ ། །"
  },
  {
    "source": "ཉམས་མྱོང་ཡར་ངོ་བཞིན་དུ་འགྱུར།།",
    "target": "ཉམས་མྱོང་ ཡ ར་ ངོ་ བཞིན་ དུ་ འགྱུར ། །"
  },
  {
    "source": "ཞེས་གསུངས་ཏེ།",
    "target": "ཞེས་ གསུངས་ ཏེ །"
  },
  {
    "source": "རང་ཉིད་བདེ་མཆོག་ལྷན་སྐྱེས་ཆུ་ནང་གི་ཟླ་གཟུགས་ལྟར་སྣང་ལ་རང་བཞིན་མེད་པར་བསྒོམ།",
    "target": "རང་ ཉིད་ བདེ་མཆོག་ ལྷན་སྐྱེས་ ཆུ་ ནང་ གི་ ཟླ་ གཟུགས་ ལྟ ར་ སྣང་ ལ་ རང་བཞིན་ མེད་པ ར་ བསྒོམ །"
  },
  {
    "source": "ལྷ་སྐུར་སྣང་བ་མ་འགག་པ་དེ་ཀ་མ་བཅོས།",
    "target": "ལྷ་སྐུ ར་ སྣང་བ་ མ་ འགག་པ་ དེ་ ཀ་ མ་ བཅོས །"
  },
  {
    "source": "སོ་མ།",
    "target": "སོ་མ །"
  },
  {
    "source": "འོད་གསལ་ཕྱག་རྒྱ་ཆེན་པོས་ཟིན་པར་བྱས་ལ་རླུང་དྲག་ཏུ་གཅུན་པས་ཕྱག་ཆེན་ལ་ལྷ་སྐུས་བོགས་ཐོན་ཏེ་ཉམས་མྱོང་གོང་འཕེལ་དུ་འགྱུར་རོ།།",
    "target": "འོད་གསལ་ ཕྱག་རྒྱ་ ཆེན་པོ ས་ ཟིན་པ ར་ བྱས་ ལ་ རླུང་ དྲག་ ཏུ་ གཅུན་པ ས་ ཕྱག་ ཆེན་ ལ་ ལྷ་སྐུ ས་ བོགས་ ཐོན་ ཏེ་ ཉམས་མྱོང་ གོང་ འཕེལ་ དུ་ འགྱུར་ རོ ། །"
  },
  {
    "source": "གསུམ་པ་ནི།།",
    "target": "གསུམ་པ་ ནི ། །"
  },
  {
    "source": "ཟུང་འཇུག་ཤེས་པ་རླུང་དང་བསྲེ།།",
    "target": "ཟུང་འཇུག་ ཤེས་པ་ རླུང་ དང་ བསྲེ ། །"
  },
  {
    "source": "འབྲས་བུ་སྐུ་གསུམ་མངོན་དུ་འགྱུར།།",
    "target": "འབྲས་བུ་ སྐུ་ གསུམ་ མངོན་ དུ་ འགྱུར ། །"
  },
  {
    "source": "ཞེས་གསུངས་ཏེ།",
    "target": "ཞེས་ གསུངས་ ཏེ །"
  },
  {
    "source": "རང་ལྷ་སྐུ་གསལ་སྟོང་དུ་བསྒོམ།",
    "target": "རང་ ལྷ་སྐུ་ གསལ་ སྟོང་ དུ་ བསྒོམ །"
  },
  {
    "source": "གཞན་ལུས་ཤེས་རབ་མའམ།",
    "target": "གཞན་ ལུས་ ཤེས་རབ་ མ འམ །"
  },
  {
    "source": "རང་ལུས་ཐབས་ལྡན་ལྟར་ན་གཏུམ་མོ་༼༢༤༨༽དང་འོད་གསལ་གྱི་ཉམས་མྱོང་གིས་ལྷ་སྐུ་ལ་རྒྱས་བཏབ་སྟེ།",
    "target": "རང་ ལུས་ ཐབས་ ལྡན་ ལྟ ར་ ན་ གཏུམ་ མོ་ ༼ ༢༤༨ ༽ དང་ འོད་གསལ་ གྱི་ ཉམས་མྱོང་ གིས་ ལྷ་སྐུ་ ལ་ རྒྱ ས་ བཏབ་ སྟེ །"
  },
  {
    "source": "དེ་ཉིད་ཕྱག་ཆེན་གྱིས་ཟིན་པར་བྱས་ལ་གཞུར་ཏེ་བསྒོམ།",
    "target": "དེ་ ཉིད་ ཕྱག་ཆེན་ གྱིས་ ཟིན་པ ར་ བྱས་ ལ་ གཞུར་ ཏེ་ བསྒོམ །"
  },
  {
    "source": "ངག་རླུང་བུམ་པ་ཅན་དྲག་ཏུ་བཟུང་།",
    "target": "ངག་ རླུང་ བུམ་པ་ཅན་ དྲག་ ཏུ་ བཟུང་ །"
  },
  {
    "source": "ལྷ་སྐུར་གསལ་བ་སྤྲུལ་སྐུ།",
    "target": "ལྷ་ སྐུར་ གསལ་བ་ སྤྲུལ་ སྐུ །"
  },
  {
    "source": "ཕྱག་ཆེན་མི་རྟོག་པ་ཆོས་སྐུ།",
    "target": "ཕྱག་ཆེན་ མི་ རྟོག་པ་ ཆོས་ སྐུ །"
  },
  {
    "source": "བདེ་བ་ལོངས་སྐུ།",
    "target": "བདེ་བ་ ལོངས་ སྐུ །"
  },
  {
    "source": "དེ་གསུམ་ཀའི་གྲོགས་རླུང་གིས་བྱས་ཏེ།",
    "target": "དེ་ གསུམ་ ཀ འི་ གྲོགས་ རླུང་ གིས་ བྱས་ ཏེ །"
  },
  {
    "source": "ལམ་དུས་ཀྱི་སྐུ་གསུམ་ཉམས་སུ་བླངས་པས་གཞི་དུས་ཀྱི་སེམས་ཀྱི་རང་བཞིན་འབྲས་བུའི་ཚུལ་དུ་མངོན་དུ་འགྱུར་རོ།།",
    "target": "ལམ་ དུས་ ཀྱི་ སྐུ་ གསུམ་ ཉམས་ སུ་ བླངས་པ ས་ གཞི་ དུས་ ཀྱི་ སེམས་ ཀྱི་ རང་བཞིན་ འབྲས་བུ འི་ ཚུལ་ དུ་ མངོན་ དུ་ འགྱུར་ རོ ། །"
  },
  {
    "source": "ཇི་སྲིད་དུ་རྩ་བྲལ་མངོན་དུ་མ་གྱུར་པ་དེ་སྲིད་འབད་རྩོལ་ཆེན་པོས་འདུ་འཛི་སྤངས་ནས་དབེན་པར་བསྒོམ་པ་གལ་ཆེའོ།།",
    "target": "ཇི་སྲིད་ དུ་ རྩ་ བྲལ་ མངོན་ དུ་ མ་ གྱུར་པ་ དེ་ སྲིད་ འབད་ རྩོལ་ ཆེན་པོ ས་ འདུ་འཛི་ སྤངས་ ནས་ དབེན་པ ར་ བསྒོམ་པ་ གལ་ ཆེ འོ ། །"
  },
  {
    "source": "གཉིས་པ་གེགས་སེལ་ནི།",
    "target": "གཉིས་པ་ གེགས་ སེལ་ ནི །"
  },
  {
    "source": "རྩ་ལོག་རླུང་ལོག་སོགས་གེགས་སེལ་ཏེ་ཆོས་དྲུག་སོགས་ཐབས་ལམ་གྱི་ཡན་ལག་ཡིན་པས་ཐུན་མོང་བར་སོང་སྟེ་འདིར་མི་འཆད།",
    "target": "རྩ་ ལོག་ རླུང་ ལོག་ སོགས་ གེགས་ སེལ་ ཏེ་ ཆོས་ དྲུག་ སོགས་ ཐབས་ལམ་ གྱི་ ཡན་ལག་ ཡིན་པ ས་ ཐུན་མོང་ བ ར་ སོང་ སྟེ་ འདི ར་ མི་ འཆད །"
  },
  {
    "source": "འདིར་ཐུན་མོང་མ་ཡིན་པའི་གེགས་བསལ་བ་ནི།",
    "target": "འདི ར་ ཐུན་མོང་ མ་ ཡིན་པ འི་ གེགས་ བསལ་བ་ ནི །"
  },
  {
    "source": "ཉམས་ཀྱི་རྩིས་མ་བཅིངས་པ་དང་།",
    "target": "ཉམས་ ཀྱི་ རྩིས་ མ་ བཅིངས་པ་ དང་ །"
  },
  {
    "source": "སྣང་སྟོང་ཕྱོགས་རེར་མ་ཤོར་བ་ལ་འབད་པ་སྟེ།",
    "target": "སྣང་ སྟོང་ ཕྱོགས་ རེ ར་ མ་ ཤོར་བ་ ལ་ འབད་པ་ སྟེ །"
  },
  {
    "source": "དེ་ཡང་བདེ་གསལ་མི་རྟོག་པ་གསུམ་ལ་ཞེན་ན་གོལ་བས།",
    "target": "དེ་ ཡང་ བདེ་གསལ་ མི་ རྟོག་པ་ གསུམ་ ལ་ ཞེན་ ན་ གོལ་བ ས །"
  },
  {
    "source": "ལུས་སེམས་དགའ་བདེ་ཅི་སྐྱེས་དང་།",
    "target": "ལུས་ སེམས་ དགའ་བདེ་ ཅི་ སྐྱེས་ དང་ །"
  },
  {
    "source": "རིག་པ་ལ་དངས་ཆ་དང་གསལ་ཆ་ཅི་བྱུང་དང་།",
    "target": "རིག་པ་ ལ་ དངས་ ཆ་ དང་ གསལ་ཆ་ ཅི་ བྱུང་ དང་ །"
  },
  {
    "source": "སྟོང་སང་སང་པོའི་མི་རྟོག་པའི་ཉམས་ཅི་ཤར་ལ་དགའ་ཞེན་མེད་བར་བསྐྱུར།",
    "target": "སྟོང་ སང་ སང་ པོ འི་ མི་ རྟོག་པ འི་ ཉམས་ ཅི་ ཤར་ ལ་ དགའ་ ཞེན་ མེད་བ ར་ བསྐྱུར །"
  },
  {
    "source": "ཉམས་མཐུག་དྲགས་པས་བཤིག་མི་ཐུབ་པ་འདྲ་བ་བྱུང་ན་མི་སྒོམ་པར་སྣང་བའི་སྟེང་དུ་གང་དགར་བསྐྱུར་ལ་འཇོག།",
    "target": "ཉམས་ མཐུག་ དྲགས་པ ས་ བཤིག་ མི་ ཐུབ་པ་ འདྲ་བ་ བྱུང་ ན་ མི་ སྒོམ་པ ར་ སྣང་བ འི་ སྟེང་ དུ་ གང་ དག ར་ བསྐྱུར་ ལ་ འཇོག །"
  },
  {
    "source": "བདེ་གསལ་སྟོང་པར་ཞིག་པ་ན་གནས་ལུགས་རྗེན་གྱིས་འཆར།",
    "target": "བདེ་གསལ་ སྟོང་པ ར་ ཞིག་པ་ ན་ གནས་ལུགས་ རྗེན་ གྱིས་ འཆར །"
  },
  {
    "source": "སེམས་ཀྱི་སྣང་ཆ་དང་གསལ་ཆ་དང་འཆར་སྒོ་ལ་བདེན་ཞེན་སྐྱེ།",
    "target": "སེམས་ ཀྱི་ སྣང་ ཆ་ དང་ གསལ་ཆ་ དང་ འཆར་སྒོ་ ལ་ བདེན་ཞེན་ སྐྱེ །"
  },
  {
    "source": "ཆགས་སྡང་འཛིན་ཞེན་རགས་སུ་སོང་བའི་ཉམས་བྱེད་ན།",
    "target": "ཆགས་སྡང་ འཛིན་ ཞེན་ རགས་ སུ་ སོང་བ འི་ ཉམས་ བྱེད་ ན །"
  },
  {
    "source": "སྒྱུ་མ་ལྟ་བུར་མོས་ཤིང་བཙལ་བས་མི་རྙེད་པ་ལ་འཇོག།",
    "target": "སྒྱུ་མ་ ལྟ་བུ ར་ མོས་ ཤིང་ བཙལ་བ ས་ མི་ རྙེད་པ་ ལ་ འཇོག །"
  },
  {
    "source": "དེས་དེ་སྟོང་པར་འཆད།",
    "target": "དེ ས་ དེ་ སྟོང་པ ར་ འཆད །"
  },
  {
    "source": "རང་སེམས་ཀྱི་ངོ་བོ་ལའང་ཁྱད་མི་འདུག་པས་ལས་འབྲས་སྤང་བླང་མི་དགོས་སོ་སྙམ་པའི་ལོག་ལྟ་སྐྱེས་ན།",
    "target": "རང་སེམས་ ཀྱི་ ངོ་བོ་ ལ འང་ ཁྱད་ མི་ འདུག་པ ས་ ལས་ འབྲས་ སྤང་བླང་ མི་ དགོས་ སོ་ སྙམ་པ འི་ ལོག་ལྟ་ སྐྱེས་ ན །"
  },
  {
    "source": "ལས་འབྲས་བདེན་པར་མེད་ཀྱང་ཀུན་རྫོབ་རྒྱུ་འབྲས་བསླུ་བ་མེད།",
    "target": "ལས་འབྲས་ བདེན་པ ར་ མེད་ ཀྱང་ ཀུན་རྫོབ་ རྒྱུ་འབྲས་ བསླུ་བ་ མེད །"
  },
  {
    "source": "མེ་མི་བདེན་ཀྱང་ཤིང་ཚིག།",
    "target": "མེ་ མི་ བདེན་ ཀྱང་ ཤིང་ ཚིག །"
  },
  {
    "source": "ཆུ་མི་བདེན་ཀྱང་གཤེར་བ་མི་འགག་པ་ལྟར་༼༢༤༩༽ལས་འབྲས་ལ་ཡིད་ཆེས་བསྐྱེད་དགོས་སོ།།",
    "target": "ཆུ་ མི་ བདེན་ ཀྱང་ གཤེར་བ་ མི་ འགག་པ་ ལྟ ར་ ༼ ༢༤༩ ༽ ལས་ འབྲས་ ལ་ ཡིད་ ཆེས་ བསྐྱེད་ དགོས་ སོ ། །"
  },
  {
    "source": "དེ་ལྟར་ཉམས་སུ་བླང་།།",
    "target": "དེ་ ལྟ ར་ ཉམས་ སུ་ བླང་ ། །"
  },
  {
    "source": "དེ་ལ་སེམས་གསལ་སྟོང་འཛིན་མེད་དུ་གནས་ན་ཞི་གནས་ཡིན་ཏེ།",
    "target": "དེ་ ལ་ སེམས་ གསལ་སྟོང་ འཛིན་ མེད་ དུ་ གནས་ ན་ ཞི་གནས་ ཡིན་ ཏེ །"
  },
  {
    "source": "བྱིང་རྒོད་གཉིས་སེལ་བ་ཞིག་དགོས།",
    "target": "བྱིང་རྒོད་ གཉིས་ སེལ་བ་ ཞིག་ དགོས །"
  },
  {
    "source": "སྣང་བ་ཐམས་ཅད་སེམས།",
    "target": "སྣང་བ་ ཐམས་ཅད་ སེམས །"
  },
  {
    "source": "གནས་འགྱུ་ཐམས་ཅད་ངོས་བཟུང་མེད་པར་མྱོང་ཐོག་ཏུ་ཕེབས་ན་ལྷག་མཐོང་སྐྱེས་པ་ཡིན་ནོ།།",
    "target": "གནས་ འགྱུ་ ཐམས་ཅད་ ངོས་ བཟུང་ མེད་པ ར་ མྱོང་ ཐོག་ ཏུ་ ཕེབས་ ན་ ལྷག་མཐོང་ སྐྱེས་པ་ ཡིན་ ནོ ། །"
  },
  {
    "source": "གང་ཤར་ལ་རང་ངོ་ཤེས་པས་བཟོ་བཅོས་མེད་པར་སྐྱོང་ཐུབ་ན་ཕྱག་ཆེན་དངོས་གཞིའི་རྟོགས་པ་སྐྱེས་པ་ཡིན་ནོ།།",
    "target": "གང་ ཤར་ ལ་ རང་ ངོ་ ཤེས་པ ས་ བཟོ་བཅོས་ མེད་པ ར་ སྐྱོང་ ཐུབ་ ན་ ཕྱག་ཆེན་ དངོས་གཞི འི་ རྟོགས་པ་ སྐྱེས་པ་ ཡིན་ ནོ ། །"
  },
  {
    "source": "སེམས་ལ་ཅི་བསམ།",
    "target": "སེམས་ ལ་ ཅི་ བསམ །"
  },
  {
    "source": "སྣང་བ་ལ་ཅི་ཤར་ཐམས་ཅད་དྲན་པ་དང་རྩོལ་བ་བརྟེན་མི་དགོས་པ་ཐམས་ཅད་རང་ངོ་ཤེས་པའི་གསལ་སྟོང་རྒྱ་འབྱམས་སུ་སོང་བའི་ཚེ།",
    "target": "སྣང་བ་ ལ་ ཅི་ ཤར་ ཐམས་ཅད་ དྲན་པ་ དང་ རྩོལ་བ་ བརྟེན་ མི་ དགོས་པ་ ཐམས་ཅད་ རང་ ངོ་ ཤེས་པ འི་ གསལ་སྟོང་ རྒྱ་འབྱམས་ སུ་ སོང་བ འི་ ཚེ །"
  },
  {
    "source": "རྩ་བྲལ་ཞེས་བྱ་བ་རྗེས་ཀྱི་ཉམས་མྱོང་མཐར་ཕྱིན་པ་ཡིན་ནོ།།",
    "target": "རྩ་ བྲལ་ ཞེས་ བྱ་བ་ རྗེས་ ཀྱི་ ཉམས་ མྱོང་ མཐ ར་ ཕྱིན་པ་ ཡིན་ ནོ ། །"
  },
  {
    "source": "ཞེས་པ་འདིའང་ཏཱ་ར་ནཱ་ཐས་ཤར་ཀོང་པོའི་ཡུལ་གྱི་བཤེས་གཉེན་མཁྱེན་རབ་ཅེས་བྱ་བའི་དོན་དུ་ཉེ་བར་གདམས་པའོ།།",
    "target": "ཞེས་ པ་ འདི འང་ ཏཱ་ར་ནཱ་ཐ ས་ ཤར་ ཀོང་པོ འི་ ཡུལ་ གྱི་ བཤེས་གཉེན་ མཁྱེན་ རབ་ ཅེས་ བྱ་བ འི་ དོན་ དུ་ ཉེ་བ ར་ གདམས་པ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "༼༢༥༠༽",
    "target": "༼ ༢༥༠ ༽"
  }
]
