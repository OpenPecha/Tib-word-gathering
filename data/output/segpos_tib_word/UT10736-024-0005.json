[
  {
    "source": "༄༅།།",
    "target": "༄༅ ། །"
  },
  {
    "source": "རོ་སྙོམས་སྐོར་དྲུག་གི་ཉམས་ལེན་སྒང་དུ་དྲིལ་བ་ཞེས་བྱ་བ་བཞུགས་སོ།།",
    "target": "རོ་ སྙོམས་ སྐོར་ དྲུག་ གི་ ཉམས་ལེན་ སྒང་ དུ་ དྲིལ་བ་ ཞེས་ བྱ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བླ་མ་དམ་པ་རྣམས་ལ་ཕྱག་འཚལ་ལོ།།",
    "target": "བླ་མ་ དམ་པ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "མ་ཡེངས་ཏིང་འཛིན་ནགས་ཕུག་གནས་བཅས་ཤིང་།།",
    "target": "མ་ ཡེངས་ ཏིང་འཛིན་ ནགས་ ཕུག་ གནས་ བཅས་ ཤིང་ ། །"
  },
  {
    "source": "ཤེས་རབ་མཆོག་གི་གདོང་ལྔའི་རྩལ་གྱི་སྙེམས།།",
    "target": "ཤེས་རབ་ མཆོག་ གི་ གདོང་ ལྔ འི་ རྩལ་ གྱི་ སྙེམས ། །"
  },
  {
    "source": "དངོས་འཛིན་གླང་པོའི་སྡེ་རྣམས་ལ་སྟོན་པ།།",
    "target": "དངོས་འཛིན་ གླང་པོ འི་ སྡེ་ རྣམས་ ལ་ སྟོན་པ ། །"
  },
  {
    "source": "དཔལ་ལྡན་འབྲུག་པའི་ཞབས་ལ་ཕྱག་འཚལ་ལོ།།",
    "target": "དཔལ་ལྡན་ འབྲུག་པ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "འདིར་རོ་སྙོམས་ཕྱག་རྒྱ་ཆེན་པོར་སྒང་དུ་དྲིལ་བ་གྲོལ་ལམ་རོ་སྙོམས་སྐོར་དྲུག་གསུམ་གསུམ་གྱིས་བཤད་པ་འདི་ལ།",
    "target": "འདི ར་ རོ་ སྙོམས་ ཕྱག་རྒྱ་ ཆེན་པོ ར་ སྒང་ དུ་ དྲིལ་བ་ གྲོལ་ ལམ་ རོ་ སྙོམས་ སྐོར་ དྲུག་ གསུམ་ གསུམ་ གྱིས་ བཤད་པ་ འདི་ ལ །"
  },
  {
    "source": "བརྒྱུད་པའི་ལོ་རྒྱུས་དང་གདམས་པ་གཉིས་ལས།",
    "target": "བརྒྱུད་པ འི་ ལོ་རྒྱུས་ དང་ གདམས་པ་ གཉིས་ ལས །"
  },
  {
    "source": "དང་པོ་ནི་བརྒྱུད་པའི་གསོལ་འདེབས་བཞིན།",
    "target": "དང་པོ་ ནི་ བརྒྱུད་པ འི་ གསོལ་ འདེབས་ བཞིན །"
  },
  {
    "source": "གཉིས་པ་ལ་སྔོན་འགྲོ་དང་དངོས་གཞི་གཉིས།།",
    "target": "གཉིས་པ་ ལ་ སྔོན་ འགྲོ་ དང་ དངོས་གཞི་ གཉིས ། །"
  },
  {
    "source": "དང་པོ་སེམས་ཅན་ཐམས་ཅད་འཁོར་བའི་བཙོན་ར་ནས་བཏོན་ཏེ།",
    "target": "དང་པོ་ སེམས་ཅན་ ཐམས་ཅད་ འཁོར་བ འི་ བཙོན་ ར་ ནས་ བཏོན་ ཏེ །"
  },
  {
    "source": "བླ་ན་མེད་པའི་བྱང་ཆུབ་ལ་འགོད་པར་བྱ།",
    "target": "བླ་ ན་ མེད་པ འི་ བྱང་ཆུབ་ ལ་ འགོད་པ ར་ བྱ །"
  },
  {
    "source": "དེའི་ཆེད་དུ་བདག་གིས་འབྱུང་བ་རོ་སྙོམས་ཀྱི་གདམས་ངག་ཟབ་མོ་ཟབ་པའི་མཐར་ཐུག་པ་འདི་བསྒོམ་པར་བྱའོ་སྙམ་པས་ལུས་ཅི་བདེ་བར་གཞག།",
    "target": "དེ འི་ ཆེད་ དུ་ བདག་ གིས་ འབྱུང་བ་ རོ་ སྙོམས་ ཀྱི་ གདམས་ངག་ ཟབ་མོ་ ཟབ་པ འི་ མཐ ར་ ཐུག་པ་ འདི་ བསྒོམ་པ ར་ བྱ འོ་ སྙམ་ པ ས་ ལུས་ ཅི་ བདེ་བ ར་ གཞག །"
  },
  {
    "source": "རང་ཉིད་རྗེ་བཙུན་རྡོ་རྗེ་རྣལ་འབྱོར་མར་བལྟས།",
    "target": "རང་ ཉིད་ རྗེ་བཙུན་ རྡོ་རྗེ་ རྣལ་འབྱོར་མ ར་ བལྟས །"
  },
  {
    "source": "སྤྱི་བོར་བརྒྱུད་རིམ་གྱི་བླ་མ་རྣམས་གསལ་བཏབ།",
    "target": "སྤྱི་བོ ར་ བརྒྱུད་ རིམ་ གྱི་ བླ་མ་ རྣམས་ གསལ་བཏབ །"
  },
  {
    "source": "རོ་སྙོམས་གསོལ་འདེབས་བྱས།",
    "target": "རོ་ སྙོམས་ གསོལ་འདེབས་ བྱས །"
  },
  {
    "source": "མཐར་འོད་དུ་ཞུ་རང་ལ་བསྟིམ།",
    "target": "མཐ ར་ འོད་ དུ་ ཞུ་ རང་ ལ་ བསྟིམ །"
  },
  {
    "source": "དེ་ནས་སེམས་ཡུལ་ལ་གཡོ་བ་བཟློག་ནས།",
    "target": "དེ་ ནས་ སེམས་ ཡུལ་ ལ་ གཡོ་བ་ བཟློག་ ནས །"
  },
  {
    "source": "སེམས་ཇི་ལྟ་བའི་ངང་ལ་འཇོག་པའོ།།",
    "target": "སེམས་ ཇི་ ལྟ་བ འི་ ངང་ ལ་ འཇོག་པ འོ ། །"
  },
  {
    "source": "གཉིས་པ་ལ་སྐོར་དྲུག་ལས།",
    "target": "གཉིས་པ་ ལ་ སྐོར་ དྲུག་ ལས །"
  },
  {
    "source": "དང་པོ་རྣམ་རྟོག་ལམ་དུ་འཁྱེར་བ་ལྟས་ངན་གཡང་དུ་ལེན་པའི་གདམས་ངག་ལ།",
    "target": "དང་པོ་ རྣམ་རྟོག་ ལམ་ དུ་ འཁྱེར་བ་ ལྟས་ངན་ གཡང་ དུ་ ལེན་པ འི་ གདམས་ངག་ ལ །"
  },
  {
    "source": "སྔོན་འགྲོ་འདུན་པ་གཏང་བ།",
    "target": "སྔོན་ འགྲོ་ འདུན་པ་ གཏང་བ །"
  },
  {
    "source": "དངོས་གཞི་སྟོང་ཉིད་ལ་གཞག་པ།",
    "target": "དངོས་གཞི་ སྟོང་ཉིད་ ལ་ གཞག་པ །"
  },
  {
    "source": "རྗེས་རོ་སྙོམས་པ་གསུམ་ལས།།",
    "target": "རྗེས་ རོ་ སྙོམས་ པ་ གསུམ་ ལས ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཕལ་ཆེར་རྣམ་པར་རྟོག་པ་འཁོར་བར་སྐྱུར་བའི་རྩ་བ་ཡིན་པས།",
    "target": "ཕལ་ཆེ ར་ རྣམ་པ ར་ རྟོག་པ་ འཁོར་བ ར་ སྐྱུར་བ འི་ རྩ་བ་ ཡིན་པ ས །"
  },
  {
    "source": "དེ་སྐྱེས་པ་མི་འདོད་ནས་སྤོང་བར་བྱེད་དོ།།",
    "target": "དེ་ སྐྱེས་པ་ མི་ འདོད་ ནས་ སྤོང་བ ར་ བྱེད་ དོ ། །"
  },
  {
    "source": "འདིར་ནི་དེ་ཀ་ལམ་དུ་ཁྱེར་བ་ཞིག་མ་ཤེས་ན།",
    "target": "འདི ར་ ནི་ དེ་ ཀ་ ལམ་ དུ་ ཁྱེར་བ་ ཞིག་ མ་ ཤེས་ ན །"
  },
  {
    "source": "སྤང་གཉེན་དུ་འཛིན་པས་ལམ་ཆོད་མི་ཐུབ།",
    "target": "སྤང་ གཉེན་ དུ་ འཛིན་པ ས་ ལམ་ཆོད་ མི་ ཐུབ །"
  },
  {
    "source": "དེས་ན་སྤྱི་ལས་ཟློག་པས་ཟློག་པའི་སྒོམ་པ།",
    "target": "དེ ས་ ན་ སྤྱི་ ལས་ ཟློག་པ ས་ ཟློག་པ འི་ སྒོམ་པ །"
  },
  {
    "source": "སྣང་གྲགས་རིག་གསུམ་རང་རིག་ཏུ་མཉམ་པར་འབྱུང་བ་རོ་སྙོམས།",
    "target": "སྣང་གྲགས་ རིག་ གསུམ་ རང་ རིག་ ཏུ་ མཉམ་པ ར་ འབྱུང་བ་ རོ་ སྙོམས །"
  },
  {
    "source": "འདི་ལ་རྣམ་པར་རྟོག་པ་ཅི་མང་བ་དེ་ཙམ་གྱི་ཡེ་ཤེས་ཀྱི་རྩལ་རྒྱས་པར་འགྱུར་བ་མེ་བུད་ཤིང་དང་ཕྲད་པ་ལྟ་བུ།",
    "target": "འདི་ ལ་ རྣམ་པ ར་ རྟོག་པ་ ཅི་ མང་བ་ དེ་ ཙམ་ གྱི་ ཡེ་ཤེས་ ཀྱི་ རྩལ་ རྒྱས་པ ར་ འགྱུར་བ་ མེ་ བུད་ཤིང་ དང་ ཕྲད་པ་ ལྟ་བུ །"
  },
  {
    "source": "དེས་ན་རྣམ་རྟོག་བྱུང་ན་དགའ་བ་འབའ་ཞིག་བྱ་བ་ཡིན་ནོ།།",
    "target": "དེ ས་ ན་ རྣམ་རྟོག་ བྱུང་ ན་ དགའ་བ་ འབའ་ ཞིག་ བྱ་བ་ ཡིན་ ནོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "རྣམ་རྟོག་ཤར་བའི་དུས་དེར་ངོས་ཟིན་ན་དེ་ཁོ་ནས་ཤར་གྲོལ་དུ་འགྱུར་ཏེ།",
    "target": "རྣམ་རྟོག་ ཤར་བ འི་ དུས་ དེ ར་ ངོས་ཟིན་ ན་ དེ་ ཁོ་ན ས་ ཤར་ གྲོལ་ དུ་ འགྱུར་ ཏེ །"
  },
  {
    "source": "མ་རིག་པ་ལས་བཟློག་པས་རིག་པའི་ཡེ་ཤེས།",
    "target": "མ་ རིག་པ་ ལས་ བཟློག་པ ས་ རིག་པ འི་ ཡེ་ཤེས །"
  },
  {
    "source": "ངོས་མ་ཟིན་ན་དེ་ཀ་མ་རིག་པ་ཉིད་དུ་སོང་བ་ཡིན་ནོ།།",
    "target": "ངོས་ མ་ ཟིན་ ན་ དེ་ ཀ་ མ་ རིག་པ་ ཉིད་ དུ་ སོང་བ་ ཡིན་ ནོ ། །"
  },
  {
    "source": "སྔ་མ་དེ་ཀ་གཉེན་པོར་བཏགས་པ་མིན་པ་གཞན་མེད།",
    "target": "སྔ་མ་ དེ་ ཀ་ གཉེན་པོ ར་ བཏགས་པ་ མིན་པ་ གཞན་ མེད །"
  },
  {
    "source": "དེ་མེད་པས་སྤང་གཉེན་དབྱེར་མེད།",
    "target": "དེ་ མེད་པ ས་ སྤང་ གཉེན་ དབྱེར་ མེད །"
  },
  {
    "source": "སྲིད་ཞི་མཉམ་ཉིད་རྣམ་རྟོག་ཆོས་སྐུའོ།།",
    "target": "སྲིད་ཞི་ མཉམ་ཉིད་ རྣམ་རྟོག་ ཆོས་སྐུ འོ ། །"
  },
  {
    "source": "དེ་ཉིད་ཀྱི་དུས་རིག་པ་ཡང་སེམས་རང་གི་ངང་ལ་གནས་ནུས་པ་ཞིག་ལ་འབྱུང་གིས་གཞན་ལ་མ་ཡིན་ནོ།།",
    "target": "དེ་ ཉིད་ ཀྱི་ དུས་ རིག་པ་ ཡང་ སེམས་ རང་ གི་ ངང་ ལ་ གནས་ ནུས་པ་ ཞིག་ ལ་ འབྱུང་ གིས་ གཞན་ ལ་ མ་ ཡིན་ ནོ ། །"
  },
  {
    "source": "དེས་ན་དགོངས་པ་ལུང་སྟོན་ལས།",
    "target": "དེ ས་ ན་ དགོངས་པ་ ལུང་ སྟོན་ ལ ས །"
  },
  {
    "source": "དང་པོའི་སེམས་ནི་ཞི་གནས་ཏེ།།",
    "target": "དང་པོ འི་ སེམས་ ནི་ ཞི་གནས་ ཏེ ། །"
  },
  {
    "source": "མི་བསྐྱོད་ལ་སོགས་གྲངས་བཞིན་དུ།།",
    "target": "མི་ བསྐྱོད་ ལ་ སོགས་ གྲངས་ བཞིན་ དུ ། །"
  },
  {
    "source": "མཐོང་བས་ལྷག་མཐོང་ཞེས་བྱའོ།།",
    "target": "མཐོང་བ ས་ ལྷག་མཐོང་ ཞེས་ བྱ འོ ། །"
  },
  {
    "source": "ཞེས་གསུངས་པས།",
    "target": "ཞེས་ གསུངས་པ ས །"
  },
  {
    "source": "འདིར་བསྟན་གྱི་ཞི་ལྷག་དེ་ལ་བྱེད་དོ།།",
    "target": "འདི ར་ བསྟན་ གྱི་ ཞི་ལྷག་ དེ་ ལ་ བྱེད་ དོ ། །"
  },
  {
    "source": "དེས་ན་སྒང་དྲིལ་བའི་ཉམས་ལེན་གྱི་རྩ་བ་དེ་ཡིན་ནོ།།",
    "target": "དེ ས་ ན་ སྒང་ དྲིལ་བ འི་ ཉམས་ལེན་ གྱི་ རྩ་བ་ དེ་ ཡིན་ ནོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "དེ་ལྟར་ངོས་ཟིན་ཡུལ་དང་འཛིན་བྱེད་ཀྱི་ཤེས་པ་གཉིས་མེད་པས་མཉམ་པ་ཉིད།",
    "target": "དེ་ ལྟ ར་ ངོས་ ཟིན་ ཡུལ་ དང་ འཛིན་ བྱེད་ ཀྱི་ ཤེས་པ་ གཉིས་མེད་པ ས་ མཉམ་པ་ ཉིད །"
  },
  {
    "source": "ཆུ་ཐོག་ཏུ་ཆུ་བླུགས་པ་ལྟ་བུ།",
    "target": "ཆུ་ ཐོག་ ཏུ་ ཆུ་ བླུགས་པ་ ལྟ་བུ །"
  },
  {
    "source": "རྟོག་པ་མི་འཕྲོ་ན་མ་བཅོས་པ་ལ་མ་ཡེངས་པ་དེ་སྐྱོང་།",
    "target": "རྟོག་པ་ མི་ འཕྲོ་ ན་ མ་ བཅོས་པ་ ལ་ མ་ ཡེངས་པ་ དེ་ སྐྱོང་ །"
  },
  {
    "source": "འཕྲོ་ན་རྟོག་པ་གཉིས་སུ་བརྒྱུད་མི་འཇུག་པར་ཤར་བའི་དུས་དེ་ཉིད་ངོས་ཟིན་པར་བྱའོ།།",
    "target": "འཕྲོ་ ན་ རྟོག་པ་ གཉིས་ སུ་ བརྒྱུད་ མི་ འཇུག་པ ར་ ཤར་བ འི་ དུས་ དེ་ ཉིད་ ངོས་ ཟིན་པ ར་ བྱ འོ ། །"
  },
  {
    "source": "།།",
    "target": "། །"
  },
  {
    "source": "གཉིས་པ་ཉོན་མོངས་པ་ལམ་དུ་འཁྱེར་བ་དུག་བདུད་རྩིར་བསྒྱུར་བ་ལའང་གསུམ་གྱི་དང་པོ་འདུན་པ་གཏང་བ་ནི།",
    "target": "གཉིས་པ་ ཉོན་མོངས་པ་ ལམ་ དུ་ འཁྱེར་བ་ དུག་ བདུད་རྩི ར་ བསྒྱུར་བ་ ལ འང་ གསུམ་ གྱི་ དང་པོ་ འདུན་པ་ གཏང་བ་ ནི །"
  },
  {
    "source": "ཉོན་མོངས་པ་སྐྱེས་ཤིག།",
    "target": "ཉོན་ མོངས་པ་ སྐྱེས་ ཤིག །"
  },
  {
    "source": "སྤྲུགས་ཤིག།",
    "target": "སྤྲུགས་ ཤིག །"
  },
  {
    "source": "ཉོན་མོངས་པའི་དབང་དུ་སོང་ཞིག་སྙམ་པ་ཐུན་མོང་མ་ཡིན་པ་བྱའོ།།",
    "target": "ཉོན་ མོངས་པ འི་ དབང་ དུ་ སོང་ ཞིག་ སྙམ་པ་ ཐུན་མོང་ མ་ ཡིན་པ་ བྱ འོ ། །"
  },
  {
    "source": "གཉིས་པ་དངོས་གཞི་སྟོང་ཉིད་ལ་གཞག་པ་ནི།",
    "target": "གཉིས་པ་ དངོས་གཞི་ སྟོང་ཉིད་ ལ་ གཞག་པ་ ནི །"
  },
  {
    "source": "རྩ་བ་དང་ཉེ་བའི་ཉོན་མོངས་པ་བསྡུ་ན་ཉོན་མོངས་པ་ལྔར་གཞག་པ་སྟེ།",
    "target": "རྩ་བ་ དང་ ཉེ་བ འི་ ཉོན་ མོངས་པ་ བསྡུ་ ན་ ཉོན་མོངས་པ་ ལྔ ར་ གཞག་པ་ སྟེ །"
  },
  {
    "source": "ཉོན་མོངས་པ་གཏི་མུག་ལྟ་བུ་ལ།",
    "target": "ཉོན་ མོངས་པ་ གཏི་མུག་ ལྟ་བུ་ ལ །"
  },
  {
    "source": "གཉིད་ཀྱི་དུས་གཉིད་ཀྱི་ཐོག་ཏུ།",
    "target": "གཉིད་ ཀྱི་ དུས་ གཉིད་ ཀྱི་ ཐོག་ ཏུ །"
  },
  {
    "source": "ཡེངས་མེད་དུ་གཞག་པས་གཉིད་ཀྱི་ཐིམ་རིམ་རང་གྲོལ།",
    "target": "ཡེངས་ མེད་ དུ་ གཞག་པ ས་ གཉིད་ ཀྱི་ ཐིམ་རིམ་ རང་ གྲོལ །"
  },
  {
    "source": "གཞིའི་འོད་གསལ་ངོ་ཤེས་པར་འགྱུར་བ་ཉམས་སུ་ལེན་རྒྱུ་ཡིན།",
    "target": "གཞི འི་ འོད་གསལ་ ངོ་ ཤེས་པ ར་ འགྱུར་བ་ ཉམས་ སུ་ ལེན་ རྒྱུ་ ཡིན །"
  },
  {
    "source": "དེས་སྔར་གོམས་པ་ལ་སེམས་གཞག་སྟེ།",
    "target": "དེ ས་ སྔ ར་ གོམས་པ་ ལ་ སེམས་ གཞག་ སྟེ །"
  },
  {
    "source": "འོད་གསལ་བར་ནི་འཇུག་པར་བྱ།",
    "target": "འོད་གསལ་ བར་ ནི་ འཇུག་པ ར་ བྱ །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "ཉོན་མོངས་པ་འདོད་ཆགས་ལྟ་བུ་ལ་ཆགས་པ་རིགས་བཅུའི་ཐ་མ་བརྒྱལ་བའི་དུས།",
    "target": "ཉོན་ མོངས་པ་ འདོད་ཆགས་ ལྟ་བུ་ ལ་ ཆགས་པ་ རིགས་ བཅུ འི་ ཐ་མ་ བརྒྱལ་བ འི་ དུས །"
  },
  {
    "source": "ཆགས་པ་རང་ངོ་ཤེས་པ་ལ་བརྒྱལ་བ་མེད།",
    "target": "ཆགས་པ་ རང་ ངོ་ ཤེས་པ་ ལ་ བརྒྱལ་བ་ མེད །"
  },
  {
    "source": "དེ་ཀ་བདེ་བ་ཆེན་པོ་རང་རིག།",
    "target": "དེ་ ཀ་ བདེ་བ་ ཆེན་པོ་ རང་ རིག །"
  },
  {
    "source": "ཞེས་བྱའོ།།",
    "target": "ཞེས་ བྱ འོ ། །"
  },
  {
    "source": "ཞེ་སྡང་ལྟ་བུ་ལ་ཞེ་སྡང་གི་དུས་ཞེ་སྡང་རང་ངོ་ཤེས་པས་གསལ་ཆ་ཆེ།",
    "target": "ཞེ་སྡང་ ལྟ་བུ་ ལ་ ཞེ་སྡང་ གི་ དུས་ ཞེ་སྡང་ རང་ ངོ་ ཤེས་པ ས་ གསལ་ ཆ་ ཆེ །"
  },
  {
    "source": "དེས་མངོན་སྤྱོད་ལྟ་བུ་ལ་བསྒྲལ་བ་དང་འདྲེན་པ་གཉིས་ཀ་ནུས་པ་ཡིན་ནོ།།",
    "target": "དེ ས་ མངོན་སྤྱོད་ ལྟ་བུ་ ལ་ བསྒྲལ་བ་ དང་ འདྲེན་པ་ གཉིས་ ཀ་ ནུས་པ་ ཡིན་ ནོ ། །"
  },
  {
    "source": "དེས་མཚོན་ནས་ང་རྒྱལ་ཕྲག་དོག་ལའང་འདྲེའོ།",
    "target": "དེ ས་ མཚོན་ ནས་ ང་རྒྱལ་ ཕྲག་དོག་ ལ འང་ འདྲེ འོ །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "དེ་ལྟར་ཉོན་མོངས་པ་རང་སྟོང་ཙམ་ཉིད་ཀྱི་དུས་རང་གྲོལ་བས་ཉོན་མོངས་ཡེ་ཤེས་ཞེས་བྱའོ།།",
    "target": "དེ་ ལྟ ར་ ཉོན་ མོངས་པ་ རང་ སྟོང་ ཙམ་ ཉིད་ ཀྱི་ དུས་ རང་གྲོལ་བ ས་ ཉོན་ མོངས་ ཡེ་ཤེས་ ཞེས་ བྱ འོ ། །"
  },
  {
    "source": "།།",
    "target": "། །"
  },
  {
    "source": "གསུམ་པ་ལྷ་འདྲེ་ལམ་དུ་འཁྱེར་བ་བར་ཆད་དངོས་གྲུབ་ཏུ་སྡུད་པའི་གདམས་ངག་ལ་གསུམ་ལས།",
    "target": "གསུམ་པ་ ལྷ་ འདྲེ་ ལམ་ དུ་ འཁྱེར་བ་ བར་ཆད་ དངོས་གྲུབ་ ཏུ་ སྡུད་པ འི་ གདམས་ངག་ ལ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གནས་རི་ཁྲོད་དམ།",
    "target": "གནས་ རི་ཁྲོད་ དམ །"
  },
  {
    "source": "གསང་སྤྱོད་ཀྱི་གནས་སམ།",
    "target": "གསང་སྤྱོད་ ཀྱི་ གནས་ སམ །"
  },
  {
    "source": "མདོར་ན་འཇིགས་ཤིང་སྐྱི་གཡའ་བ་གང་དུ་འགྲོ་བའམ་སྡོད་པ་ལྟ་བུ་ལ།།",
    "target": "མདོ ར་ ན་ འཇིགས་ ཤིང་ སྐྱི་ གཡའ་བ་ གང་ དུ་ འགྲོ་ བ འམ་ སྡོད་པ་ ལྟ་བུ་ ལ ། །"
  },
  {
    "source": "བར་ཆད་བྱུང་དོགས་མི་བྱ་བར་བྱུང་ན་དགའ་བའི་འདུན་པ་གཏང་སྟེ།",
    "target": "བར་ཆད་ བྱུང་ དོགས་ མི་ བྱ་བ ར་ བྱུང་ ན་ དགའ་བ འི་ འདུན་པ་ གཏང་ སྟེ །"
  },
  {
    "source": "བར་ཆད་དངོས་གྲུབ་ཀྱི་སྣ་འདྲེན་ཡིན་པའི་ཕྱིར་རོ།།",
    "target": "བར་ཆད་ དངོས་གྲུབ་ ཀྱི་ སྣ་འདྲེན་ ཡིན་པ འི་ ཕྱི ར་ རོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "གནས་དེ་དག་ཏུ་ལྷ་འདྲེའི་ཆོ་འཕྲུལ་བར་ཆད་ཀྱི་ལྷོངས་བྱུང་ནས་འཇིགས་ན་ལུས་འཇིགས་སམ་སེམས་འཇིགས།",
    "target": "གནས་ དེ་ དག་ ཏུ་ ལྷ་འདྲེ འི་ ཆོ་འཕྲུལ་ བར་ཆད་ ཀྱི་ ལྷོངས་ བྱུང་ ནས་ འཇིགས་ ན་ ལུས་ འཇིགས་ སམ་ སེམས་ འཇིགས །"
  },
  {
    "source": "ལུས་འཇིགས་ན་ལུས་དེ་སེམས་ཅན་ཐམས་ཅད་ཀྱི་གླུད་དུ་དམིགས་ནས་ལྷ་འདྲེ་རྣམས་ལ་སྦྱིན་པར་གཏང་།",
    "target": "ལུས་ འཇིགས་ ན་ ལུས་ དེ་ སེམས་ཅན་ ཐམས་ཅད་ ཀྱི་ གླུད་ དུ་ དམིགས་ ནས་ ལྷ་འདྲེ་ རྣམས་ ལ་ སྦྱིན་པ ར་ གཏང་ །"
  },
  {
    "source": "སེམས་སྟོང་པ་ཉིད་ཡིན་པས་སུས་ཀྱང་གནོད་པ་བྱེད་མི་ནུས།",
    "target": "སེམས་ སྟོང་པ་ཉིད་ ཡིན་པ ས་ སུ ས་ ཀྱང་ གནོད་པ་ བྱེད་ མི་ ནུས །"
  },
  {
    "source": "ད་རུང་འཇིགས་ཀྱིན་འདུག་ན་འཇིགས་མཁན་དེ་རང་གིས་བཟོས་པ་ཡིན་པས།",
    "target": "ད་ རུང་ འཇིགས་ ཀྱིན་ འདུག་ ན་ འཇིགས་ མཁན་ དེ་ རང་ གིས་ བཟོས་པ་ ཡིན་པ ས །"
  },
  {
    "source": "མཁན་པོ་ཁོ་རང་གི་ངོ་བོ་ལ་རྩ་བརྡར་བཅད་པས་རང་གྲོལ།",
    "target": "མཁན་པོ་ ཁོ་ རང་ གི་ ངོ་བོ་ ལ་ རྩ་ བརྡ ར་ བཅད་པ ས་ རང་ གྲོལ །"
  },
  {
    "source": "འཇིགས་སྣང་དགེ་སྦྱོར་གྱི་བསྐུལ་མར་འགྱུར་བ་ཡིན་ནོ།།",
    "target": "འཇིགས་སྣང་ དགེ་སྦྱོར་ གྱི་ བསྐུལ་ མ ར་ འགྱུར་བ་ ཡིན་ ནོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ལྷ་འདྲེ་ལ་ལྷ་འདྲེར་བལྟས་ན་ལྟ་བ་དེའི་སྐྱོན་གྱིས་ཚེ་སྲོག་ལ་བར་ཆད་འབྱུང་།",
    "target": "ལྷ་འདྲེ་ ལ་ ལྷ་འདྲེ ར་ བལྟས་ ན་ ལྟ་བ་ དེ འི་ སྐྱོན་ གྱིས་ ཚེ་ སྲོག་ ལ་ བར་ཆད་ འབྱུང་ །"
  },
  {
    "source": "ལྷ་འདྲེར་འཛིན་པ་ངོ་ཤེས་ན་བདུད་རིགས་ཆོས་སྐྱོང་དུ་འཆར་བས།",
    "target": "ལྷ་འདྲེ ར་ འཛིན་པ་ ངོ་ ཤེས་ ན་ བདུད་ རིགས་ ཆོས་སྐྱོང་ དུ་ འཆར་བ ས །"
  },
  {
    "source": "བར་ཆད་དངོས་གྲུབ་ཏུ་འདུ་བ་ཡིན་ནོ།།",
    "target": "བར་ཆད་ དངོས་གྲུབ་ ཏུ་ འདུ་བ་ ཡིན་ ནོ ། །"
  },
  {
    "source": "།།",
    "target": "། །"
  },
  {
    "source": "བཞི་པ་སྡུག་བསྔལ་ལམ་དུ་འཁྱེར་བ་བྱང་ཆུབ་སེམས་ཀྱི་གདམས་ངག་ལ་གསུམ་ལས།",
    "target": "བཞི་པ་ སྡུག་བསྔལ་ ལམ་ དུ་ འཁྱེར་བ་ བྱང་ཆུབ་སེམས་ ཀྱི་ གདམས་ངག་ ལ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྡུག་བསྔལ་སྐྱོན་དུ་མི་བལྟ་སྟེ།",
    "target": "སྡུག་བསྔལ་ སྐྱོན་ དུ་ མི་ བལྟ་ སྟེ །"
  },
  {
    "source": "འཁོར་བར་འཁྱམས་ན་སྡུག་བསྔལ་འབྱུང་བ་ལས་འོས་མེད།",
    "target": "འཁོར་བ ར་ འཁྱམས་ ན་ སྡུག་ བསྔལ་ འབྱུང་བ་ ལས་ འོས་ མེད །"
  },
  {
    "source": "བསམ་པ་དང་།",
    "target": "བསམ་པ་ དང་ །"
  },
  {
    "source": "དེ་ཡང་ཚེ་རབས་སྔ་མ་རྣམས་སུ་མི་དགེ་བ་སྤྱད་པས་ད་རེས་རྣམ་པར་སྨིན་པ་ཡིན།",
    "target": "དེ་ ཡང་ ཚེ་རབས་ སྔ་མ་ རྣམས་ སུ་ མི་ དགེ་བ་ སྤྱད་པ ས་ ད་ རེ ས་ རྣམ་པ ར་ སྨིན་པ་ ཡིན །"
  },
  {
    "source": "ད་རེས་སྡིག་པ་འཛད་པས་དགའ་བ་ཡིན་ནོ་བསམ།",
    "target": "ད་ རེ ས་ སྡིག་པ་ འཛད་པ ས་ དགའ་བ་ ཡིན་ ནོ་ བསམ །"
  },
  {
    "source": "དེས་ན་བྱུང་ན་དགའ་བར་བྱའོ།།",
    "target": "དེ ས་ ན་ བྱུང་ ན་ དགའ་བ ར་ བྱ འོ ། །"
  },
  {
    "source": "གཉིས་པ་ལ་རྣམ་པ་གཉིས་ཏེ།",
    "target": "གཉིས་པ་ ལ་ རྣམ་པ་ གཉིས་ ཏེ །"
  },
  {
    "source": "ཀུན་རྫོབ་བྱང་ཆུབ་སེམས་སུ་བློ་སྦྱོང་བ་དང་།",
    "target": "ཀུན་རྫོབ་ བྱང་ཆུབ་སེམས་ སུ་ བློ་ སྦྱོང་བ་ དང་ །"
  },
  {
    "source": "དོན་དམ་བྱང་ཆུབ་སེམས་སུ་བློ་སྦྱོང་བའོ།།",
    "target": "དོན་དམ་ བྱང་ཆུབ་སེམས་ སུ་ བློ་སྦྱོང་ བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ལུས་སོགས་ལ་སྡུག་བསྔལ་གང་བྱུང་བ་དེ་ལྟ་བུས་མནར་བའི་སེམས་ཅན་དུ་མ་ཡོད་པས།",
    "target": "ལུས་ སོགས་ ལ་ སྡུག་བསྔལ་ གང་ བྱུང་བ་ དེ་ ལྟ་བུ ས་ མནར་བ འི་ སེམས་ཅན་ དུ་ མ་ ཡོད་པ ས །"
  },
  {
    "source": "དེ་ཐམས་ཅད་ཀྱི་སྡུག་བསྔལ་འདི་ལ་འདུས་ནས་དེ་དག་ཐམས་ཅད་བདེ་བ་དང་ལྡན་པར་གྱུར་ཅིག།",
    "target": "དེ་ ཐམས་ཅད་ ཀྱི་ སྡུག་བསྔལ་ འདི་ ལ་ འདུས་ ནས་ དེ་ དག་ ཐམས་ཅད་ བདེ་བ་ དང་ ལྡན་པ ར་ གྱུར་ ཅིག །"
  },
  {
    "source": "དེ་ཐམས་ཅད་ཀྱིས་ཇི་ཙམ་འཁུར་དགོས་པ་དེ་སྲིད་བདག་གིས་འཁུར་བར་བྱའོ་སྙམ་པས་སོ།།",
    "target": "དེ་ ཐམས་ཅད་ ཀྱིས་ ཇི་ ཙམ་ འཁུར་ དགོས་པ་ དེ་ སྲིད་ བདག་ གིས་ འཁུར་ བ ར་ བྱ འོ་ སྙམ་ པ ས་ སོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སྡུག་ན་སྡུག་པ་དེའི་ངོ་བོ་ལ་བལྟས་པས།།",
    "target": "སྡུག་ ན་ སྡུག་པ་ དེ འི་ ངོ་བོ་ ལ་ བལྟས་པ ས ། །"
  },
  {
    "source": "སྡུག་པ་དེ་གྲུབ་མ་མྱོང་བའི་གནད་ཀྱིས་རང་དག་ལ་མི་འགྲོ་ཀ་མེད།",
    "target": "སྡུག་པ་ དེ་ གྲུབ་ མ་ མྱོང་བ འི་ གནད་ ཀྱིས་ རང་ དག་ ལ་ མི་ འགྲོ་ ཀ་ མེད །"
  },
  {
    "source": "སྡུག་བསྔལ་དག་པ་ལས་བདེ་བ་གཞན་མེད་པས།",
    "target": "སྡུག་བསྔལ་ དག་པ་ ལས་ བདེ་བ་ གཞན་ མེད་པ ས །"
  },
  {
    "source": "སྡུག་བསྔལ་བདེ་བར་འཁྱེར་བ་ཞེས་བྱའོ།།",
    "target": "སྡུག་བསྔལ་ བདེ་བ ར་ འཁྱེར་བ་ ཞེས་ བྱ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སྡུག་བསྔལ་དེ་བདག་གཞན་བརྗེ་བའི་བྱང་ཆུབ་ཀྱི་སེམས་སུ་སོང་བའི་མཐར་ལམ་སྦྱོང་བའི་ཐབས་མཆོག་ཏུ་འགྱུར་རོ།།",
    "target": "སྡུག་བསྔལ་ དེ་ བདག་ གཞན་ བརྗེ་བ འི་ བྱང་ཆུབ་ ཀྱི་ སེམས་ སུ་ སོང་བ འི་ མཐ ར་ ལམ་ སྦྱོང་བ འི་ ཐབས་ མཆོག་ ཏུ་ འགྱུར་ རོ ། །"
  },
  {
    "source": "།།",
    "target": "། །"
  },
  {
    "source": "ལྔ་པ་ན་ཚ་ལམ་དུ་ཁྱེར་བ་འབྱུང་བ་རོ་སྙོམས་ཀྱི་གདམས་ངག་ལ་གསུམ་ལས།",
    "target": "ལྔ་པ་ ན་ཚ་ ལམ་ དུ་ ཁྱེར་བ་ འབྱུང་བ་ རོ་ སྙོམས་ ཀྱི་ གདམས་ངག་ ལ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ནད་སྒྲུབ་པའི་ཕྱགས་ཤིང་།",
    "target": "ནད་ སྒྲུབ་པ འི་ ཕྱགས་ ཤིང་ །"
  },
  {
    "source": "རྐྱེན་ངན་དགེ་བའི་བཤེས་གཉེན།",
    "target": "རྐྱེན་ངན་ དགེ་བ འི་ བཤེས་གཉེན །"
  },
  {
    "source": "ཟུག་རྔུ་སྒྲིབ་པའི་འཁྲུད་མ་ཡིན་པས་བྱུང་ན་དགའ་བ་བསྒོམ།།",
    "target": "ཟུག་རྔུ་ སྒྲིབ་པ འི་ འཁྲུད་ མ་ ཡིན་པ ས་ བྱུང་ ན་ དགའ་བ་ བསྒོམ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ནད་བྱུང་བའི་དུས་སུ་སེམས་ཅན་དེ་ལྟ་བུས་ན་བ་ཐམས་ཅད་ཀྱི་ནད་འདི་ལ་འདུས་ཤིག།",
    "target": "ནད་ བྱུང་བ འི་ དུས་ སུ་ སེམས་ཅན་ དེ་ ལྟ་བུ ས་ ན་བ་ ཐམས་ཅད་ ཀྱི་ ནད་ འདི་ ལ་ འདུས་ ཤིག །"
  },
  {
    "source": "དེ་དག་བདེ་བ་དང་ལྡན་པར་གྱུར་ཅིག།",
    "target": "དེ་ དག་ བདེ་བ་ དང་ ལྡན་པ ར་ གྱུར་ ཅིག །"
  },
  {
    "source": "དེ་ཐམས་ཅད་ཀྱིས་ཇི་ཙམ་འཁུར་དགོས་པ་དེ་ཙམ་དུ་བདག་གིས་འཁུར་བར་བགྱིའོ་སྙམ་པས་སྤང་བློ་མ་ཞུགས་པར་བྱའོ།།",
    "target": "དེ་ ཐམས་ཅད་ ཀྱིས་ ཇི་ ཙམ་ འཁུར་ དགོས་པ་ དེ་ ཙམ་ དུ་ བདག་ གིས་ འཁུར་ བར་ བགྱི འོ་ སྙམ་ པས་ སྤང་ བློ་ མ་ ཞུགས་པ ར་ བྱ འོ ། །"
  },
  {
    "source": "འདི་ལ་སྙིང་རྗེའི་ཟློག་སྒོམ།",
    "target": "འདི་ ལ་ སྙིང་རྗེ འི་ ཟློག་ སྒོམ །"
  },
  {
    "source": "དེ་ནས་ནད་དང་།",
    "target": "དེ་ ནས་ ནད་ དང་ །"
  },
  {
    "source": "ན་བ་དང་།",
    "target": "ན་བ་ དང་ །"
  },
  {
    "source": "ན་མཁན་གྱི་མཁན་པོ་རྩད་བཅད་པས་དམིགས་སུ་མེད་དེ།",
    "target": "ན་ མཁན་ གྱི་ མཁན་པོ་ རྩད་ བཅད་པ ས་ དམིགས་ སུ་ མེད་ དེ །"
  },
  {
    "source": "ཅི་ཡང་མ་གྲུབ་པ་དེ་ལ་གཡོ་མེད་དུ་གཞག།",
    "target": "ཅི་ ཡང་ མ་ གྲུབ་པ་ དེ་ ལ་ གཡོ་ མེད་ དུ་ གཞག །"
  },
  {
    "source": "འདི་ལ་སྟོང་ཉིད་ཀྱི་ཟློག་སྒོམ་ཟེར།",
    "target": "འདི་ ལ་ སྟོང་ཉིད་ ཀྱི་ ཟློག་ སྒོམ་ ཟེར །"
  },
  {
    "source": "ཡང་ལྡང་ན་སྔར་བཞིན་གྱི་སྙིང་རྗེའི་ཟློག་སྒོམ་དང་།",
    "target": "ཡང་ ལྡང་ ན་ སྔ ར་ བཞིན་ གྱི་ སྙིང་རྗེ འི་ ཟློག་ སྒོམ་ དང་ །"
  },
  {
    "source": "སྟོང་ཉིད་ཀྱི་ཟློག་སྒོམ་སྤེལ་མར་བསྒོམ་མོ།།",
    "target": "སྟོང་ཉིད་ ཀྱི་ ཟློག་ སྒོམ་ སྤེལ་མ ར་ བསྒོམ་ མོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ནད་འདིའི་རྒྱུ་ཉོན་མོངས་པ་ཡིན་པས།",
    "target": "ནད་ འདི འི་ རྒྱུ་ ཉོན་མོངས་པ་ ཡིན་པ ས །"
  },
  {
    "source": "ཉོན་མོངས་པ་ལམ་དུ་ཁྱེར་བའི་རྒྱུ་འཆོས་སོ།།",
    "target": "ཉོན་ མོངས་པ་ ལམ་ དུ་ ཁྱེར་བ འི་ རྒྱུ་ འཆོས་ སོ ། །"
  },
  {
    "source": "རྐྱེན་རྣམ་པར་རྟོག་པ་ཡིན་པས་རྣམ་རྟོག་ཉོན་མོངས།",
    "target": "རྐྱེན་ རྣམ་པ ར་ རྟོག་པ་ ཡིན་པ ས་ རྣམ་རྟོག་ ཉོན་ མོང ས །"
  },
  {
    "source": "ལྷ་འདྲེ་ལམ་དུ་འཁྱེར་བས་རྐྱེན་བསལ།",
    "target": "ལྷ་འདྲེ་ ལམ་ དུ་ འཁྱེར་བ ས་ རྐྱེན་ བསལ །"
  },
  {
    "source": "འབྲས་བུའི་ནད་དུཿཁ་ཡིན་པས་རོ་སྙོམས་རྣམ་པ་གཉིས་ཀྱི་རྩལ་སྦྱངས་པས་ནད་འཇོམས།",
    "target": "འབྲས་བུ འི་ ནད་ དུཿཁ་ ཡིན་པ ས་ རོ་ སྙོམས་ རྣམ་པ་ གཉིས་ ཀྱི་ རྩལ་ སྦྱངས་པ ས་ ནད་འཇོམས །"
  },
  {
    "source": "རྟོགས་ལྡན་མགོན་ཡེས་ཀྱིས།",
    "target": "རྟོགས་ལྡན་ མགོན་ ཡེ ས་ ཀྱིས །"
  },
  {
    "source": "དོ་ཤི་དང་དོ་ཆད་བཅུ་གསུམ་ལས།།",
    "target": "དོ་ཤི་ དང་ དོ་ ཆད་ བཅུ་ གསུམ་ ལས ། །"
  },
  {
    "source": "རྣལ་འབྱོར་ཤེས་པའི་གདེངས་ཆེན་རྙེད།།",
    "target": "རྣལ་འབྱོར་ ཤེས་པ འི་ གདེངས་ ཆེན་ རྙེད ། །"
  },
  {
    "source": "དྲིན་ཅན་གྱི་འགལ་རྐྱེན་རིན་པོ་ཆེ།།",
    "target": "དྲིན་ཅན་ གྱི་ འགལ་རྐྱེན་ རིན་པོ་ཆེ ། །"
  },
  {
    "source": "དེ་མཐུན་རྐྱེན་བརྒྱ་ཡི་དོ་ཟླ་མིན།།",
    "target": "དེ་ མཐུན་རྐྱེན་ བརྒྱ་ ཡི་ དོ་ཟླ་ མིན ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "།།",
    "target": "། །"
  },
  {
    "source": "དྲུག་པ་འཆི་བ་ལམ་དུ་ཁྱེར་བ་མ་བུ་ངོ་སྤྲོད་ཀྱི་གདམས་ངག་ལ་གསུམ་ལས།",
    "target": "དྲུག་པ་ འཆི་བ་ ལམ་ དུ་ ཁྱེར་བ་ མ་བུ་ ངོ་སྤྲོད་ ཀྱི་ གདམས་ངག་ ལ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འཆི་བར་ཤེས་ན་དེ་ལ་སྐྱོན་དུ་མི་བལྟ་སྟེ།",
    "target": "འཆི་བ ར་ ཤེས་ ན་ དེ་ ལ་ སྐྱོན་ དུ་ མི་ བལྟ་ སྟེ །"
  },
  {
    "source": "འཆི་བ་ལས་ཆོས་སྐུ་མངོན་དུ་བྱའོ་སྙམ་པས་སོ།།",
    "target": "འཆི་བ་ ལས་ ཆོས་སྐུ་ མངོན་ དུ་ བྱ འོ་ སྙམ་ པ ས་ སོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཕྲ་བའི་འཆི་བ་དང་།",
    "target": "ཕྲ་བ འི་ འཆི་བ་ དང་ །"
  },
  {
    "source": "རགས་པའི་འཆི་བ་ལམ་ཁྱེར་གཉིས་ལས།",
    "target": "རགས་པ འི་ འཆི་བ་ ལམ་ ཁྱེར་ གཉིས་ ལས །"
  },
  {
    "source": "ཕྲ་བ་ནི་སྐད་ཅིག་མའི་སྐྱེ་འགགས་ཏེ།",
    "target": "ཕྲ་བ་ ནི་ སྐད་ ཅིག་ མ འི་ སྐྱེ་འགག ས་ ཏེ །"
  },
  {
    "source": "སྐད་ཅིག་སྔ་མ་འགགས་པ་དེ་ཀ་འཆི་བ།",
    "target": "སྐད་ ཅིག་ སྔ་མ་ འགགས་པ་ དེ་ ཀ་ འཆི་བ །"
  },
  {
    "source": "ཕྱི་མ་སྐྱེ་བ་ཡིན་པས།",
    "target": "ཕྱི་མ་ སྐྱེ་བ་ ཡིན་པ ས །"
  },
  {
    "source": "གང་ཤར་གྱི་རྣམ་རྟོག་དེའི་དུས་སུ་ངོ་འཕྲོད་ན།",
    "target": "གང་ ཤར་ གྱི་ རྣམ་རྟོག་ དེ འི་ དུས་ སུ་ ངོ་ འཕྲོད་ ན །"
  },
  {
    "source": "དེ་ཉིད་ཀྱི་མཚམས་སུ་འོད་གསལ་མ་འཆར་བ་དེ་ངོས་ཟིན།",
    "target": "དེ་ ཉིད་ ཀྱི་ མཚམས་ སུ་ འོད་གསལ་ མ་ འཆར་བ་ དེ་ ངོས་ ཟིན །"
  },
  {
    "source": "དེ་ཀ་མ་བུ་འཕྲོད་པ་ཡིན་པས།",
    "target": "དེ་ ཀ་ མ་བུ་ འཕྲོད་པ་ ཡིན་པ ས །"
  },
  {
    "source": "རྗེ་བཙུན་གྱིས།",
    "target": "རྗེ་བཙུན་ གྱིས །"
  },
  {
    "source": "རྣམ་རྟོག་སྔ་ཕྱིའི་སོ་མཚམས་སུ།།",
    "target": "རྣམ་རྟོག་ སྔ་ཕྱི འི་ སོ་ མཚམས་ སུ ། །"
  },
  {
    "source": "ཡེ་ཤེས་རྒྱུན་དུ་འཆར་ཏེ་བྲོད།།",
    "target": "ཡེ་ཤེས་ རྒྱུན་ དུ་ འཆར་ ཏེ་ བྲོད ། །"
  },
  {
    "source": "ཅེས་གསུངས།",
    "target": "ཅེས་ གསུངས །"
  },
  {
    "source": "རགས་པའི་འཆི་བ་ནི།",
    "target": "རགས་པ འི་ འཆི་བ་ ནི །"
  },
  {
    "source": "འཆི་བའི་སྲིད་པ་ཐིམ་རིམ་གྱི་མཐར་ཕྱི་དབུགས་ཆད་ནང་དབུགས་གནས་པའི་སྐད་ཅིག་བཞི་པར་འོད་གསལ་འཆར་ལ།",
    "target": "འཆི་བ འི་ སྲིད་པ་ ཐིམ་རིམ་ གྱི་ མཐ ར་ ཕྱི་ དབུག ས་ ཆད་ ནང་ དབུགས་ གནས་པ འི་ སྐད་ ཅིག་ བཞི་པ ར་ འོད་གསལ་ འཆར་ ལ །"
  },
  {
    "source": "དེ་ལ་དེས་ཐིམ་རིམ་ངོས་བཟུང་ནས་དག་པས་གཞིའི་འོད་གསལ་ངོས་ཟིན།",
    "target": "དེ་ ལ་ དེ ས་ ཐིམ་ རིམ་ ངོས་ བཟུང་ ནས་ དག་པ ས་ གཞི འི་ འོད་གསལ་ ངོས་ ཟིན །"
  },
  {
    "source": "དེས་བག་ཆགས་ཐམས་ཅད་སྦྱངས་པས་སངས་རྒྱས་ཏེ་འགྲོ་བ་ཡིན་ནོ།།",
    "target": "དེ ས་ བག་ཆགས་ ཐམས་ཅད་ སྦྱངས་པ ས་ སངས་རྒྱས་ ཏེ་ འགྲོ་བ་ ཡིན་ ནོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "འཆི་ཁའི་འོད་གསལ་ངོས་ཟིན་པས་ན་འཆི་བ་དམིགས་སུ་མེད་པས།",
    "target": "འཆི་ཁ འི་ འོད་གསལ་ ངོས་ ཟིན་པ ས་ ན་ འཆི་བ་ དམིགས་ སུ་ མེད་པ ས །"
  },
  {
    "source": "འཆི་མེད་གཉུག་མའི་དོན་ལ་འབྱོར་པ་ལ་བྱེད་པ་ཡིན་ནོ།།",
    "target": "འཆི་མེད་ གཉུག་མ འི་ དོན་ ལ་ འབྱོར་པ་ ལ་ བྱེད་པ་ ཡིན་ ནོ ། །"
  },
  {
    "source": "དེ་ལྟར་སྐོར་དྲུག་ཏུ་ཕྱེ་བ་ཁྲིད་ཀྱི་དུས་ཡིན།",
    "target": "དེ་ ལྟ ར་ སྐོར་ དྲུག་ ཏུ་ ཕྱེ་བ་ ཁྲིད་ ཀྱི་ དུས་ ཡིན །"
  },
  {
    "source": "ཉམས་སུ་ལེན་པའི་དུས་སུ་བླ་མ་རང་སེམས་བསྲེས་ནས་མཉམ་བཞག་སྐྱོངས།",
    "target": "ཉམས་ སུ་ ལེན་པ འི་ དུས་ སུ་ བླ་མ་ རང་ སེམས་ བསྲེས་ ནས་ མཉམ་བཞག་ སྐྱོངས །"
  },
  {
    "source": "དེའི་དུས་རྣམ་རྟོག་ནས་འཆི་བའི་བར་གོ་རིམ་བཞིན་འབྱུང་བ་མ་ཡིན།",
    "target": "དེ འི་ དུས་ རྣམ་རྟོག་ ནས་ འཆི་བ འི་ བར་ གོ་རིམ་ བཞིན་ འབྱུང་བ་ མ་ ཡིན །"
  },
  {
    "source": "གང་དང་འཕྲད་པའི་དུས་དེ་ལ་རྩལ་སྦྱང་བ་ཡིན་པས།",
    "target": "གང་ དང་ འཕྲད་པ འི་ དུས་ དེ་ ལ་ རྩལ་ སྦྱང་བ་ ཡིན་པ ས །"
  },
  {
    "source": "ཉམས་ལེན་ཐུན་གཅིག་མ་ཞེས་བྱའོ།།",
    "target": "ཉམས་ལེན་ ཐུན་ གཅིག་ མ་ ཞེས་ བྱ འོ ། །"
  },
  {
    "source": "དེ་ལྟར་སྒང་དྲིལ་གྱི་ཞལ་གདམས་རྒྱལ་རྩེ་ཀླུ་དབང་ཚལ་དུ་སྡེ་པ་མི་འགྱུར་རབ་ཏུ་བརྟན་པས་དགོས་ཞེས་བསྐུལ་བ་ལྟར།",
    "target": "དེ་ ལྟ ར་ སྒང་ དྲིལ་ གྱི་ ཞལ་གདམས་ རྒྱལ་ རྩེ་ ཀླུ་དབང་ ཚལ་ དུ་ སྡེ་པ་ མི་ འགྱུར་ རབ་ ཏུ་ བརྟན་པ ས་ དགོས་ ཞེས་ བསྐུལ་བ་ ལྟ ར །"
  },
  {
    "source": "དགེ་སློང་པདྨ་དཀར་པོས་སྦྱར་བའོ།།",
    "target": "དགེ་སློང་ པདྨ་ དཀར་པོ ས་ སྦྱར་ བ འོ ། །"
  }
]
