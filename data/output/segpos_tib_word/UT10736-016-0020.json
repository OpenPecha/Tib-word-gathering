[
  {
    "source": "༄༅།།",
    "target": "༄༅ ། །"
  },
  {
    "source": "དཔའ་བོ་གཅིག་ཏུ་བསྙེན་པའི་མངོན་རྟོགས་བཞུགས་སོ།།",
    "target": "དཔའ་བོ་ གཅིག་ ཏུ་ བསྙེན་པ འི་ མངོན་རྟོགས་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བླ་མ་དམ་པའི་ཞབས་ལ་ཕྱག་འཚལ་ལོ།།",
    "target": "བླ་མ་ དམ་པ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "བདག་གིས་རྡོ་རྗེ་གཏུམ་པོ་བསྒྲུབས་ནས་མ་རུངས་པ་ཐམས་ཅད་འདུལ་བར་བྱའོ་སྙམ་པས།",
    "target": "བདག་ གིས་ རྡོ་རྗེ་ གཏུམ་པོ་ བསྒྲུབས་ ནས་ མ་ རུངས་པ་ ཐམས་ཅད་ འདུལ་བ ར་ བྱ འོ་ སྙམ་ པ ས །"
  },
  {
    "source": "སངས་རྒྱས་ཆོས་དང་ཚོགས་མཆོག་ལ།།",
    "target": "སངས་རྒྱས་ ཆོས་ དང་ ཚོགས་ མཆོག་ ལ ། །"
  },
  {
    "source": "བྱང་ཆུབ་བར་དུ་བདག་སྐྱབས་མཆི།།",
    "target": "བྱང་ཆུབ་ བར་ དུ་ བདག་ སྐྱབས་ མཆི ། །"
  },
  {
    "source": "རང་གཞན་དོན་གཉིས་རབ་བསྒྲུབ་ཕྱིར།།",
    "target": "རང་ གཞན་ དོན་ གཉིས་ རབ་ བསྒྲུབ་ ཕྱི ར ། །"
  },
  {
    "source": "བྱང་ཆུབ་སེམས་ནི་བསྐྱེད་པར་བགྱི།།",
    "target": "བྱང་ཆུབ་སེམས་ ནི་ བསྐྱེད་པ ར་ བགྱི ། །"
  },
  {
    "source": "རང་ཉིད་སྐད་ཅིག་གིས་རྡོ་རྗེ་གཏུམ་པོར་གསལ་བའི་ཐུགས་ཀ་ནས་འོད་འཕྲོས།",
    "target": "རང་ ཉིད་ སྐད་ ཅིག་ གིས་ རྡོ་རྗེ་ གཏུམ་པོ ར་ གསལ་བ འི་ ཐུགས་ ཀ་ ནས་ འོད་འཕྲོ ས །"
  },
  {
    "source": "བླ་མ་རིགས་ཀྱི་བདག་པོར་བཞུགས་པའི་རྗེ་བཙུན་མདུན་གྱི་ནམ་མཁར་བཛྲ་ས་མཱ་ཛཿན་མཿཏེ་ཧཱུྃ།",
    "target": "བླ་མ་ རིགས་ ཀྱི་ བདག་པོ ར་ བཞུགས་པ འི་ རྗེ་བཙུན་ མདུན་ གྱི་ ནམ་ མཁ ར་ བཛྲ་ས་མཱ་ཛཿ ན་ མཿ ཏེ་ ཧཱུྃ །"
  },
  {
    "source": "ན་མཱ་མི་ཧཱུྃ།",
    "target": "ན་ མཱ་ མི་ ཧཱུྃ །"
  },
  {
    "source": "ན་མོ་ན་མཿཧཱུྃ།",
    "target": "ན་མོ་ ན་ མཿ ཧཱུྃ །"
  },
  {
    "source": "ཐུན་མོང་ཁྱད་པར་བླ་ན་མེད།།",
    "target": "ཐུན་མོང་ ཁྱད་པ ར་ བླ་ ན་ མེད ། །"
  },
  {
    "source": "ཕྱི་ནང་གསང་བའི་མཆོད་པ་ནི།།",
    "target": "ཕྱི་ནང་ གསང་བ འི་ མཆོད་པ་ ནི ། །"
  },
  {
    "source": "དངོས་དང་ཡིད་ལས་བྱུང་བདག།",
    "target": "དངོས་ དང་ ཡིད་ ལས་ བྱུང་ བདག །"
  },
  {
    "source": "ནམ་མཁའ་མཉམ་པ་སྙེད་ཀྱིས་མཆོད།།",
    "target": "ནམ་མཁའ་ མཉམ་པ་ སྙེད་ ཀྱིས་ མཆོད ། །"
  },
  {
    "source": "སྡིག་པ་ཐམས་ཅད་སོ་སོར་བཤགས།།",
    "target": "སྡིག་པ་ ཐམས་ཅད་ སོ་སོ ར་ བཤགས ། །"
  },
  {
    "source": "འགྲོ་བའི་དགེ་ལ་རྗེས་ཡི་རང་།།",
    "target": "འགྲོ་བ འི་ དགེ་ ལ་ རྗེས་ ཡི་ རང་ ། །"
  },
  {
    "source": "སངས་རྒྱས་བྱང་ཆུབ་ཡིད་ཀྱིས་གཟུང་།།",
    "target": "སངས་རྒྱས་ བྱང་ཆུབ་ ཡིད་ ཀྱིས་ གཟུང་ ། །"
  },
  {
    "source": "ལན་གསུམ།",
    "target": "ལན་ གསུམ །"
  },
  {
    "source": "བཛྲ་མུཿརང་ཉིད་ལ་ཐིམ་པར་གྱུར།",
    "target": "བཛྲ་ མུཿ རང་ཉིད་ ལ་ ཐིམ་པ ར་ གྱུར །"
  },
  {
    "source": "སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིགསྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིགསྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིགབདེ་སྡུག་གི་རྒྱུ་ཆགས་སྡང་ཉེ་རིང་དང་བྲལ་བའི་བཏང་སྙོམས་ཆེན་པོ་ལ་ཡུན་རིང་དུ་གནས་པར་གྱུར་ཅིགཨོཾ་སྭ་བྷཱ་ཝ་ཤུད་དྷཱཿསརྦ་དྷརྨཱཿསྭ་བྷཱ་ཝ་ཤུད་དྷོ྅་ཧཾ།",
    "target": "སེམས་ཅན་ ཐམས་ཅད་ བདེ་བ་ དང་ བདེ་བ འི་ རྒྱུ་ དང་ ལྡན་པ ར་ གྱུར་ ཅིག སྡུག་བསྔལ་ དང་ སྡུག་བསྔལ་ གྱི་ རྒྱུ་ དང་ བྲལ་བ ར་ གྱུར་ ཅིག སྡུག་བསྔལ་ མེད་པ འི་ བདེ་བ་ དང་ མི་ འབྲལ་བ ར་ གྱུར་ ཅིག བདེ་ སྡུག་ གི་ རྒྱུ་ ཆགས་སྡང་ ཉེ་རིང་ དང་ བྲལ་བ འི་ བཏང་ སྙོམས་ ཆེན་པོ་ ལ་ ཡུན་རིང་ དུ་ གནས་པ ར་ གྱུར་ ཅིག ཨོཾ་ སྭ་ བྷཱ་ཝ་ ཤུད་ དྷཱཿ སརྦ་དྷརྨཱཿ སྭ་ བྷཱ་ཝ་ ཤུད་ དྷོ྅་ ཧཾ །"
  },
  {
    "source": "གཟུང་བ་དང་འཛིན་པ་ཐམས་ཅད་དག་ནས་རང་གི་སེམས་ན་ད་ཙམ་དུ་གནས་པ་དེའི་ངང་ལས།",
    "target": "གཟུང་བ་ དང་ འཛིན་པ་ ཐམས་ཅད་ དག་ ནས་ རང་ གི་ སེམས་ ན་ ད་ ཙམ་ དུ་ གནས་པ་ དེ འི་ ངང་ ལས །"
  },
  {
    "source": "སྙིང་རྗེའི་ནུས་པ་དབང་དང་ལྡན་ནས།",
    "target": "སྙིང་རྗེ འི་ ནུས་པ་ དབང་ དང་ ལྡན་ ནས །"
  },
  {
    "source": "དེ་ལས་ཐིག་ལེ་ཟླ་ཚེས་ཧ་ཞབས་ཀྱུ་དང་བཅས་པར་ལངས་པའི་ཧཱུྃ་ཡིག་སྔོན་པོ།",
    "target": "དེ་ ལས་ ཐིག་ལེ་ ཟླ་ཚེས་ ཧ་ ཞབས་ཀྱུ་ དང་ བཅས་པ ར་ ལངས་པ འི་ ཧཱུྃ་ ཡིག་ སྔོན་པོ །"
  },
  {
    "source": "འོག་ཏུ་པདྨ་ཟླ་ཉི་མཐའ་གཉིས་སྤངས་པའི་གདན་ལ།",
    "target": "འོག་ ཏུ་ པདྨ་ ཟླ་ ཉི་ མཐའ་ གཉིས་ སྤངས་པ འི་ གདན་ ལ །"
  },
  {
    "source": "ཧཱུྃ་ཡོངས་སུ་གྱུར་པས་རྡོ་རྗེ་མཐིང་ཤུན་གྱི་མདངས་ཅན་རྩེ་ལྔ་པ་ལྟེ་བ་ཧཱུྃ་གིས་མཚན་པ་དེ་ལས་འོད་ཟེར་འཕྲོས།",
    "target": "ཧཱུྃ་ ཡོངས་ སུ་ གྱུར་པ ས་ རྡོ་རྗེ་ མཐིང་ཤུན་ གྱི་ མདངས་ ཅན་ རྩེ་ ལྔ་པ་ ལྟེ་བ་ ཧཱུྃ་ གིས་ མཚན་པ་ དེ་ ལས་ འོད་ཟེར་ འཕྲོས །"
  },
  {
    "source": "སེམས་ཅན་གྱི་དོན་བྱས་སངས་རྒྱས་ཐམས་ཅད་མཆོད།",
    "target": "སེམས་ཅན་ གྱི་ དོན་ བྱས་ སངས་རྒྱས་ ཐམས་ཅད་ མཆོད །"
  },
  {
    "source": "སླར་འདུས་པ་དེ་ཉིད་ལ་ཐིམ་པ་དང་།",
    "target": "སླ ར་ འདུས་པ་ དེ་ ཉིད་ ལ་ ཐིམ་པ་ དང་ །"
  },
  {
    "source": "ཨོཾ་བཛྲ་པཱ་ཎི་ཧཱུྃ་ཕཊ྄་ཅེས་པའི་སྒྲ་ལྷང་གྲགས་པས་རྡོ་རྗེ་དེ་སྐད་ཅིག་གིས་བཅོམ་ལྡན་འདས་རྡོ་རྗེ་གཏུམ་པོ་བཻཌཱུརྻ་ཆེན་པོའི་ཁམས་ལས་གྲུབ་པ་ལྟ་བུར་མཐིང་བ།",
    "target": "ཨོཾ་ བཛྲ་ པཱ་ཎི་ ཧཱུྃ་ ཕཊ྄་ ཅེས་ པ འི་ སྒྲ་ ལྷང་ གྲགས་པ ས་ རྡོ་རྗེ་ དེ་ སྐད་ ཅིག་ གིས་ བཅོམ་ལྡན་འདས་ རྡོ་རྗེ་ གཏུམ་པོ་ བཻཌཱུརྻ་ ཆེན་པོ འི་ ཁམས་ ལས་ གྲུབ་པ་ ལྟ་བུ ར་ མཐིང་བ །"
  },
  {
    "source": "སྐུའི་བོངས་དང་གཟི་བརྗིད་ཀྱིས་ས་གསུམ་པོ་ཐམས་ཅད་རྣམ་པར་གནོན་པ།",
    "target": "སྐུ འི་ བོངས་ དང་ གཟི་བརྗིད་ ཀྱིས་ ས་ གསུམ་པོ་ ཐམས་ཅད་ རྣམ་པ ར་ གནོན་པ །"
  },
  {
    "source": "ཞལ་ཅུང་ཟད་ཁྲོ་བ།",
    "target": "ཞལ་ ཅུང་ཟད་ ཁྲོ་བ །"
  },
  {
    "source": "སྤྱན་གསུམ་པ།",
    "target": "སྤྱན་ གསུམ་པ །"
  },
  {
    "source": "དབུ་སྐྲ་དམར་སེར་གྱེན་དུ་འཁྱིལ་བ།",
    "target": "དབུ་ སྐྲ་ དམར་སེར་ གྱེན་ དུ་ འཁྱིལ་བ །"
  },
  {
    "source": "ཕྱག་གཉིས་ཀྱི་གཡས་རྡོ་རྗེ་རྩེ་ལྔ་པ་འཕྱར་ཞིང་གཡོན་པས་དྲིལ་བུ་དཀུར་བརྟེན་པ།",
    "target": "ཕྱག་ གཉིས་ ཀྱི་ གཡས་ རྡོ་རྗེ་ རྩེ་ ལྔ་པ་ འཕྱར་ ཞིང་ གཡོན་པ ས་ དྲིལ་བུ་ དཀུར་ བརྟེན་པ །"
  },
  {
    "source": "ཞབས་གཡས་བསྐུམ་པས་ལྷ་ཆེན་པོ་ལག་པ་སྟོང་གིས་རང་གི་གདོང་འཚོག་པ་ཁ་བུབ་ཏུ་འགྱེལ་བ་དང་།",
    "target": "ཞབས་ གཡས་ བསྐུམ་པ ས་ ལྷ་ ཆེན་པོ་ ལག་པ་ སྟོང་ གིས་ རང་ གི་ གདོང་ འཚོག་པ་ ཁ་ བུབ་ ཏུ་ འགྱེལ་བ་ དང་ །"
  },
  {
    "source": "གཡོན་བརྐྱང་པས་ཨུ་མ་དེ་ཝཱི་གསོལ་བ་འདེབས་པའི་སྙིང་ག་བརྫིས་པ།",
    "target": "གཡོན་ བརྐྱང་པ ས་ ཨུ་མ་ དེ་ ཝཱི་ གསོལ་བ་ འདེབས་པ འི་ སྙིང་ག་ བརྫིས་པ །"
  },
  {
    "source": "ཐོད་པ་ལྔ་དང་ནོར་བུའི་ཅོད་པན་སྦྲུལ་རིགས་བརྒྱད།",
    "target": "ཐོད་པ་ ལྔ་ དང་ ནོར་བུ འི་ ཅོད་པན་ སྦྲུལ་ རིགས་ བརྒྱད །"
  },
  {
    "source": "རིན་པོ་ཆེའི་རྒྱན།",
    "target": "རིན་པོ་ཆེ འི་ རྒྱན །"
  },
  {
    "source": "ལྷའི་གོས་སྔོན་པོ་སྟོད་དང་སྟག་གི་སློག་པ་སྨད་དུ་གསོལ་བ།",
    "target": "ལྷ འི་ གོས་ སྔོན་པོ་ སྟོད་ དང་ སྟག་ གི་ སློག་པ་ སྨད་ དུ་ གསོལ་བ །"
  },
  {
    "source": "སྐུ་ལས་མཆེད་པའི་མེ་ཀུན་ཏུ་འཁོར་བ།",
    "target": "སྐུ་ ལས་ མཆེད་པ འི་ མེ་ ཀུན་ ཏུ་ འཁོར་བ །"
  },
  {
    "source": "བསྐལ་པའི་མེ་དཔུང་ལྟ་བུས་བགེགས་དང་ལོག་པར་འདྲེན་པ་ལ་སོགས་པའི་གདོན་གྱི་ཚོགས་ཐམས་ཅད་ཐུལ་ཐུལ་བསྲེག་པ།",
    "target": "བསྐལ་པ འི་ མེ་ དཔུང་ ལྟ་བུ ས་ བགེགས་ དང་ ལོག་པ ར་ འདྲེན་པ་ ལ་ སོགས་པ འི་ གདོན་ གྱི་ ཚོགས་ ཐམས་ཅད་ ཐུལ་ ཐུལ་ བསྲེག་པ །"
  },
  {
    "source": "ཨོཾ་བཛྲ་རཀྵ་ཧཱུྃ།",
    "target": "ཨོཾ་ བཛྲ་ རཀྵ་ ཧཱུྃ །"
  },
  {
    "source": "སྤྱི་བོར་སྣ་ཚོགས་རྡོ་རྗེ་སོར་གང་བ་ལས་རྡོ་རྗེའི་ཞུ་ལུགས་འཕྲོས་པ་ཅིས་ཀྱང་གཞིག་པར་མི་ནུས་པ་རྡོ་རྗེའི་གོ་ཁྲབ།",
    "target": "སྤྱི་བོ ར་ སྣ་ཚོགས་ རྡོ་རྗེ་ སོར་ གང་བ་ ལས་ རྡོ་རྗེ འི་ ཞུ་ ལུགས་ འཕྲོས་པ་ ཅི ས་ ཀྱང་ གཞིག་པ ར་ མི་ ནུས་པ་ རྡོ་རྗེ འི་ གོ་ཁྲབ །"
  },
  {
    "source": "སྐུའི་པགས་པ་དང་གཉིས་སུ་མེད་པར་གྱུར།",
    "target": "སྐུ འི་ པགས་པ་ དང་ གཉིས་སུ་མེད་པ ར་ གྱུར །"
  },
  {
    "source": "སྐུའི་སྒོར་ཨོཾ།",
    "target": "སྐུ འི་ སྒོ ར་ ཨོཾ །"
  },
  {
    "source": "གསུང་གི་སྒོར་ཨཱཿཐུགས་ཀྱི་སྒོར་ཧཱུྃ།",
    "target": "གསུང་ གི་ སྒོ ར་ ཨཱཿ ཐུགས་ ཀྱི་ སྒོ ར་ ཧཱུྃ །"
  },
  {
    "source": "ཨོཾ་ལས་འོད་ཟེར་དཀར་པོ་འཕྲོས་རང་གི་ལུས་གང་།",
    "target": "ཨོཾ་ ལས་ འོད་ཟེར་ དཀར་པོ་ འཕྲོས་ རང་ གི་ ལུས་ གང་ །"
  },
  {
    "source": "ཕུང་པོའི་བདུད་བཅོམ།",
    "target": "ཕུང་པོ འི་ བདུད་ བཅོམ །"
  },
  {
    "source": "ཕྱིར་ཐོན་པས་སྐུའི་རིགས་ཐམས་ཅད་བསྡུས་ཏེ།",
    "target": "ཕྱི ར་ ཐོན་པ ས་ སྐུ འི་ རིགས་ ཐམས་ཅད་ བསྡུས་ ཏེ །"
  },
  {
    "source": "སླར་ལོག་པ་དེ་ཉིད་ལ་ཐིམ་པས་སྐུའི་རྡོ་རྗེ་གཏུམ་པོ་སྐུ་མདོག་དཀར་པོ་ཞི་བ་ཆེན་པོ་ཚངས་པ་གདན་དུ་བཏིངས་པ།",
    "target": "སླ ར་ ལོག་པ་ དེ་ ཉིད་ ལ་ ཐིམ་པ ས་ སྐུ འི་ རྡོ་རྗེ་ གཏུམ་པོ་ སྐུ་མདོག་ དཀར་པོ་ ཞི་བ་ ཆེན་པོ་ ཚངས་པ་ གདན་ དུ་ བཏིངས་པ །"
  },
  {
    "source": "ཨཱཿལས་འོད་ཟེར་དམར་པོ་འཕྲོས་རང་གི་ལུས་གང་།",
    "target": "ཨཱཿལ ས་ འོད་ཟེར་ དམར་པོ་ འཕྲོས་ རང་ གི་ ལུས་ གང་ །"
  },
  {
    "source": "ཉོན་མོངས་པའི་བདུད་བཅོམ།",
    "target": "ཉོན་ མོངས་པ འི་ བདུད་ བཅོམ །"
  },
  {
    "source": "ཕྱིར་ཐོན་པས་གསུང་གི་རིགས་ཐམས་ཅད་བསྡུས་ཏེ་དེ་ཉིད་ལ་ཐིམ་པས།",
    "target": "ཕྱི ར་ ཐོན་པ ས་ གསུང་ གི་ རིགས་ ཐམས་ ཅད་ བསྡུས་ ཏེ་ དེ་ ཉིད་ ལ་ ཐིམ་པ ས །"
  },
  {
    "source": "གསུང་གི་རྡོ་རྗེ་གཏུམ་པོ་སྐུ་མདོག་དམར་པོ་ཆགས་པ་ཆེན་པོ་དབང་ཕྱུག་གདན་དུ་བཏིངས་པ།",
    "target": "གསུང་ གི་ རྡོ་རྗེ་ གཏུམ་པོ་ སྐུ་མདོག་ དམར་པོ་ ཆགས་པ་ ཆེན་པོ་ དབང་ཕྱུག་ གདན་ དུ་ བཏིངས་པ །"
  },
  {
    "source": "ཧཱུྃ་ལས་འོད་ཟེར་སྔོན་པོ་འཕྲོས་རང་གི་ལུས་གང་།",
    "target": "ཧཱུྃ་ ལ ས་ འོད་ཟེར་ སྔོན་པོ་ འཕྲོས་ རང་ གི་ ལུས་ གང་ །"
  },
  {
    "source": "འཆི་བདག་གི་བདུད་བཅོམ།",
    "target": "འཆི་བདག་ གི་ བདུད་ བཅོམ །"
  },
  {
    "source": "ཕྱིར་ཐོན་ཐུགས་ཀྱི་རིགས་ཐམས་ཅད་བསྡུས་ཏེ་དེ་ཉིད་ལ་ཐིམ་པས།",
    "target": "ཕྱི ར་ ཐོན་ ཐུགས་ ཀྱི་ རིགས་ ཐམས་ ཅད་ བསྡུས་ ཏེ་ དེ་ ཉིད་ ལ་ ཐིམ་པ ས །"
  },
  {
    "source": "ཐུགས་ཀྱི་རྡོ་རྗེ་གཏུམ་པོ་སྐུ་མདོག་སྔོན་པོ་དྲག་ཤུལ་ཆེན་པོ་ཁྱབ་འཇུག་གདན་དུ་བཏིངས་པ།",
    "target": "ཐུགས་ ཀྱི་ རྡོ་རྗེ་ གཏུམ་པོ་ སྐུ་མདོག་ སྔོན་པོ་ དྲག་ཤུལ་ ཆེན་པོ་ ཁྱབ་འཇུག་ གདན་ དུ་ བཏིངས་པ །"
  },
  {
    "source": "ལྟེ་བའི་ཧཱུྃ་ལས་འོད་འཕྲོས།",
    "target": "ལྟེ་བ འི་ ཧཱུྃ་ ལས་ འོད་འཕྲོ ས །"
  },
  {
    "source": "ལྷའི་བུའི་བདུད་བཅོམ།",
    "target": "ལྷ འི་ བུ འི་ བདུད་ བཅོམ །"
  },
  {
    "source": "ཡོན་ཏན་དང་འཕྲིན་ལས་ཀྱི་རིགས་ཐམས་ཅད་བསྡུས་ཏེ་སླར་ལོག་དེ་ཉིད་ལ་ཐིམ་པས།",
    "target": "ཡོན་ཏན་ དང་ འཕྲིན་ལས་ ཀྱི་ རིགས་ ཐམས་ཅད་ བསྡུས་ ཏེ་ སླ ར་ ལོག་ དེ་ ཉིད་ ལ་ ཐིམ་པ ས །"
  },
  {
    "source": "འཕྲིན་ལས་ཀྱི་རྡོ་རྗེ་གཏུམ་པོ་ལྗང་ཁུ་ཆེར་བཞད་པ།",
    "target": "འཕྲིན་ལས་ ཀྱི་ རྡོ་རྗེ་ གཏུམ་པོ་ ལྗང་ཁུ་ ཆེ ར་ བཞད་པ །"
  },
  {
    "source": "ཕྱག་གཉིས་ཕུར་བུ་བསྒྲིལ་བ་བདུད་ཀྱི་རྒྱལ་པོ་དགའ་རབ་དབང་ཕྱུག་སྟན་དུ་བཏིངས་པ།",
    "target": "ཕྱག་ གཉིས་ ཕུར་བུ་ བསྒྲིལ་བ་ བདུད་ ཀྱི་ རྒྱལ་པོ་ དགའ་ རབ་ དབང་ཕྱུག་ སྟན་ དུ་ བཏིངས་པ །"
  },
  {
    "source": "གནས་བཞིའི་ཁྲོ་བོའི་སྐུ་ལས་རིགས་ཀྱི་ཕོ་ཉ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་འཛིན་པ་ནམ་མཁའི་ཁམས་ཁྱབ་པ་སྤྲོས།",
    "target": "གནས་ བཞི འི་ ཁྲོ་བོ འི་ སྐུ་ ལས་ རིགས་ ཀྱི་ ཕོ་ཉ་ ལྕགས་ཀྱུ་ ཞགས་པ་ ལྕགས་སྒྲོག་ དྲིལ་བུ་ འཛིན་པ་ ནམ་ མཁ འི་ ཁམས་ ཁྱབ་པ་ སྤྲོས །"
  },
  {
    "source": "ལྕང་ལོ་ཅན་ནས་བཅོམ་ལྡན་འདས་སངས་རྒྱས་དང་བྱང་ཆུབ་སེམས་དཔའ་དང་རིགས་ཀྱི་ཁྲོ་བོ་ཕོ་མོས་བསྐོར་བ་བཛྲ་ས་མཱ་ཛཿཨོཾ་བཛྲ་པཱ་ཎི་ས་པ་རི་ཝཱ་ར་ཨརྒྷཾ་པྲ་ཏཱིཙྪ་སྭཱ་ཧཱ།",
    "target": "ལྕང་ལོ་ཅན་ ནས་ བཅོམ་ལྡན་འདས་ སངས་རྒྱས་ དང་ བྱང་ཆུབ་སེམས་དཔའ་ དང་ རིགས་ ཀྱི་ ཁྲོ་བོ་ ཕོ་མོ ས་ བསྐོར་བ་ བཛྲ་ས་མཱ་ཛཿ ཨོཾ་ བཛྲ་པཱ་ཎི་ ས་པ་ རི་ ཝཱ་ར་ ཨརྒྷཾ་ པྲ་ཏཱིཙྪ་ སྭཱ་ཧཱ །"
  },
  {
    "source": "པཱདྱཾ།",
    "target": "པཱདྱཾ །"
  },
  {
    "source": "ཨཉྫ་མཱ་ཎཾ།",
    "target": "ཨཉྫ་ མཱ་ ཎཾ །"
  },
  {
    "source": "པུཥྤེ།",
    "target": "པུཥྤེ །"
  },
  {
    "source": "དྷཱུ་པེ།",
    "target": "དྷཱུ་པེ །"
  },
  {
    "source": "ཨཱ་ལོ་ཀེགནྡྷེ།",
    "target": "ཨཱ་ལོ་ ཀེ གནྡྷེ །"
  },
  {
    "source": "ནཻ་ཝི་དྱེ།",
    "target": "ནཻ་ ཝི་ དྱེ །"
  },
  {
    "source": "ཤཔྟ།",
    "target": "ཤཔྟ །"
  },
  {
    "source": "པཉྩ་ཨ་མྲྀ་ཏ་པཱུ་ཛ་ཁཱ་ཧིས་མཆོད།",
    "target": "པཉྩ་ ཨ་མྲྀ་ཏ་ པཱུ་ཛ་ ཁཱ་ཧི ས་ མཆོད །"
  },
  {
    "source": "མཚན་བརྒྱད་དམ་ཉེར་གཅིག་པའམ་བརྒྱ་རྩ་བརྒྱད་པས་བསྟོད་དོ།",
    "target": "མཚན་ བརྒྱད་ དམ་ ཉེར་ གཅིག་པ འམ་ བརྒྱ་ རྩ་ བརྒྱད་པ ས་ བསྟོད་ དོ །"
  },
  {
    "source": "ཛཿཧཱུྃ་བཾ་ཧོཿབདག་དང་གཉིས་སུ་མེད་པར་གྱུར།",
    "target": "ཛཿ ཧཱུྃ་ བཾ་ ཧོཿ བདག་ དང་ གཉིས་སུ་མེད་པ ར་ གྱུར །"
  },
  {
    "source": "སླར་ཡང་སྙིང་གར་གནས་པའི་གཙོ་བོའི་ཐུགས་ཀར་རྡོ་རྗེ་ཁྲོ་བོ་ལྟེ་བར་ཧཱུྃ་སྔོན་པོ་གནས་པ་དེ་ལས་འོད་འཕྲོས་དབང་གི་ལྷ་མི་བསྐྱོད་པ་ཡབ་ཡུམ་གཙོ་བོར་གྱུར་པའི་དེ་བཞིན་གཤེགས་པ་ལྔ་སྤྱན་དྲངས།",
    "target": "སླ ར་ ཡང་ སྙིང་ ག ར་ གནས་པ འི་ གཙོ་བོ འི་ ཐུགས་ཀ ར་ རྡོ་རྗེ་ ཁྲོ་བོ་ ལྟེ་བ ར་ ཧཱུྃ་ སྔོན་པོ་ གནས་པ་ དེ་ ལས་ འོད་ འཕྲོས་ དབང་ གི་ ལྷ་མི་ བསྐྱོད་པ་ ཡབ་ཡུམ་ གཙོ་བོ ར་ གྱུར་པ འི་ དེ་བཞིན་གཤེགས་པ་ ལྔ་ སྤྱན་ དྲངས །"
  },
  {
    "source": "ཨོཾ་སརྦ་ཏ་ཐཱ་ག་ཏ་ཨ་བྷི་ཥིཉྩ་ཏུ་མཱཾ།",
    "target": "ཨོཾ་ སརྦ་ ཏ་ ཐཱ་ ག་ཏ་ ཨ་བྷི་ ཥིཉྩ་ ཏུ་ མཱཾ །"
  },
  {
    "source": "ཞེས་གསོལ་བ་བཏབ་པས།",
    "target": "ཞེས་ གསོལ་བ་ བཏབ་པ ས །"
  },
  {
    "source": "དེ་རྣམས་ཀྱིས་རིན་པོ་ཆེའི་བུམ་པ་བདུད་རྩི་ལྔའི་རྒྱུན་གྱིས་གང་བས།",
    "target": "དེ་ རྣམས་ ཀྱིས་ རིན་པོ་ཆེ འི་ བུམ་པ་ བདུད་རྩི་ ལྔ འི་ རྒྱུན་ གྱིས་ གང་བ ས །"
  },
  {
    "source": "ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུྃ།",
    "target": "ཨོཾ་ སརྦ་ ཏ་ ཐཱ་ ག་ཏ་ ཨ་བྷི་ཥེ་ཀ་ ཏ་ ས་ མ་ཡ་ ཤྲཱི་ ཡེ་ ཧཱུྃ །"
  },
  {
    "source": "བརྗོད་བཞིན་པས་སྤྱི་བོ་ནས་དབང་བསྐུར་ཆུའི་རྒྱུན་དེས་ལུས་ངག་ཡིད་དེ་གསུམ་ཐ་དད་དུ་འཛིན་པའི་དྲི་མ་ནག་འདུར་གྱིས་དབང་པོའི་སྒོ་བ་སྤུའི་བུ་ག་ནས་བཏོན།",
    "target": "བརྗོད་ བཞིན་པ ས་ སྤྱི་བོ་ ནས་ དབང་ བསྐུར་ ཆུ འི་ རྒྱུན་ དེ ས་ ལུས་ངག་ ཡིད་ དེ་ གསུམ་ ཐ་དད་ དུ་ འཛིན་པ འི་ དྲི་མ་ ནག་ འདུ ར་ གྱིས་ དབང་པོ འི་ སྒོ་ བ་སྤུ འི་ བུ་ག་ ནས་ བཏོན །"
  },
  {
    "source": "དྭངས་མ་སྐུ་གསུང་ཐུགས་ཡེ་ཤེས་ཀྱི་རྡོ་རྗེའི་ས་བོན་བཞག་པས་ལུས་གང་བའི་རྒྱུན་སྤྱི་བོར་འཁྱིལ་བ་ངོ་བོ་བླ་མ།",
    "target": "དྭངས་མ་ སྐུ་གསུང་ཐུགས་ ཡེ་ཤེས་ ཀྱི་ རྡོ་རྗེ འི་ ས་བོན་ བཞག་པ ས་ ལུས་ གང་བ འི་ རྒྱུན་ སྤྱི་བོ ར་ འཁྱིལ་བ་ ངོ་བོ་ བླ་མ །"
  },
  {
    "source": "རྣམ་པ་མི་བསྐྱོད་པ་གཙོ་བོར་གྱུར་པའི་དེ་བཞིན་གཤེགས་པ་ཐོད་པ་ལྔའི་ཅོད་པན་ལ་བཞུགས་པར་གྱུར།",
    "target": "རྣམ་པ་ མི་ བསྐྱོད་པ་ གཙོ་བོ ར་ གྱུར་པ འི་ དེ་བཞིན་གཤེགས་པ་ ཐོད་པ་ ལྔ འི་ ཅོད་པན་ ལ་ བཞུགས་པ ར་ གྱུར །"
  },
  {
    "source": "ཞེས་བསྒོམས་ཏེ།",
    "target": "ཞེས་ བསྒོམས་ ཏེ །"
  },
  {
    "source": "དེའི་རྒྱུན་ལ་རྩེ་གཅིག་ཏུ་བཞག་ལ།",
    "target": "དེ འི་ རྒྱུན་ ལ་རྩེ་ གཅིག་ ཏུ་ བཞག་ ལ །"
  },
  {
    "source": "དེ་ནས་བཟླས་བརྗོད་ལ་འཇུག་ལ།",
    "target": "དེ་ ནས་ བཟླས་བརྗོད་ ལ་ འཇུག་ ལ །"
  },
  {
    "source": "ཐུན་གྱི་མཐར།",
    "target": "ཐུན་ གྱི་ མཐ ར །"
  },
  {
    "source": "གཏོར་མ།",
    "target": "གཏོར་མ །"
  },
  {
    "source": "ཨོཾ་ཨཱཿཧཱུྃ་ཧོཿསྦྱངས་རྟོགས་སྦར་བདུད་རྩིར་ཞུ།",
    "target": "ཨོཾ་ ཨཱཿ ཧཱུྃ་ ཧོཿ སྦྱངས་ རྟོགས་ སྦར་ བདུད་རྩི ར་ ཞུ །"
  },
  {
    "source": "རང་ཉིད་ཀྱི་ཐུགས་ཀ་ནས་འོད་འཕྲོས།",
    "target": "རང་ ཉིད་ ཀྱི་ ཐུགས་ ཀ་ ནས་ འོད་འཕྲོ ས །"
  },
  {
    "source": "བཅོམ་ལྡན་འདས་ས་བླ་ས་སྟེང་ས་འོག་གི་འཇིག་རྟེན་ན་གནས་པའི་འབྱུང་པོ་ཐམས་ཅད་ཀྱིས་བསྐོར་བ་མདུན་གྱི་ནམ་མཁར་བཛྲ་ས་མཱ་ཛཿབཀུགཨོཾ་ཨ་ཀཱ་རོ་སོགས་སྔགས་ཀྱིས་ཕུལ་ནས།",
    "target": "བཅོམ་ལྡན་འདས་ ས་བླ་ ས་ སྟེང་ ས་ འོག་ གི་ འཇིག་རྟེན་ ན་ གནས་པ འི་ འབྱུང་པོ་ ཐམས་ཅད་ ཀྱིས་ བསྐོར་བ་ མདུན་ གྱི་ ནམ་ མཁ ར་ བཛྲ་ས་མཱ་ཛཿ བཀུག ཨོཾ་ ཨ་ ཀཱ་རོ ་ སོགས་ སྔགས་ ཀྱིས་ ཕུལ་ ནས །"
  },
  {
    "source": "བདག་ལ་ཚར་བཅད་པ་དང་རྗེས་སུ་འཛིན་པའི་ལས་ཐམས་ཅད་འགྲུབ་པའི་མཆོག་སྩལ་དུ་གསོལ་ཅེས་གསོལ་ཏེ་གཙྪཿརང་གནས་སུ་གཤེགས་ཏེ།",
    "target": "བདག་ ལ་ ཚར་ བཅད་པ་ དང་ རྗེས་ སུ་ འཛིན་པ འི་ ལས་ ཐམས་ཅད་ འགྲུབ་པ འི་ མཆོག་ སྩལ་ དུ་ གསོལ་ ཅེས་ གསོལ་ ཏེ་ གཙྪཿ རང་གནས་ སུ་ གཤེགས་ ཏེ །"
  },
  {
    "source": "བདག་གི་ལུས་མེ་ལོང་ལ་ཧས་བཏབ་པའི་དབུགས་ཡལ་བ་ལྟ་བུར་བསྡུས་ཏེ།",
    "target": "བདག་ གི་ ལུས་ མེ་ལོང་ ལ་ ཧས་ བཏབ་པ འི་ དབུགས་ ཡལ་བ་ ལྟ་བུ ར་ བསྡུས་ ཏེ །"
  },
  {
    "source": "དགེ་བ་འདི་ཡིས་མྱུར་དུ་བདགརྡོ་རྗེ་གཏུམ་པོ་འགྲུབ་གྱུར་ནས།།",
    "target": "དགེ་བ་ འདི་ ཡིས་ མྱུར་ དུ་ བདག རྡོ་རྗེ་ གཏུམ་པོ་ འགྲུབ་ གྱུར་ ནས ། །"
  },
  {
    "source": "འགྲོ་བ་གཅིག་ཀྱང་མ་ལུས་པ།།",
    "target": "འགྲོ་བ་ གཅིག་ ཀྱང་ མ་ ལུས་པ ། །"
  },
  {
    "source": "དེ་ཡི་ས་ལ་འགོད་པར་ཤོག།",
    "target": "དེ་ ཡི་ ས་ ལ་ འགོད་པ ར་ ཤོག །"
  },
  {
    "source": "ཅེས་དགེ་བ་བསྔོའོ།།",
    "target": "ཅེས་ དགེ་བ་ བསྔོ འོ ། །"
  },
  {
    "source": "དེ་ལྟར་དཔའ་བོ་གཅིག་ཏུ་བསྙེན་པའི་མངོན་རྟོགས་གཟུང་བདེ་བ།",
    "target": "དེ་ ལྟ ར་ དཔའ་བོ་ གཅིག་ ཏུ་ བསྙེན་པ འི་ མངོན་རྟོགས་ གཟུང་ བདེ་བ །"
  },
  {
    "source": "རྒྱལ་བྱེད་ཚལ་སློབ་དཔོན་ངག་དབང་འཕྲིན་ལས་རྒྱ་མཚོའི་ངོར་ངག་དབང་ནོར་བུས་བགྱིས་པའོ།།",
    "target": "རྒྱལ་བྱེད་ ཚལ་ སློབ་དཔོན་ ངག་དབང་འཕྲིན་ལས་ རྒྱ་མཚོ འི་ ངོ ར་ ངག་དབང་ནོར་བུ ས་ བགྱིས་པ འོ ། །"
  },
  {
    "source": "སརྦ་མདྒ་ལཾ།།",
    "target": "སརྦ་ མདྒ་ལཾ ། །"
  },
  {
    "source": "།།",
    "target": "། །"
  }
]
