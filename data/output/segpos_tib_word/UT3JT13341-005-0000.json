[
  {
    "source": "སངས་རྒྱས་ཀྱི་མཛད་པ་བཅུ་གཉིས་ཀྱི་བསྟོད་པ་བཞུགས་སོ།།",
    "target": "སངས་རྒྱས་ ཀྱི་ མཛད་པ་ བཅུ་ གཉིས་ ཀྱི་ བསྟོད་པ་ བཞུགས་ སོ ། །"
  },
  {
    "source": "ཐབས་མཁས་ཐུགས་རྗེ་ཤཱཀྱའི་རིགས་སུ་འཁྲུངས།།",
    "target": "ཐབས་ མཁས་ ཐུགས་རྗེ་ ཤཱཀྱ འི་ རིགས་ སུ་ འཁྲུངས ། །"
  },
  {
    "source": "གཞན་གྱིས་མི་ཐུབ་བདུད་ཀྱི་དཔུང་འཇོམས་པ།།",
    "target": "གཞན་ གྱིས་ མི་ ཐུབ་ བདུད་ ཀྱི་ དཔུང་ འཇོམས་པ ། །"
  },
  {
    "source": "གསེར་གྱི་ལྷུན་པོ་ལྟ་བུར་བརྗིད་པའི་སྐུ།།",
    "target": "གསེར་ གྱི་ ལྷུན་པོ་ ལྟ་བུ ར་ བརྗིད་པ འི་ སྐུ ། །"
  },
  {
    "source": "ཤཱཀྱའི་རྒྱལ་པོ་ཁྱོད་ལ་ཕྱག་འཚལ་ལོ།།",
    "target": "ཤཱཀྱ འི་ རྒྱལ་པོ་ ཁྱོད་ ལ་ ཕྱག་ འཚལ་ ལོ ། །"
  },
  {
    "source": "གང་གིས་དང་པོར་བྱང་ཆུབ་ཐུགས་བསྐྱེད་ནས།།",
    "target": "གང་ གིས་ དང་པོ ར་ བྱང་ཆུབ་ཐུགས་ བསྐྱེད་ ནས ། །"
  },
  {
    "source": "བསོད་ནམས་ཡེ་ཤེས་ཚོགས་གཉིས་རྫོགས་མཛད་ཅིང་།།",
    "target": "བསོད་ནམས་ ཡེ་ཤེས་ཚོགས་ གཉིས་ རྫོགས་ མཛད་ ཅིང་ ། །"
  },
  {
    "source": "དུས་འདིར་མཛད་པ་རྒྱ་ཆེན་འགྲོ་བ་ཡི།།",
    "target": "དུས་ འདི ར་ མཛད་པ་ རྒྱ་ ཆེན་ འགྲོ་བ་ ཡི ། །"
  },
  {
    "source": "མགོན་གྱུར་ཁྱོད་ལ་བདག་གིས་བསྟོད་པར་བགྱི།།",
    "target": "མགོན་ གྱུར་ ཁྱོད་ ལ་ བདག་ གིས་ བསྟོད་པ ར་ བགྱི ། །"
  },
  {
    "source": "ལྷ་རྣམས་དོན་མཛད་འདུལ་བའི་དུས་མཁྱེན་ནས།།",
    "target": "ལྷ་ རྣམས་ དོན་ མཛད་ འདུལ་བ འི་ དུས་མཁྱེན་ ནས ། །"
  },
  {
    "source": "ལྷ་ལས་བབས་ནས་གླང་ཆེན་ལྟར་གཤེགས་ཤིང་།།",
    "target": "ལྷ་ ལས་ བབས་ ནས་ གླང་ ཆེན་ ལྟ ར་ གཤེགས་ ཤིང་ ། །"
  },
  {
    "source": "རིགས་ལ་གཟིགས་ནས་ལྷ་མོ་སྒྱུ་འཕྲུལ་མའི།།",
    "target": "རིགས་ ལ་ གཟིགས་ ནས་ ལྷ་མོ་སྒྱུ་འཕྲུལ་ མ འི ། །"
  },
  {
    "source": "ལྷུམས་སུ་ཞུགས་པར་མཛད་ལ་ཕྱག་འཚལ་ལོ།།",
    "target": "ལྷུམས་ སུ་ ཞུགས་པ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "ཟླ་བ་བཅུ་རྫོགས་ཤཱཀྱའི་སྲས་པོ་ནི།།",
    "target": "ཟླ་བ་ བཅུ་ རྫོགས་ ཤཱཀྱ འི་ སྲས་པོ་ ནི ། །"
  },
  {
    "source": "བཀྲ་ཤིས་ལུམྦིའི་ཚལ་དུ་བལྟམས་པའི་ཚེ།།",
    "target": "བཀྲ་ཤིས་ ལུམྦིའི་ ཚལ་ དུ་ བལྟམས་པ འི་ ཚེ ། །"
  },
  {
    "source": "ཚངས་དང་བརྒྱ་བྱིན་གྱིས་བཏུད་མཚན་མཆོག་ནི།།",
    "target": "ཚངས་ དང་ བརྒྱ་བྱིན་ གྱིས་ བཏུད་ མཚན་ མཆོག་ ནི ། །"
  },
  {
    "source": "བྱང་ཆུབ་རིགས་སུ་ངེས་མཛད་ཕྱག་འཚལ་ལོ།།",
    "target": "བྱང་ཆུབ་ རིགས་ སུ་ ངེས་ མཛད་ ཕྱག་ འཚལ་ ལོ ། །"
  },
  {
    "source": "གཞོན་ནུ་སྟོབས་ལྡན་མི་ཡི་སེང་གེ་དེས།།",
    "target": "གཞོན་ནུ་ སྟོབས་ ལྡན་ མི་ ཡི་ སེང་གེ་ དེ ས ། །"
  },
  {
    "source": "ཨ་གྷ་མ་ག་དྷར་ནི་སྒྱུ་རྩལ་བསྟན།།",
    "target": "ཨ་ གྷ་ མ་ ག་ དྷར་ ནི་ སྒྱུ་རྩལ་ བསྟན ། །"
  },
  {
    "source": "སྐྱེ་བོ་དྲེགས་པ་ཅན་རྣམས་ཚར་བཅད་ནས།།",
    "target": "སྐྱེ་བོ་ དྲེགས་པ་ ཅན་ རྣམས་ ཚར་ བཅད་ ནས ། །"
  },
  {
    "source": "འགྲན་ཟླ་མེད་པར་མཛད་ལ་ཕྱག་འཚལ་ལོ།།",
    "target": "འགྲན་ཟླ་ མེད་པ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "འཇིག་རྟེན་ཆོས་དང་མཐུན་པར་བྱ་བ་དང་།།",
    "target": "འཇིག་རྟེན་ ཆོས་ དང་ མཐུན་པ ར་ བྱ་བ་ དང་ ། །"
  },
  {
    "source": "ཁ་ན་མ་ཐོ་སྤང་ཕྱིར་བཙུན་མོ་ཡི།།",
    "target": "ཁ་ན་མ་ཐོ་ སྤང་ ཕྱི ར་ བཙུན་མོ་ ཡི ། །"
  },
  {
    "source": "འཁོར་དང་ལྡན་མཛད་ཐབས་ལ་མཁས་པ་ཡིས།།",
    "target": "འཁོར་ དང་ ལྡན་ མཛད་ ཐབས་ ལ་ མཁས་པ་ ཡིས ། །"
  },
  {
    "source": "རྒྱལ་སྲིད་སྐྱོང་བར་མཛད་ལ་ཕྱག་འཚལ་ལོ།།",
    "target": "རྒྱལ་སྲིད་ སྐྱོང་བ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "འཁོར་བའི་བྱ་བར་སྙིང་པོ་མེད་གཟིགས་ནས།།",
    "target": "འཁོར་བ འི་ བྱ་བ ར་ སྙིང་པོ་ མེད་ གཟིགས་ ནས ། །"
  },
  {
    "source": "ཁྱིམ་ནས་བྱུང་སྟེ་མཁའ་ལ་གཤེགས་ནས་ཀྱང་།།",
    "target": "ཁྱིམ་ ནས་ བྱུང་ སྟེ་ མཁའ་ ལ་ གཤེགས་ ནས་ ཀྱང་ ། །"
  },
  {
    "source": "མཆོད་རྟེན་རྣམ་དག་དྲུང་དུ་ཉིད་ལས་ཉིད།།",
    "target": "མཆོད་རྟེན་ རྣམ་དག་ དྲུང་ དུ་ ཉིད་ ལས་ ཉིད ། །"
  },
  {
    "source": "རབ་ཏུ་བྱུང་བར་མཛད་ལ་ཕྱག་འཚལ་ལོ།།",
    "target": "རབ་ ཏུ་ བྱུང་བ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "བརྩོན་པས་བྱང་ཆུབ་སྒྲུབ་པར་དགོངས་ནས་ནི།།",
    "target": "བརྩོན་པ ས་ བྱང་ཆུབ་ སྒྲུབ་པ ར་ དགོངས་ ནས་ ནི ། །"
  },
  {
    "source": "ནཻ་རཉྫ་ནའི་འགྲམ་དུ་ལོ་དྲུག་ཏུ།།",
    "target": "ནཻ་ རཉྫ་ ན འི་ འགྲམ་ དུ་ ལོ་ དྲུག་ ཏུ ། །"
  },
  {
    "source": "དཀའ་བ་སྤྱད་མཛད་བརྩོན་འགྲུས་མཐར་ཕྱིན་པས།།",
    "target": "དཀའ་བ་ སྤྱད་ མཛད་ བརྩོན་འགྲུས་ མཐ ར་ ཕྱིན་པ ས ། །"
  },
  {
    "source": "བསམ་གཏན་མཆོག་བརྙེས་མཛད་ལ་ཕྱག་འཚལ་ལོ།།",
    "target": "བསམ་གཏན་ མཆོག་ བརྙེས་ མཛད་ ལ་ ཕྱག་ འཚལ་ ལོ ། །"
  },
  {
    "source": "ཐོག་མ་མེད་ནས་འབད་པ་དོན་ཡོད་ཕྱིར།།",
    "target": "ཐོག་མ་ མེད་ ནས་ འབད་པ་ དོན་ ཡོད་ ཕྱི ར ། །"
  },
  {
    "source": "མ་ག་དྷ་ཡི་བྱང་ཆུབ་ཤིང་དྲུང་དུ།།",
    "target": "མ་ག་དྷ་ ཡི་ བྱང་ཆུབ་ཤིང་ དྲུང་ དུ ། །"
  },
  {
    "source": "སྐྱིལ་ཀྲུང་མི་གཡོ་མངོན་པར་སངས་རྒྱས་ནས།།",
    "target": "སྐྱིལ་ཀྲུང་ མི་ གཡོ་ མངོན་པ ར་ སངས་ རྒྱས་ ནས ། །"
  },
  {
    "source": "བྱང་ཆུབ་རྫོགས་པར་མཛད་ལ་ཕྱག་འཚལ་ལོ།།",
    "target": "བྱང་ཆུབ་ རྫོགས་པ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "ཐུགས་རྗེས་འགྲོ་ལ་མྱུར་དུ་གཟིགས་ནས་ནི།།",
    "target": "ཐུགས་རྗེ ས་ འགྲོ་ ལ་ མྱུར་ དུ་ གཟིགས་ ནས་ ནི ། །"
  },
  {
    "source": "ཝ་ར་ཎཱ་སི་ལ་སོགས་གནས་མཆོག་ཏུ།།",
    "target": "ཝ་ར་ ཎཱ་ སི་ ལ་ སོགས་ གནས་ མཆོག་ ཏུ ། །"
  },
  {
    "source": "ཆོས་ཀྱི་འཁོར་ལོ་བསྐོར་ནས་གདུལ་བྱ་རྣམས།།",
    "target": "ཆོས་ ཀྱི་ འཁོར་ལོ་ བསྐོར་ ནས་ གདུལ་བྱ་ རྣམས ། །"
  },
  {
    "source": "ཐེག་པ་གསུམ་ལ་འགོད་མཛད་ཕྱག་འཚལ་ལོ།།",
    "target": "ཐེག་པ་ གསུམ་ ལ་ འགོད་ མཛད་ ཕྱག་ འཚལ་ ལོ ། །"
  },
  {
    "source": "གཞན་གྱི་རྒོལ་བ་ངན་པ་ཚར་བཅད་ཕྱིར།།",
    "target": "གཞན་ གྱི་ རྒོལ་བ་ ངན་པ་ ཚར་ བཅད་ ཕྱི ར ། །"
  },
  {
    "source": "མུ་སྟེགས་སྟོན་པ་དྲུག་དང་ལྷས་བྱིན་སོགས།།",
    "target": "མུ་སྟེགས་ སྟོན་པ་ དྲུག་ དང་ ལྷ ས་ བྱིན་ སོགས ། །"
  },
  {
    "source": "འཁོར་མོ་འཇིག་གི་ཡུལ་དུ་བདུད་རྣམས་བཏུལ།།",
    "target": "འཁོར་མོ་ འཇིག་ གི་ ཡུལ་ དུ་ བདུད་ རྣམས་ བཏུལ ། །"
  },
  {
    "source": "ཐུབ་པ་གཡུལ་ལས་རྒྱལ་ལ་ཕྱག་འཚལ་ལོ།།",
    "target": "ཐུབ་པ་ གཡུལ་ལས་ རྒྱལ་ ལ་ ཕྱག་ འཚལ་ ལོ ། །"
  },
  {
    "source": "སྲིད་པ་གསུམ་ན་དཔེ་མེད་ཡོན་ཏན་གྱི།།",
    "target": "སྲིད་པ་ གསུམ་ ན་ དཔེ་ མེད་ ཡོན་ཏན་ གྱི ། །"
  },
  {
    "source": "མཉན་དུ་ཡོད་པར་ཆོ་འཕྲུལ་ཆེན་པོ་བསྟན།།",
    "target": "མཉན་ དུ་ ཡོད་པ ར་ ཆོ་འཕྲུལ་ ཆེན་པོ་ བསྟན ། །"
  },
  {
    "source": "ལྷ་མི་འགྲོ་བ་ཀུན་གྱིས་རབ་མཆོད་པ།།",
    "target": "ལྷ་མི་ འགྲོ་བ་ ཀུན་ གྱིས་ རབ་ མཆོད་པ ། །"
  },
  {
    "source": "བསྟན་པ་རྒྱས་པར་མཛད་ལ་ཕྱག་འཚལ་ལོ།།",
    "target": "བསྟན་པ་ རྒྱས་པ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "ལེ་ལོ་ཅན་རྣམས་ཆོས་ལ་བསྐུལ་བྱའི་ཕྱིར།།",
    "target": "ལེ་ལོ་ ཅན་ རྣམས་ ཆོས་ ལ་ བསྐུལ་ བྱ འི་ ཕྱི ར ། །"
  },
  {
    "source": "རྩྭ་མཆོག་གྲོང་གི་ས་གཞི་གཙང་མ་རུ།།",
    "target": "རྩྭ་མཆོག་ གྲོང་ གི་ ས་གཞི་ གཙང་མ་ རུ ། །"
  },
  {
    "source": "འཆི་མེད་རྡོ་རྗེ་ལྟ་བུའི་སྐུ་གཤེགས་ནས།།",
    "target": "འཆི་མེད་ རྡོ་རྗེ་ ལྟ་བུ འི་ སྐུ་ གཤེགས་ ནས ། །"
  },
  {
    "source": "མྱ་ངན་འདའ་བར་མཛད་ལ་ཕྱག་འཚལ་ལོ།།",
    "target": "མྱ་ངན་ འདའ་བ ར་ མཛད་ ལ་ ཕྱག་ འཚལ་ ལོ ། །"
  },
  {
    "source": "ཡང་དག་ཉིད་དུ་འཇིག་པ་མེད་ཕྱིར་དང་།།",
    "target": "ཡང་དག་ ཉིད་ དུ་ འཇིག་པ་ མེད་ ཕྱི ར་ དང་ ། །"
  },
  {
    "source": "མ་འོངས་སེམས་ཅན་བསོད་ནམས་ཐོབ་བྱའི་ཕྱིར།།",
    "target": "མ་ འོངས་ སེམས་ཅན་ བསོད་ནམས་ ཐོབ་ བྱ འི་ ཕྱི ར ། །"
  },
  {
    "source": "དེ་ཉིད་དུ་ནི་རིང་བསྲེལ་མང་སྤྲུལ་ནས།།",
    "target": "དེ་ ཉིད་ དུ་ ནི་ རིང་བསྲེལ་ མང་ སྤྲུལ་ ནས ། །"
  },
  {
    "source": "སྐུ་གདུང་ཆ་བརྒྱད་མཛད་ལ་ཕྱག་འཚལ་ལོ།།",
    "target": "སྐུ་གདུང་ ཆ་ བརྒྱད་ མཛད་ ལ་ ཕྱག་ འཚལ་ ལོ ། །"
  },
  {
    "source": "༈",
    "target": "༈"
  },
  {
    "source": "གང་ཚེ་རྐང་གཉིས་གཙོ་བོ་ཁྱོད་བལྟམས་ཚེ།།",
    "target": "གང་ ཚེ་ རྐང་གཉིས་ གཙོ་བོ་ ཁྱོད་ བལྟམས་ ཚེ ། །"
  },
  {
    "source": "ས་ཆེན་འདི་ལ་གོམ་པ་བདུན་བོར་ནས།།",
    "target": "ས་ ཆེན་ འདི་ ལ་ གོམ་པ་ བདུན་ བོར་ ནས ། །"
  },
  {
    "source": "ང་ནི་འཇིག་རྟེན་འདི་ན་མཆོག་ཅེས་གསུངས།།",
    "target": "ང་ ནི་ འཇིག་རྟེན་ འདི་ ན་ མཆོག་ ཅེས་ གསུངས ། །"
  },
  {
    "source": "དེ་ཚེ་མཁས་པ་ཁྱོད་ལ་ཕྱག་འཚལ་ལོ།།",
    "target": "དེ་ ཚེ་ མཁས་པ་ ཁྱོད་ ལ་ ཕྱག་ འཚལ་ ལོ ། །"
  },
  {
    "source": "དང་པོ་དགའ་ལྡན་ལྷ་ཡི་ཡུལ་ནས་བྱོན།།",
    "target": "དང་པོ་ དགའ་ལྡན་ ལྷ་ ཡི་ ཡུལ་ ནས་ བྱོན ། །"
  },
  {
    "source": "རྒྱལ་པོའི་ཁབ་ཏུ་ཡུམ་གྱི་ལྷུམས་སུ་ཞུགས།།",
    "target": "རྒྱལ་པོ འི་ ཁབ་ ཏུ་ ཡུམ་ གྱི་ ལྷུམས་ སུ་ ཞུགས ། །"
  },
  {
    "source": "ལུམྦི་ནི་ཡི་ཚལ་དུ་ཐུབ་པ་བལྟམས།།",
    "target": "ལུམྦི་ ནི་ ཡི་ ཚལ་ དུ་ ཐུབ་པ་ བལྟམས ། །"
  },
  {
    "source": "བཅོམ་ལྡན་ལྷ་ཡི་ལྷ་ལ་ཕྱག་འཚལ་ལོ།།",
    "target": "བཅོམ་ལྡན་ ལྷ་ ཡི་ ལྷ་ ལ་ ཕྱག་ འཚལ་ ལོ ། །"
  },
  {
    "source": "གཞལ་ཡས་ཁང་དུ་མ་མ་བརྒྱད་བཞིས་མཆོད།།",
    "target": "གཞལ་ཡས་ཁང་ དུ་མ་ མ་ བརྒྱད་ བཞི ས་ མཆོད ། །"
  },
  {
    "source": "ཤཱཀྱའི་གྲོང་དུ་གཞོན་ནུས་རོལ་རྩེད་མཛད།།",
    "target": "ཤཱཀྱ འི་ གྲོང་ དུ་ གཞོན་ནུ ས་ རོལ་རྩེད་ མཛད ། །"
  },
  {
    "source": "སེར་སྐྱའི་གནས་སུ་ས་འཚོ་ཁབ་ཏུ་བཞེས།།",
    "target": "སེར་སྐྱ འི་ གནས་ སུ་ ས་འཚོ་ ཁབ་ ཏུ་ བཞེས ། །"
  },
  {
    "source": "སྲིད་གསུམ་མཚུངས་མེད་སྐུ་ལ་ཕྱག་འཚལ་ལོ།།",
    "target": "སྲིད་ གསུམ་ མཚུངས་མེད་ སྐུ་ ལ་ ཕྱག་ འཚལ་ ལོ ། །"
  },
  {
    "source": "གྲོང་ཁྱེར་སྒོ་བཞིར་སྐྱོ་བའི་ཚུལ་བསྟན་ནས།།",
    "target": "གྲོང་ཁྱེར་ སྒོ་ བཞི ར་ སྐྱོ་བ འི་ ཚུལ་ བསྟན་ ནས ། །"
  },
  {
    "source": "མཆོད་རྟེན་རྣམ་དག་དྲུང་དུ་དབུ་སྐྲ་བསིལ།།",
    "target": "མཆོད་རྟེན་ རྣམ་དག་ དྲུང་ དུ་ དབུ་ སྐྲ་ བསིལ ། །"
  },
  {
    "source": "ནཻ་རཉྫ་ནའི་འགྲམ་དུ་དཀའ་ཐུབ་མཛད།།",
    "target": "ནཻ་ རཉྫ་ ན འི་ འགྲམ་ དུ་ དཀའ་ཐུབ་ མཛད ། །"
  },
  {
    "source": "སྒྲིབ་གཉིས་སྐྱོན་དང་བྲལ་ལ་ཕྱག་འཚལ་ལོ།།",
    "target": "སྒྲིབ་ གཉིས་ སྐྱོན་ དང་ བྲལ་ ལ་ ཕྱག་ འཚལ་ ལོ ། །"
  },
  {
    "source": "རྒྱལ་པོའི་ཁབ་ཏུ་གླང་ཆེན་སྨྱོན་པ་བཏུལ།།",
    "target": "རྒྱལ་པོ འི་ ཁབ་ ཏུ་ གླང་ཆེན་ སྨྱོན་པ་ བཏུལ ། །"
  },
  {
    "source": "ཡངས་པ་ཅན་དུ་སྤྲེའུས་སྦྲང་རྩི་ཕུལ།།",
    "target": "ཡངས་པ་ཅན་ དུ་ སྤྲེའུ ས་ སྦྲང་རྩི་ ཕུལ ། །"
  },
  {
    "source": "མ་ག་དྷ་རུ་ཐུབ་པ་མངོན་སངས་རྒྱས།།",
    "target": "མ་ག་དྷ་ རུ་ ཐུབ་པ་ མངོན་ སངས་རྒྱས ། །"
  },
  {
    "source": "མཁྱེན་པའི་ཡེ་ཤེས་འབར་ལ་ཕྱག་འཚལ་ལོ།།",
    "target": "མཁྱེན་པ འི་ ཡེ་ཤེས་ འབར་ ལ་ ཕྱག་ འཚལ་ ལོ ། །"
  },
  {
    "source": "ཝ་ར་ཎཱ་སིར་ཆོས་ཀྱི་འཁོར་ལོ་བསྐོར།།",
    "target": "ཝ་ར་ ཎཱ་ སི ར་ ཆོས་ ཀྱི་ འཁོར་ལོ་ བསྐོར ། །"
  },
  {
    "source": "ཛེ་ཏའི་ཚལ་དུ་ཆོ་འཕྲུལ་ཆེན་པོ་བསྟན།།",
    "target": "ཛེ་ ཏ འི་ ཚལ་ དུ་ ཆོ་འཕྲུལ་ ཆེན་པོ་ བསྟན ། །"
  },
  {
    "source": "རྩྭ་མཆོག་གྲོང་དུ་དགོངས་པ་མྱ་ངན་འདས།།",
    "target": "རྩྭ་མཆོག་ གྲོང་ དུ་ དགོངས་པ་ མྱ་ངན་ འདས ། །"
  },
  {
    "source": "ཐུགས་ནི་ནམ་མཁའ་འདྲ་ལ་ཕྱག་འཚལ་ལོ།།",
    "target": "ཐུགས་ ནི་ ནམ་མཁའ་ འདྲ་ ལ་ ཕྱག་ འཚལ་ ལོ ། །"
  },
  {
    "source": "འདི་ལྟར་བསྟན་པའི་བདག་པོ་བཅོམ་ལྡན་འདས།།",
    "target": "འདི་ ལྟ ར་ བསྟན་པ འི་ བདག་པོ་ བཅོམ་ལྡན་ འདས ། །"
  },
  {
    "source": "མཛད་པའི་ཚུལ་ལ་མདོ་ཙམ་བསྟོད་པ་ཡི།།",
    "target": "མཛད་པ འི་ ཚུལ་ ལ་ མདོ་ ཙམ་ བསྟོད་པ་ ཡི ། །"
  },
  {
    "source": "དགེ་བས་འགྲོ་བ་ཀུན་གྱི་སྤྱོད་པ་ཡང་།།",
    "target": "དགེ་བ ས་ འགྲོ་བ་ ཀུན་ གྱི་ སྤྱོད་པ་ ཡང་ ། །"
  },
  {
    "source": "བདེ་གཤེགས་ཉིད་ཀྱི་མཛད་དང་མཚུངས་པར་ཤོག།",
    "target": "བདེ་གཤེགས་ ཉིད་ ཀྱི་ མཛད་ དང་ མཚུངས་པ ར་ ཤོག །"
  },
  {
    "source": "ཅེས་བདག་ཅག་གི་སྟོན་པའི་མཛད་པ་ལ་བསྟོད་པ་ཆེ་བ་འདི་ཉིད་འབྲི་གུང་སྐྱོབས་པས་མཛད་པར་གྲགས་ལ།",
    "target": "ཅེས་ བདག་ཅག་ གི་ སྟོན་པ འི་ མཛད་པ་ ལ་ བསྟོད་པ་ ཆེ་བ་ འདི་ ཉིད་ འབྲི་གུང་ སྐྱོབས་པ ས་ མཛད་པ ར་ གྲགས་ ལ །"
  },
  {
    "source": "ཆུང་བ་འདི་སློབ་དཔོན་དཔའ་བོས་མཛད་དོ་ཞེས་ཁ་ཅིག་ལས་བྱུང་ངོ་།།",
    "target": "ཆུང་བ་ འདི་ སློབ་དཔོན་ དཔའ་བོ ས་ མཛད་ དོ་ ཞེས་ ཁ་ ཅིག་ ལས་ བྱུང་ ངོ་ ། །"
  },
  {
    "source": "དེ་བཞིན་གཤེགས་པ་ཁྱེད་སྐུ་ཅི་འདྲ་དང་།།",
    "target": "དེ་བཞིན་གཤེགས་པ་ ཁྱེད་ སྐུ་ ཅི་ འདྲ་ དང་ ། །"
  },
  {
    "source": "འཁོར་དང་སྐུ་ཚེའི་ཚད་དང་ཞིང་ཁམས་དང་།།",
    "target": "འཁོར་ དང་ སྐུ་ཚེ འི་ ཚད་ དང་ ཞིང་ཁམས་ དང་ ། །"
  },
  {
    "source": "ཁྱེད་ཀྱི་མཚན་མཆོག་བཟང་པོ་ཅི་འདྲ་བ།།",
    "target": "ཁྱེད་ ཀྱི་ མཚན་ མཆོག་ བཟང་པོ་ ཅི་ འདྲ་བ ། །"
  },
  {
    "source": "དེ་འདྲ་ཁོ་ནར་བདག་སོགས་འགྱུར་བར་ཤོག།",
    "target": "དེ་ འདྲ་ ཁོ་ན ར་ བདག་ སོགས་ འགྱུར་བ ར་ ཤོག །"
  },
  {
    "source": "ཁྱེད་ལ་བསྟོད་ཅིང་གསོལ་བ་བཏབ་པའི་མཐུས།།",
    "target": "ཁྱེད་ ལ་ བསྟོད་ ཅིང་ གསོལ་བ་ བཏབ་པ འི་ མཐུ ས ། །"
  },
  {
    "source": "བདག་སོགས་གང་དུ་གནས་པའི་ས་ཕྱོགས་སུ།།",
    "target": "བདག་ སོགས་ གང་ དུ་ གནས་པ འི་ ས་ ཕྱོགས་ སུ ། །"
  },
  {
    "source": "ནད་དང་དབུལ་ཕོངས་འཐབ་རྩོད་ཞི་བ་དང་།།",
    "target": "ནད་ དང་ དབུལ་ཕོངས་ འཐབ་རྩོད་ ཞི་བ་ དང་ ། །"
  },
  {
    "source": "ཆོས་དང་བཀྲ་ཤིས་འཕེལ་བར་མཛད་དུ་གསོལ།།",
    "target": "ཆོས་ དང་ བཀྲ་ཤིས་ འཕེལ་བ ར་ མཛད་ དུ་ གསོལ ། །"
  },
  {
    "source": "སྟོན་པ་འཇིག་རྟེན་ཁམས་སུ་འབྱོན་པ་དང་།།",
    "target": "སྟོན་པ་ འཇིག་རྟེན་ ཁམས་ སུ་ འབྱོན་པ་ དང་ ། །"
  },
  {
    "source": "བསྟན་པ་ཉི་འོད་བཞིན་དུ་གསལ་བ་དང་།།",
    "target": "བསྟན་པ་ ཉི་འོད་ བཞིན་ དུ་ གསལ་བ་ དང་ ། །"
  },
  {
    "source": "བསྟན་འཛིན་ཕུ་ནུ་བཞིན་དུ་མཐུན་པ་ཡིས།།",
    "target": "བསྟན་འཛིན་ ཕུ་ནུ་ བཞིན་ དུ་ མཐུན་པ་ ཡིས ། །"
  },
  {
    "source": "བསྟན་པ་ཡུན་རིང་གནས་པའི་བཀྲ་ཤིས་ཤོག།།",
    "target": "བསྟན་པ་ ཡུན་རིང་ གནས་པ འི་ བཀྲ་ཤིས་ ཤོག ། །"
  },
  {
    "source": "།",
    "target": "།"
  }
]
