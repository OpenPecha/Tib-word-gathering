[
  {
    "source": "༄༅།།",
    "target": "༄༅ ། །"
  },
  {
    "source": "འཕགས་པ་འགྲོ་ལྡིང་བའི་རིག་སྔགས་ཀྱི་རྒྱལ་པོ་བཞུགས་སོ།།",
    "target": "འཕགས་པ་ འགྲོ་ ལྡིང་བ འི་ རིག་ སྔགས་ ཀྱི་ རྒྱལ་པོ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་དྲྭ་བི་ཌ་བིདྱ་རཱ་ཛ།",
    "target": "ཨཱརྻ་ དྲྭ་ བི་ ཌ་ བིདྱ་ རཱ་ཛ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་འགྲོ་ལྡིང་བའི་རིག་སྔགས་ཀྱི་རྒྱལ་པོ།",
    "target": "འཕགས་པ་ འགྲོ་ ལྡིང་བ འི་ རིག་ སྔགས་ ཀྱི་ རྒྱལ་པོ །"
  },
  {
    "source": "སངས་རྒྱས་དང་།",
    "target": "སངས་རྒྱས་ དང་ །"
  },
  {
    "source": "བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་མཉན་ཡོད་ན་སྨྱིག་མའི་མྱུ་གུའི་འཁོར་གྱི་འཁྱམས་ན་བཞུགས་ཏེ།",
    "target": "བཅོམ་ལྡན་འདས་ མཉན་ཡོད་ ན་ སྨྱིག་མ འི་ མྱུ་གུ འི་ འཁོར་ གྱི་ འཁྱམས་ ན་ བཞུགས་ ཏེ །"
  },
  {
    "source": "དེ་ནས་བཅོམ་ལྡན་འདས་ཀྱིས་ཆེ་དང་ལྡན་པ་ཀུན་དགའ་བོ་ལ་བཀའ་སྩལ་པ།",
    "target": "དེ་ ནས་ བཅོམ་ལྡན་འདས་ ཀྱིས་ ཆེ་ དང་ ལྡན་པ་ ཀུན་དགའ་བོ་ ལ་ བཀའ་ སྩལ་པ །"
  },
  {
    "source": "ཀུན་དགའ་བོ་ཁྱོད་ཀྱིས་གློག་ཐམས་ཅད་བཟློག་པ།",
    "target": "ཀུན་དགའ་བོ་ ཁྱོད་ ཀྱིས་ གློག་ ཐམས་ཅད་ བཟློག་པ །"
  },
  {
    "source": "སོ་སོར་འབྲང་བའི་སྔོན་གྱི་ཡང་དག་པར་རྫོགས་པའི་སངས་རྒྱས་རྣམས་ཀྱིས་གསུངས་པ་ཡང་ད་ལྟར་འཆད་ཀྱིས་ཟུངས་ཤིག།",
    "target": "སོ་སོ ར་ འབྲང་བ འི་ སྔོན་ གྱི་ ཡང་དག་པ ར་ རྫོགས་པ འི་ སངས་རྒྱས་ རྣམས་ ཀྱིས་ གསུངས་པ་ ཡང་ ད་ ལྟ ར་ འཆད་ ཀྱིས་ ཟུངས་ ཤིག །"
  },
  {
    "source": "ཀུན་དགའ་བོ་ཤར་ཕྱོགས་ན་འོང་བ་ཞེས་བྱ་བའི་གློག་ཡོད།",
    "target": "ཀུན་དགའ་བོ་ ཤར་ཕྱོགས་ ན་ འོང་བ་ ཞེས་ བྱ་བ འི་ གློག་ ཡོད །"
  },
  {
    "source": "ཀུན་དགའ་བོ་ལྷོ་ཕྱོགས་ན་སྐད་བརྒྱ་པ་ཞེས་བྱ་བའི་གློག་ཡོད།",
    "target": "ཀུན་དགའ་བོ་ ལྷོ་ཕྱོགས་ ན་ སྐད་ བརྒྱ་པ་ ཞེས་ བྱ་བ འི་ གློག་ ཡོད །"
  },
  {
    "source": "ཀུན་དགའ་བོ་ནུབ་ཕྱོགས་ན་འོད་ཉམས་པ་ཞེས་བྱ་བའི་གློག་ཡོད།",
    "target": "ཀུན་དགའ་བོ་ ནུབ་ཕྱོགས་ ན་ འོད་ ཉམས་པ་ ཞེས་ བྱ་བ འི་ གློག་ ཡོད །"
  },
  {
    "source": "ཀུན་དགའ་བོ་བྱང་ཕྱོགས་ན་རྒྱུན་གྱི་བདག་པོ་ཞེས་བྱ་བའི་གློག་ཡོད་དེ།",
    "target": "ཀུན་དགའ་བོ་ བྱང་ཕྱོགས་ ན་ རྒྱུན་ གྱི་ བདག་པོ་ ཞེས་ བྱ་བ འི་ གློག་ ཡོད་ དེ །"
  },
  {
    "source": "ཀུན་དགའ་བོ་གང་ལ་ལ་གློག་འདི་རྣམས་ཀྱི་མིང་ཤེས་པ་དང་།",
    "target": "ཀུན་དགའ་བོ་ གང་ ལ་ལ་ གློག་ འདི་ རྣམས་ ཀྱི་ མིང་ ཤེས་པ་ དང་ །"
  },
  {
    "source": "ཕྱོགས་རྣམ་པར་གནས་པ་ཤེས་པ་དེ་ལ་གློག་གིས་འཇིགས་པ་ཐམས་ཅད་དུ་མི་འབྱུང་བར་ཤེས་པར་བྱའོ།།",
    "target": "ཕྱོགས་ རྣམ་པ ར་ གནས་པ་ ཤེས་པ་ དེ་ ལ་ གློག་ གིས་ འཇིགས་པ་ ཐམས་ཅད་ དུ་ མི་ འབྱུང་བ ར་ ཤེས་པ ར་ བྱ འོ ། །"
  },
  {
    "source": "གློག་གི་མིང་འདི་དག་ཡི་གེར་བྲིས་ཏེ།",
    "target": "གློག་ གི་ མིང་ འདི་ དག་ ཡི་གེ ར་ བྲིས་ ཏེ །"
  },
  {
    "source": "གནས་གང་དག་ཏུ་བཞག་པའི་གནས་དེ་དག་ཏུ་གློག་ཐམས་ཅད་མི་འབབ་བོ།།",
    "target": "གནས་ གང་ དག་ ཏུ་ བཞག་པ འི་ གནས་ དེ་ དག་ ཏུ་ གློག་ ཐམས་ཅད་ མི་ འབབ་ བོ ། །"
  },
  {
    "source": "དེ་ནས་བཅོམ་ལྡན་འདས་ཀྱིས་དེའི་ཚེ་འགྲོ་ལྡིང་བའི་གསང་སྔགས་ཀྱི་གཞི་འདི་དག་བཀའ་སྩལ་ཏོ།།",
    "target": "དེ་ ནས་ བཅོམ་ལྡན་འདས་ ཀྱིས་ དེ འི་ ཚེ་ འགྲོ་ ལྡིང་བ འི་ གསང་སྔགས་ ཀྱི་ གཞི་ འདི་ དག་ བཀའ་ སྩལ་ ཏོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ནི་མི་ནི་མི་ནི་ནི་མི་ནི་ནི་མིན་དྷ་རེ།",
    "target": "ནི་ མི་ ནི་ མི་ ནི་ ནི་ མི་ ནི་ ནི་ མིན་ དྷ་ རེ །"
  },
  {
    "source": "འཇིག་རྟེན་གསུམ་སྣང་བར་བྱེད་པ།",
    "target": "འཇིག་རྟེན་ གསུམ་ སྣང་བ ར་ བྱེད་པ །"
  },
  {
    "source": "ལག་ན་རྩེ་གསུམ་པས་ཕྱོགས་འདིར་གློག་ཐམས་ཅད་ལས་བདག་སྲུངས་ཤིག་སྲུངས་ཤིག་སྭཱ་ཧཱ།།",
    "target": "ལག་ ན་ རྩེ་གསུམ་པ ས་ ཕྱོགས་ འདི ར་ གློག་ ཐམས་ཅད་ ལས་ བདག་ སྲུངས་ ཤིག་ སྲུངས་ ཤིག་ སྭཱ་ ཧཱ ། །"
  },
  {
    "source": "ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་འཁོར་དེ་ཉིད་དུ་འདུས་པར་གྱུར་ཏེ་འདུག་པ་དེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "ཡང་ དེ འི་ ཚེ་ བྱང་ཆུབ་སེམས་དཔའ་ སེམས་དཔའ་ ཆེན་པོ་ འཕགས་པ་ སྤྱན་རས་གཟིགས་ དབང་ཕྱུག་ འཁོར་ དེ་ ཉིད་ དུ་ འདུས་པ ར་ གྱུར་ ཏེ་ འདུག་པ་ དེ ས་ བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་གིས་ཀྱང་ཆོས་ཀྱི་རྣམ་གྲངས་འདི་ལ་འགྲོ་ལྡིང་བ་གསང་སྔགས་ཀྱི་གཞི་འདི་རྣམས་བརྗོད་པར་བགྱིའོ།།",
    "target": "བཅོམ་ལྡན་འདས་ བདག་ གིས་ ཀྱང་ ཆོས་ ཀྱི་ རྣམ་གྲངས་ འདི་ ལ་ འགྲོ་ ལྡིང་བ་ གསང་སྔགས་ ཀྱི་ གཞི་ འདི་ རྣམས་ བརྗོད་པ ར་ བགྱི འོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཧ་ཏེ་བི་ཧ་ཏེ།",
    "target": "ཧ་ ཏེ་ བི་ ཧ་ ཏེ །"
  },
  {
    "source": "ནི་ཧ་ཏ།",
    "target": "ནི་ ཧ་ཏ །"
  },
  {
    "source": "པྲ་ཏྱ་རྠི་ཀེ།",
    "target": "པྲ་ ཏྱ་ རྠི་ ཀེ །"
  },
  {
    "source": "པྲ་དྱེ་མི་ཏྲེ།",
    "target": "པྲ་ དྱེ་ མི་ ཏྲེ །"
  },
  {
    "source": "ཤུདྡྷེ།",
    "target": "ཤུདྡྷེ །"
  },
  {
    "source": "མུཀྟེ།",
    "target": "མུཀྟེ །"
  },
  {
    "source": "བི་མ་ལེ།",
    "target": "བི་མ་ལེ །"
  },
  {
    "source": "པྲ་བྷ་སྭ་རེ།",
    "target": "པྲ་བྷ་ སྭ་ རེ །"
  },
  {
    "source": "ཨཎྜ་རེ།",
    "target": "ཨཎྜ་ རེ །"
  },
  {
    "source": "པཎྜ་རེ།",
    "target": "པཎྜ་ རེ །"
  },
  {
    "source": "ཤྭེ་ཏེ།",
    "target": "ཤྭེ་ ཏེ །"
  },
  {
    "source": "པཎྜ།",
    "target": "པཎྜ །"
  },
  {
    "source": "ར་བཱ་སི་ནི།",
    "target": "ར་ བཱ་སི་ ནི །"
  },
  {
    "source": "ཧ་རི་ཀ་ར་དི།",
    "target": "ཧ་རི་ ཀ་ར་ དི །"
  },
  {
    "source": "པིཾ་ག་ལཱཀྵི་ད་དྷི་མུ་ཁི།",
    "target": "པིཾ་ ག་ ལཱཀྵི་ ད་ དྷི་ མུ་ཁི །"
  },
  {
    "source": "དུས་མ་ཡིན་པར་འཆི་བ་ཐམས་ཅད་ལས་བདག་ལ་སྲུངས་ཤིག།",
    "target": "དུས་ མ་ ཡིན་པ ར་ འཆི་བ་ ཐམས་ཅད་ ལས་ བདག་ ལ་ སྲུངས་ ཤིག །"
  },
  {
    "source": "སྲུངས་ཤིག།",
    "target": "སྲུངས་ ཤིག །"
  },
  {
    "source": "འཕགས་པ་སྤྱན་རས་གཟིགས་དབང་ཕྱུག་གི་གཟི་བརྗིད་ཀྱིས་བདག་དུས་མ་ཡིན་པར་འཆི་བ་ཐམས་ཅད་མཐོང་བར་མ་གྱུར་ཅིག་སྭཱ་ཧཱ།།",
    "target": "འཕགས་པ་ སྤྱན་རས་གཟིགས་ དབང་ཕྱུག་ གི་ གཟི་བརྗིད་ ཀྱིས་ བདག་ དུས་ མ་ ཡིན་པ ར་ འཆི་བ་ ཐམས་ཅད་ མཐོང་བ ར་ མ་ གྱུར་ ཅིག་ སྭཱ་ ཧཱ ། །"
  },
  {
    "source": "དེ་ནས་གསང་བ་པའི་བདག་པོ་ལག་ན་རྡོ་རྗེས་བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་དེ།",
    "target": "དེ་ ནས་ གསང་བ་ པ འི་ བདག་པོ་ ལག་ན་རྡོ་རྗེ ས་ བཅོམ་ལྡན་འདས་ ག་ལ་བ་ དེ ར་ ལོགས་ སུ་ ཐལ་མོ་ སྦྱར་བ་ བཏུད་ དེ །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་གིས་ཀྱང་ཆོས་ཀྱི་རྣམ་གྲངས་འདི་ལ་གཟུངས་ཀྱི་ཚིག་རྣམས་བརྗོད་པར་བགྱིའོ།།",
    "target": "བཅོམ་ལྡན་འདས་ བདག་ གིས་ ཀྱང་ ཆོས་ ཀྱི་ རྣམ་གྲངས་ འདི་ ལ་ གཟུངས་ ཀྱི་ ཚིག་ རྣམས་ བརྗོད་པ ར་ བགྱི འོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "མུ་ནེ་མུ་ནེ།",
    "target": "མུ་ནེ་ མུ་ནེ །"
  },
  {
    "source": "མུ་ནེ་མུ་ནེ།",
    "target": "མུ་ནེ་ མུ་ནེ །"
  },
  {
    "source": "རེ་རི།",
    "target": "རེ་ རི །"
  },
  {
    "source": "མ་ཏི་མ་ཏི།",
    "target": "མ་ཏི་ མ་ ཏི །"
  },
  {
    "source": "སུ་མ་ཏི།",
    "target": "སུ་མ་ ཏི །"
  },
  {
    "source": "མ་ཧཱ་མ་ཏི།",
    "target": "མ་ཧཱ་ མ་ཏི །"
  },
  {
    "source": "ཧཱ་ཧཱ་ཧཱ་ཧཱ།",
    "target": "ཧཱ་ཧཱ་ ཧཱ་ཧཱ །"
  },
  {
    "source": "ཁྱོད་ལ་སྡིག་པ་མེད་ཀྱིས།",
    "target": "ཁྱོད་ ལ་ སྡིག་པ་ མེད་ ཀྱིས །"
  },
  {
    "source": "མ་འཇིགས་ཤིག་ཅེས་ལག་ན་རྡོ་རྗེས་སྨྲས་ཀྱིས།",
    "target": "མ་ འཇིགས་ ཤིག་ ཅེས་ ལག་ན་རྡོ་རྗེ ས་ སྨྲས་ ཀྱིས །"
  },
  {
    "source": "དྲི་ཌཱ་སྭཱ་ཧཱ།",
    "target": "དྲི་ ཌཱ་ སྭཱ་ཧཱ །"
  },
  {
    "source": "བཅོམ་ལྡན་འདས་བདག་གི་སྲུང་བ་གཞན་གྱིས་མི་ཐུབ་པ་འདི་སུའི་སྙིང་ལ་འཛིན་ཏམ།",
    "target": "བཅོམ་ལྡན་འདས་ བདག་ གི་ སྲུང་བ་ གཞན་ གྱིས་ མི་ ཐུབ་པ་ འདི་ སུ འི་ སྙིང་ ལ་ འཛིན་ ཏམ །"
  },
  {
    "source": "ཡི་གེར་བྲིས་ན་དེ་ལ་བདག་གིས་རྟག་པར་རྒྱུན་དུ་འཇིགས་པ་ཐམས་ཅད་ལས་བསྲུང་བར་བགྱིའོ།།",
    "target": "ཡི་གེ ར་ བྲིས་ ན་ དེ་ ལ་ བདག་ གིས་ རྟག་པ ར་ རྒྱུན་ དུ་ འཇིགས་པ་ ཐམས་ཅད་ ལས་ བསྲུང་བ ར་ བགྱི འོ ། །"
  },
  {
    "source": "དུས་མ་ལགས་པར་འགུམ་པ་ཐམས་ཅད་ལས་ཐར་བར་བགྱིའོ།།",
    "target": "དུས་ མ་ ལགས་པ ར་ འགུམ་པ་ ཐམས་ཅད་ ལས་ ཐར་བ ར་ བགྱི འོ ། །"
  },
  {
    "source": "དེ་ནས་མི་མཇེད་ཀྱི་བདག་པོ་ཚངས་པས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "དེ་ ནས་ མི་མཇེད་ ཀྱི་ བདག་པོ་ ཚངས་པ ས་ བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་གིས་ཀྱང་སེམས་ཅན་ཐམས་ཅད་ཀྱི་དོན་དང་།",
    "target": "བཅོམ་ལྡན་འདས་ བདག་ གིས་ ཀྱང་ སེམས་ཅན་ ཐམས་ཅད་ ཀྱི་ དོན་ དང་ །"
  },
  {
    "source": "སྨན་པ་དང་།",
    "target": "སྨན་པ་ དང་ །"
  },
  {
    "source": "བདེ་བ་བསྐྱེད་པའི་སླད་དུ།",
    "target": "བདེ་བ་ བསྐྱེད་པ འི་ སླད་ དུ །"
  },
  {
    "source": "ཆོས་ཀྱི་རྣམ་གྲངས་འདི་ལ་གཟུངས་ཀྱི་གསང་སྔགས་ཀྱི་གཞི་རྣམས་བརྗོད་པར་བགྱིའོ།།",
    "target": "ཆོས་ ཀྱི་ རྣམ་གྲངས་ འདི་ ལ་ གཟུངས་ ཀྱི་ གསང་སྔགས་ ཀྱི་ གཞི་ རྣམས་ བརྗོད་པ ར་ བགྱི འོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཧི་ལི་མི་ལི།",
    "target": "ཧི་ ལི་ མི་ ལི །"
  },
  {
    "source": "ཙི་ལི་སྭཱ་ཧཱ།",
    "target": "ཙི་ལི་ སྭཱ་ ཧཱ །"
  },
  {
    "source": "བྲཧྨ་ས་རེ་སྭཱ་རེ་སྭཱ་ཧཱ།།",
    "target": "བྲཧྨ་ ས་ རེ་ སྭཱ་ རེ་ སྭཱ་ཧཱ ། །"
  },
  {
    "source": "བྲསྨ་གརྦྷ་པུཥྤ་སཾ་སྟ་ར་སྭཱ་ཧཱ།།",
    "target": "བྲསྨ་ གརྦྷ་ པུཥྤ་ སཾ་ སྟ་ ར་ སྭཱ་ཧཱ ། །"
  },
  {
    "source": "བཅོམ་ལྡན་འདས་འདི་ནི་བདག་གི་སྲུང་བ་ཚངས་པའི་ཆད་པ་ཞེས་བགྱི་བ་སྟེ།།",
    "target": "བཅོམ་ལྡན་འདས་ འདི་ ནི་ བདག་ གི་ སྲུང་བ་ ཚངས་པ འི་ ཆད་པ་ ཞེས་ བགྱི་བ་ སྟེ ། །"
  },
  {
    "source": "དུས་མ་ལགས་པར་འགུམ་པ་ཐམས་ཅད་ལས་ཡོངས་སུ་སྐྱོབ་པ།",
    "target": "དུས་ མ་ ལགས་པ ར་ འགུམ་པ་ ཐམས་ཅད་ ལས་ ཡོངས་ སུ་ སྐྱོབ་པ །"
  },
  {
    "source": "སྡིག་པ་ཐམས་ཅད་རབ་ཏུ་ཞི་བར་བགྱིད་པ་ལགས་སོ།།",
    "target": "སྡིག་པ་ ཐམས་ཅད་ རབ་ ཏུ་ ཞི་བ ར་ བགྱིད་པ་ ལགས་ སོ ། །"
  },
  {
    "source": "དེ་ནས་ལྷའི་དབང་པོ་བརྒྱ་བྱིན་གྱིས།",
    "target": "དེ་ ནས་ ལྷ འི་ དབང་པོ་ བརྒྱ་བྱིན་ གྱིས །"
  },
  {
    "source": "བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་དེ།།",
    "target": "བཅོམ་ལྡན་འདས་ ག་ལ་བ་ དེ ར་ ལོགས་ སུ་ ཐལ་མོ་ སྦྱར་བ་ བཏུད་ དེ ། །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་གིས་ཀྱང་།",
    "target": "བཅོམ་ལྡན་འདས་ བདག་ གིས་ ཀྱང་ །"
  },
  {
    "source": "ཆོས་ཀྱི་རྣམ་གྲངས་འདི་ལ་གཟུངས་ཀྱི་གསང་སྔགས་ཀྱི་གཞི་རྣམས་བརྗོད་པར་བགྱིའོ།།",
    "target": "ཆོས་ ཀྱི་ རྣམ་གྲངས་ འདི་ ལ་ གཟུངས་ ཀྱི་ གསང་སྔགས་ ཀྱི་ གཞི་ རྣམས་ བརྗོད་པ ར་ བགྱི འོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ནི་བཱ་ར་ཎི།",
    "target": "ནི་ བཱ་ར་ ཎི །"
  },
  {
    "source": "བན་དྷ་བན་དྷ།",
    "target": "བན་དྷ་ བན་དྷ །"
  },
  {
    "source": "མཱ་དན་དྷེ།",
    "target": "མཱ་ དན་ དྷེ །"
  },
  {
    "source": "མ་ཏི་མ་ཏི།",
    "target": "མ་ཏི་ མ་ ཏི །"
  },
  {
    "source": "ཏི་ཊ།",
    "target": "ཏི་ ཊ །"
  },
  {
    "source": "གཽ་རཱི།",
    "target": "གཽ་རཱི །"
  },
  {
    "source": "གནྡྷ་རི།",
    "target": "གནྡྷ་ རི །"
  },
  {
    "source": "ཙནྜ་ལཱི།",
    "target": "ཙནྜ་ ལཱི །"
  },
  {
    "source": "མ་ཏཾ་གི།",
    "target": "མ་ཏཾ་ གི །"
  },
  {
    "source": "བ་ར་ལ་ནི།",
    "target": "བ་ར་ ལ་ ནི །"
  },
  {
    "source": "ཧི་ན་མ་མཱ་རི་ཎི་མ་ལ་ནི།",
    "target": "ཧི་ན་ མ་ མཱ་ རི་ ཎི་ མ་ ལ་ ནི །"
  },
  {
    "source": "ད་ལ་མཏྟ།",
    "target": "ད་ ལ་ མཏྟ །"
  },
  {
    "source": "ཙཀྲ་བ་ཀྲ།",
    "target": "ཙཀྲ་བ་ ཀྲ །"
  },
  {
    "source": "ཤ་བ་རི་ཤ་བ་རི་སྭཱ་ཧཱ།",
    "target": "ཤ་བ་རི་ ཤ་བ་ རི་ སྭཱ་ ཧཱ །"
  },
  {
    "source": "བཙུན་པ་བཅོམ་ལྡན་འདས་འདི་ནི་བདག་གི་རིག་སྔགས་རྡོ་རྗེ་འབེབས་པ་ཞེས་བགྱི་སྟེ།",
    "target": "བཙུན་པ་ བཅོམ་ལྡན་འདས་ འདི་ ནི་ བདག་ གི་ རིག་སྔགས་ རྡོ་རྗེ་འབེབས་པ་ ཞེས་ བགྱི་ སྟེ །"
  },
  {
    "source": "འཇིགས་པ་ཐམས་ཅད་ལས་རྣམ་པར་ཐར་བར་བགྱིད་པ།",
    "target": "འཇིགས་པ་ ཐམས་ཅད་ ལས་ རྣམ་པ ར་ ཐར་བ ར་ བགྱིད་པ །"
  },
  {
    "source": "དུས་མ་ལགས་པར་འགུམ་པ་ཐམས་ཅད་ལས་ཡོངས་སུ་སྐྱོབ་པ་ལགས་སོ།།",
    "target": "དུས་ མ་ ལགས་པ ར་ འགུམ་པ་ ཐམས་ཅད་ ལས་ ཡོངས་ སུ་ སྐྱོབ་པ་ ལགས་ སོ ། །"
  },
  {
    "source": "དེ་ནས་རྒྱལ་པོ་ཆེན་པོ།",
    "target": "དེ་ ནས་ རྒྱལ་པོ་ ཆེན་པོ །"
  },
  {
    "source": "ཡུལ་འཁོར་སྲུང་དང་།",
    "target": "ཡུལ་འཁོར་སྲུང་ དང་ །"
  },
  {
    "source": "འཕགས་སྐྱེས་པོ་དང་།",
    "target": "འཕགས་ སྐྱེས་པོ་ དང་ །"
  },
  {
    "source": "མིག་མི་བཟང་དང་།",
    "target": "མིག་ མི་ བཟང་ དང་ །"
  },
  {
    "source": "རྒྱལ་པོ་ཆེན་པོ་རྣམ་ཐོས་ཀྱི་བུས།",
    "target": "རྒྱལ་པོ་ ཆེན་པོ་ རྣམ་ཐོས་ ཀྱི་ བུ ས །"
  },
  {
    "source": "བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ།",
    "target": "བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ དེ །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་གིས་ཀྱང་སྐྱེ་བོ་མང་པོ་ལ་སྨན་པ་དང་།",
    "target": "བཅོམ་ལྡན་འདས་ བདག་ གིས་ ཀྱང་ སྐྱེ་བོ་ མང་པོ་ ལ་ སྨན་པ་ དང་ །"
  },
  {
    "source": "སྐྱེ་བོ་མང་པོ་ལ་བདེ་བ་དང་།",
    "target": "སྐྱེ་བོ་ མང་པོ་ ལ་ བདེ་བ་ དང་ །"
  },
  {
    "source": "འཇིག་རྟེན་ལ་སྙིང་བརྩེ་བའི་སླད་དུ་ཆོས་ཀྱི་རྣམ་གྲངས་འདི་ལ་གཟུངས་ཀྱི་གསང་སྔགས་ཀྱི་གཞི་རྣམས་བརྗོད་པར་བགྱིའོ།།",
    "target": "འཇིག་རྟེན་ ལ་ སྙིང་ བརྩེ་བ འི་ སླད་ དུ་ ཆོས་ ཀྱི་ རྣམ་གྲངས་ འདི་ ལ་ གཟུངས་ ཀྱི་ གསང་སྔགས་ ཀྱི་ གཞི་ རྣམས་ བརྗོད་པ ར་ བགྱི འོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "པུཥྤེ་པུཥྤེ།",
    "target": "པུཥྤེ་ པུཥྤེ །"
  },
  {
    "source": "དྷརྨ་བ་རི་ཧ་རི།",
    "target": "དྷརྨ་ བ་རི་ ཧ་ རི །"
  },
  {
    "source": "ཨཱརྻ་པྲ་ཤ་སྟེ།",
    "target": "ཨཱརྻ་ པྲ་ ཤ་ སྟེ །"
  },
  {
    "source": "ཤི་ར་མུཀྟེ།",
    "target": "ཤི་ར་ མུཀྟེ །"
  },
  {
    "source": "མང་ག་ལེ།",
    "target": "མང་ ག་ལེ །"
  },
  {
    "source": "སྟུ་སྟེ།",
    "target": "སྟུ་ སྟེ །"
  },
  {
    "source": "སྟྲ་ཙི་ཏེ་སྭཱ་ཧཱ།།",
    "target": "སྟྲ་ ཙི་ ཏེ་ སྭཱ་ཧཱ ། །"
  },
  {
    "source": "བཙུན་པ་བཅོམ་ལྡན་འདས་འདི་ནི་རྒྱལ་པོ་ཆེན་པོ་བཞི་པོ་བདག་ཅག་གི་སྲུང་བ་འཇིགས་པ་མ་མཆིས་པ་ཞེས་བྱ་སྟེ།",
    "target": "བཙུན་པ་ བཅོམ་ལྡན་འདས་ འདི་ ནི་ རྒྱལ་པོ་ ཆེན་པོ་ བཞི་པོ་ བདག་ཅག་ གི་ སྲུང་བ་ འཇིགས་པ་ མ་ མཆིས་པ་ ཞེས་ བྱ་ སྟེ །"
  },
  {
    "source": "འཇིགས་པ་ཐམས་ཅད་ལ་མི་འཇིགས་པར་བགྱིད་པ་ཆེ་སྐྱོང་བ་དུས་མ་ལགས་པར་འགུམ་པ་ཐམས་ཅད་ལས་ཡོངས་སུ་སྐྱོབ་པ་ལགས་སོ།།",
    "target": "འཇིགས་པ་ ཐམས་ཅད་ ལ་ མི་ འཇིགས་པ ར་ བགྱིད་པ་ ཆེ་ སྐྱོང་བ་ དུས་ མ་ ལགས་པ ར་ འགུམ་པ་ ཐམས་ཅད་ ལས་ ཡོངས་ སུ་ སྐྱོབ་པ་ ལགས་ སོ ། །"
  },
  {
    "source": "དེ་ནས་ཀླུའི་རྒྱལ་པོ་རྒྱ་མཚོ་དང་།",
    "target": "དེ་ ནས་ ཀླུ འི་ རྒྱལ་པོ་ རྒྱ་མཚོ་ དང་ །"
  },
  {
    "source": "ཀླུའི་རྒྱལ་པོ་གློག་འོད་དང་།",
    "target": "ཀླུ འི་ རྒྱལ་པོ་ གློག་འོད་ དང་ །"
  },
  {
    "source": "ཀླུའི་རྒྱལ་པོ་མ་དྲོས་པ་དང་།",
    "target": "ཀླུ འི་ རྒྱལ་པོ་ མ་དྲོས་པ་ དང་ །"
  },
  {
    "source": "ཀླུའི་རྒྱལ་པོ་གློག་ལྕེ་དང་།",
    "target": "ཀླུ འི་ རྒྱལ་པོ་ གློག་ ལྕེ་ དང་ །"
  },
  {
    "source": "ཀླུའི་རྒྱལ་པོ་འོད་ཟེར་བརྒྱ་པས་བཅོམ་ལྡན་འདས་ག་ལ་བ་དེ་ལོགས་སུ་ཐལ་མོ་སྦྱར་བ་བཏུད་དེ།",
    "target": "ཀླུ འི་ རྒྱལ་པོ་ འོད་ཟེར་ བརྒྱ་པ ས་ བཅོམ་ལྡན་འདས་ ག་ལ་བ་ དེ་ ལོགས་ སུ་ ཐལ་མོ་ སྦྱར་བ་ བཏུད་ དེ །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་ཅག་གི་སྲུང་བ་ཆེན་པོ་ཡིད་བཞིན་གྱི་ནོར་བུ་ཞེས་བགྱི་བ་གློག་ཐམས་ཅད་བཟློག་པ།",
    "target": "བཅོམ་ལྡན་འདས་ བདག་ཅག་ གི་ སྲུང་བ་ ཆེན་པོ་ ཡིད་ བཞིན་ གྱི་ ནོར་བུ་ ཞེས་ བགྱི་བ་ གློག་ ཐམས་ཅད་ བཟློག་པ །"
  },
  {
    "source": "དུས་མ་ལགས་པར་འགུམ་པ་ཐམས་ཅད་སེལ་བ།",
    "target": "དུས་ མ་ ལགས་པ ར་ འགུམ་པ་ ཐམས་ཅད་ སེལ་བ །"
  },
  {
    "source": "དུག་རྣམས་མི་གདུག་པར་བགྱིད་པ།",
    "target": "དུག་ རྣམས་ མི་ གདུག་པ ར་ བགྱིད་པ །"
  },
  {
    "source": "གཤེད་བྱེད་དང་།",
    "target": "གཤེད་ བྱེད་ དང་ །"
  },
  {
    "source": "བྱད་དང་།",
    "target": "བྱད་ དང་ །"
  },
  {
    "source": "རོ་ལངས་དང་།",
    "target": "རོ་ ལངས་ དང་ །"
  },
  {
    "source": "བཀྲ་མི་ཤིས་པ་འཇིགས་པར་བགྱིད་པ་མཆིས་ན།",
    "target": "བཀྲ་ མི་ ཤིས་ པ་ འཇིགས་པ ར་ བགྱིད་པ་ མཆིས་ ན །"
  },
  {
    "source": "བཅོམ་ལྡན་འདས་བདག་ཅག་ཀླུའི་སྐྱེ་གནས་འདི་ནས་དབྱུང་བ་དང་།",
    "target": "བཅོམ་ལྡན་འདས་ བདག་ཅག་ ཀླུ འི་ སྐྱེ་གནས་ འདི་ ནས་ དབྱུང་བ་ དང་ །"
  },
  {
    "source": "སེར་སྣ་སྤང་བའི་སླད་དུ་ཐུགས་བརྩེ་བར་དགོངས་ཏེ་བཞེས་སུ་གསོལ།",
    "target": "སེར་སྣ་ སྤང་བ འི་ སླད་ དུ་ ཐུགས་ བརྩེ་བ ར་ དགོངས་ ཏེ་ བཞེས་ སུ་ གསོལ །"
  },
  {
    "source": "དེ་ཅིའི་སླད་དུ་ཞེ་ན།",
    "target": "དེ་ ཅི འི་ སླད་ དུ་ ཞེ་ ན །"
  },
  {
    "source": "བཅོམ་ལྡན་འདས་བདག་ཅག་ཀླུ་རྣམས་ནི་སེམས་སེར་སྣ་ཅན་ཏེ།",
    "target": "བཅོམ་ལྡན་འདས་ བདག་ཅག་ ཀླུ་ རྣམས་ ནི་ སེམས་ སེར་སྣ་ ཅན་ ཏེ །"
  },
  {
    "source": "སེམས་སེར་སྣས་ཀུན་ནས་དཀྲིས་པ་ལགས་པའི་སླད་དུའོ།།",
    "target": "སེམས་ སེར་སྣ ས་ ཀུན་ ནས་ དཀྲིས་པ་ ལགས་པ འི་ སླད་ དུ འོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཨ་ར་ཛེ།",
    "target": "ཨ་ར་ ཛེ །"
  },
  {
    "source": "ཨ་མ་རེ།",
    "target": "ཨ་མ་ རེ །"
  },
  {
    "source": "ཨ་མྲྀ་ཏེ།",
    "target": "ཨ་ མྲྀ་ ཏེ །"
  },
  {
    "source": "ཨ་ཀྵ་ཡ།",
    "target": "ཨ་ ཀྵ་ཡ །"
  },
  {
    "source": "པུ་ནྱེ་པརྻ་བ་ཏེ།",
    "target": "པུ་ ནྱེ་ པརྻ་བ་ ཏེ །"
  },
  {
    "source": "སརྦ་པཱ་བ་པྲ་ཤ་མ་ནཱ་ཡ་སྭཱ་ཧཱ།",
    "target": "སརྦ་ པཱ་བ་ པྲ་ ཤ་ མ་ ནཱ་ཡ་ སྭཱ་ ཧཱ །"
  },
  {
    "source": "ཨཱརྻ་པུ་ནྱེ་སོ་བ་ཀཱི་ཡེ་སྭཱ་ཧཱ།",
    "target": "ཨཱརྻ་ པུ་ ནྱེ་ སོ་བ་ ཀཱི་ ཡེ་ སྭཱ་ཧཱ །"
  },
  {
    "source": "བཙུན་པ་བཅོམ་ལྡན་འདས་གསང་སྔགས་ཀྱི་གཞི་འདི་དག་སྐྱེས་པའམ།",
    "target": "བཙུན་པ་ བཅོམ་ལྡན་འདས་ གསང་སྔགས་ ཀྱི་ གཞི་ འདི་ དག་ སྐྱེས་པ འམ །"
  },
  {
    "source": "བུད་མེད་གང་ལ་ལའི་ལྕེ་ལ་འདོན་ཏམ།",
    "target": "བུད་མེད་ གང་ ལ་ ལ འི་ ལྕེ་ ལ་ འདོན་ ཏམ །"
  },
  {
    "source": "ཡི་གེར་བྲིས་པ་དེ་ལ་གློག་གི་འཇིགས་པ་ཐམས་ཅད་མ་མཆིས་པར་རིག་པར་བགྱིའོ།།",
    "target": "ཡི་གེ ར་ བྲིས་པ་ དེ་ ལ་ གློག་ གི་ འཇིགས་པ་ ཐམས་ཅད་ མ་ མཆིས་པ ར་ རིག་པ ར་ བགྱི འོ ། །"
  },
  {
    "source": "རྩ་བའི་དུག་གམ།",
    "target": "རྩ་བ འི་ དུག་ གམ །"
  },
  {
    "source": "མཆེ་བའི་དུག་གམ།",
    "target": "མཆེ་བ འི་ དུག་ གམ །"
  },
  {
    "source": "དབྱིག་དུག་གམ་གང་དག་གཞན་ཡང་ཡན་ལག་ལས་བྱུང་བའི་དུག་དེ་དག་གིས།",
    "target": "དབྱིག་དུག་ གམ་ གང་ དག་ གཞན་ ཡང་ ཡན་ལག་ ལས་ བྱུང་བ འི་ དུག་ དེ་ དག་ གིས །"
  },
  {
    "source": "དེ་འགུམ་པའི་དུས་བགྱིད་པར་མི་འགྱུར་རོ།།",
    "target": "དེ་ འགུམ་པ འི་ དུས་ བགྱིད་པ ར་ མི་ འགྱུར་ རོ ། །"
  },
  {
    "source": "བདག་འཇིགས་པ་ཐམས་ཅད་དང་།",
    "target": "བདག་ འཇིགས་པ་ ཐམས་ཅད་ དང་ །"
  },
  {
    "source": "གནོད་པ་ཐམས་ཅད་ལས་བདེ་ལེགས་སུ་གྱུར་ཅིག།",
    "target": "གནོད་པ་ ཐམས་ཅད་ ལས་ བདེ་ལེགས་ སུ་ གྱུར་ ཅིག །"
  },
  {
    "source": "དེ་ནས་བཅོམ་ལྡན་འདས་ཀྱིས་བརྒྱ་བྱིན་དང་།",
    "target": "དེ་ ནས་ བཅོམ་ལྡན་འདས་ ཀྱིས་ བརྒྱ་བྱིན་ དང་ །"
  },
  {
    "source": "ཚངས་པ་དང་།",
    "target": "ཚངས་པ་ དང་ །"
  },
  {
    "source": "འཇིག་རྟེན་སྐྱོང་བ་དང་།",
    "target": "འཇིག་རྟེན་ སྐྱོང་བ་ དང་ །"
  },
  {
    "source": "ཀླུའི་རྒྱལ་པོ་དེ་དག་ལ་ལེགས་སོ་ཞེས་བྱ་བ་བྱིན་ཏེ།",
    "target": "ཀླུ འི་ རྒྱལ་པོ་ དེ་ དག་ ལ་ ལེགས་ སོ་ ཞེས་ བྱ་བ་ བྱིན་ ཏེ །"
  },
  {
    "source": "བཞིན་བཟང་དག་སྐྱེ་བོ་མང་པོ་ལ་ཕན་པ་དང་།",
    "target": "བཞིན་བཟང་ དག་ སྐྱེ་བོ་ མང་པོ་ ལ་ ཕན་པ་ དང་ །"
  },
  {
    "source": "སྐྱེ་བོ་མང་པོ་ལ་བདེ་བའི་ཕྱིར་ཞུགས་པ་སྟེ།",
    "target": "སྐྱེ་བོ་ མང་པོ་ ལ་ བདེ་བ འི་ ཕྱི ར་ ཞུགས་པ་ སྟེ །"
  },
  {
    "source": "ཆོས་ཀྱི་རྣམ་གྲངས་འདི་རྗེས་སུ་གཟུང་བའི་ཕྱིར་འགྲོ་ལྡིང་བའི་གསང་སྔགས་ཀྱི་ཚིག་རྣམས་བཤད་པ་ལེགས་སོ་ལེགས་སོ།།",
    "target": "ཆོས་ ཀྱི་ རྣམ་གྲངས་ འདི་ རྗེས་ སུ་ གཟུང་བ འི་ ཕྱི ར་ འགྲོ་ ལྡིང་བ འི་ གསང་སྔགས་ ཀྱི་ ཚིག་ རྣམས་ བཤད་པ་ ལེགས་ སོ་ ལེགས་ སོ ། །"
  },
  {
    "source": "ཕྱོགས་རྣམས་ན་གཉིད་ལོག་པ་དང་།",
    "target": "ཕྱོགས་ རྣམས་ ན་ གཉིད་ ལོག་པ་ དང་ །"
  },
  {
    "source": "མྱོས་པ་དང་།",
    "target": "མྱོས་པ་ དང་ །"
  },
  {
    "source": "རབ་ཏུ་མྱོས་པ་རྣམས་བསྲུང་བར་འགྱུར་རོ།།",
    "target": "རབ་ ཏུ་ མྱོས་པ་ རྣམས་ བསྲུང་བ ར་ འགྱུར་ རོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་ ནས །"
  },
  {
    "source": "དགེ་སློང་དེ་དག་དང་།",
    "target": "དགེ་སློང་ དེ་ དག་ དང་ །"
  },
  {
    "source": "བརྒྱ་བྱིན་དང་།",
    "target": "བརྒྱ་བྱིན་ དང་ །"
  },
  {
    "source": "ཚངས་པ་དང་།",
    "target": "ཚངས་པ་ དང་ །"
  },
  {
    "source": "འཇིག་རྟེན་སྐྱོང་བ་དེ་དག་དང་།",
    "target": "འཇིག་རྟེན་ སྐྱོང་བ་ དེ་ དག་ དང་ །"
  },
  {
    "source": "ཀླུའི་དབང་པོ་དེ་དག་དང་།",
    "target": "ཀླུ འི་ དབང་པོ་ དེ་ དག་ དང་ །"
  },
  {
    "source": "ལྷ་དང་།",
    "target": "ལྷ་ དང་ །"
  },
  {
    "source": "མི་དང་།",
    "target": "མི་ དང་ །"
  },
  {
    "source": "ལྷ་མ་ཡིན་དང་།",
    "target": "ལྷ་མ་ཡིན་ དང་ །"
  },
  {
    "source": "དྲི་ཟར་བཅས་པའི་འཇིག་རྟེན་ཡི་རངས་ཏེ།",
    "target": "དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །"
  },
  {
    "source": "བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།",
    "target": "བཅོམ་ལྡན་འདས་ ཀྱིས་ གསུངས་པ་ ལ་ མངོན་པ ར་ བསྟོད་ དོ ། །"
  },
  {
    "source": "འཕགས་པ་འགྲོ་ལྡིང་བའི་རིག་སྔགས་ཀྱི་རྒྱལ་པོ་རྫོགས་སོ།།",
    "target": "འཕགས་པ་ འགྲོ་ ལྡིང་བ འི་ རིག་ སྔགས་ ཀྱི་ རྒྱལ་པོ་ རྫོགས་ སོ ། །"
  },
  {
    "source": "རྒྱ་གར་གྱི་མཁན་པོ་ཛི་ན་མི་ཏྲ་དང་དཱ་ན་ཤཱི་ལ་དང་ཞུ་ཆེན་གྱི་ལོཙྪ་བ་བན་དྷེ་ཡེ་ཤེས་སྡེས་བསྒྱུར་ཅིང་ཞུས་ཏེ་སྐད་གསར་བཅད་ཀྱིས་ཀྱང་བཅོས་ནས་གཏན་ལ་ཕབ་པའོ།།",
    "target": "རྒྱ་གར་ གྱི་ མཁན་པོ་ ཛི་ན་མི་ཏྲ་ དང་ དཱ་ན་ཤཱི་ལ་ དང་ ཞུ་ཆེན་ གྱི་ ལོཙྪ་བ་ བན་ དྷེ་ཡེ་ ཤེས་ སྡེས་ བསྒྱུར་ ཅིང་ ཞུས་ ཏེ་ སྐད་གསར་བཅད་ ཀྱིས་ ཀྱང་ བཅོས་ ནས་ གཏན་ ལ་ ཕབ་པ འོ ། །"
  },
  {
    "source": "།།",
    "target": "། །"
  }
]
