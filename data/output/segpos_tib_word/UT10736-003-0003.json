[
  {
    "source": "༼༡ན༡༽༄༅།།",
    "target": "༼ ༡ ན ༡ ༽ ༄༅ ། །"
  },
  {
    "source": "རྗེ་བཙུན་ཨ་ཝ་དྷཱུ་ཏཱི་པ་བཙུན་མོ་ཅན་གྱི་རྣམ་པར་ཐར་བ་དད་པའི་དད་པ་རྣམ་པར་རྩེ་བ་ཞེས་བྱ་བ་བཞུགས་སོ།།",
    "target": "རྗེ་བཙུན་ ཨ་ཝ་ དྷཱུ་ ཏཱི་པ་ བཙུན་མོ་ ཅན་ གྱི་ རྣམ་པ ར་ ཐར་བ་ དད་པ འི་ དད་པ་ རྣམ་པ ར་ རྩེ་བ་ ཞེས་ བྱ་བ་ བཞུགས་ སོ ། །"
  },
  {
    "source": "༼༡བ༢༽༄༅།།",
    "target": "༼ ༡ བ ༢ ༽ ༄༅ ། །"
  },
  {
    "source": "བླ་མ་ཆེན་པོ་ཨ་ཝ་དྷཱུ་ཏཱི་པའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ལོ།།",
    "target": "བླ་མ་ ཆེན་པོ་ ཨ་ཝ་ དྷཱུ་ ཏཱི་པ འི་ ཞབས་ ཀྱི་ པདྨོ་ དྲི་མ་ མེད་པ་ ལ་ ཕྱག་ འཚལ་ ལོ ། །"
  },
  {
    "source": "ཡིད་ཅན་སྙིང་མུན་གཞོམ་པར་ཡང་ཡང་དུ།།",
    "target": "ཡིད་ཅན་ སྙིང་ མུན་ གཞོམ་པ ར་ ཡང་ ཡང་ དུ ། །"
  },
  {
    "source": "གྲགས་པའི་འོད་ཟེར་འབུམ་ཕྲག་སྤྲོ་མཛད་པའི།།",
    "target": "གྲགས་པ འི་ འོད་ཟེར་ འབུམ་ ཕྲག་ སྤྲོ་ མཛད་ པ འི ། །"
  },
  {
    "source": "ཐུབ་བསྟུན་ཀུ་མུད་བཞད་པའི་གཉེན་གཅིག་པུ།།",
    "target": "ཐུབ་ བསྟུན་ ཀུ་མུད་ བཞད་པ འི་ གཉེན་ གཅིག་ པུ ། །"
  },
  {
    "source": "སྙིང་རྗེའི་ཟླ་བ་མི་ཏྲ་ཛོ་ཀིར་འདུད།།",
    "target": "སྙིང་རྗེ འི་ ཟླ་བ་ མི་ཏྲ་ ཛོ་ཀི ར་ འདུད ། །"
  },
  {
    "source": "ཇི་སྲིད་བསྟན་པའི་ཉི་མ་ལེགས་བྱས་སྣང་བྱེད་འོད་ཟེར་རྒྱས་པ་འདི་ཡོད་པ།",
    "target": "ཇི་སྲིད་ བསྟན་པ འི་ ཉི་མ་ ལེགས་བྱས་ སྣང་བྱེད་ འོད་ཟེར་ རྒྱས་པ་ འདི་ ཡོད་པ །"
  },
  {
    "source": "དེ་སྲིད་འཇིག་རྟེན་བདུན་གྱི་འདམ་ལའང་དགེ་བའི་འདབ་བརྒྱ་ཡོངས་སུ་སྨིན་པ་ནི།",
    "target": "དེ་ སྲིད་ འཇིག་རྟེན་ བདུན་ གྱི་ འདམ་ ལ འང་ དགེ་བ འི་ འདབ་བརྒྱ་ ཡོངས་ སུ་ སྨིན་པ་ ནི །"
  },
  {
    "source": "གྲགས་པའི་གེ་སར་འཛུམ་པའི་སྡོང་བུ་ཅི་ཡང་འཁྲུངས་ལས་ཨ་ཝ་དྷུ་ཏཱི་པའི།",
    "target": "གྲགས་པ འི་ གེ་ ས ར་ འཛུམ་པ འི་ སྡོང་བུ་ ཅི་ ཡང་ འཁྲུངས་ ལ ས་ ཨ་ཝ་ དྷུ་ ཏཱི་པ འི །"
  },
  {
    "source": "ཚར་དུ་དང་ར་བའི་རྣམ་ཐར་གསེར་གྱི་པདྨོའི་འཕྲེང་བ་དེ་རིང་བསྔགས་པར་བགྱི།",
    "target": "ཚར་ དུ་ དང་ ར་བ འི་ རྣམ་ཐར་ གསེར་ གྱི་ པདྨོ འི་ འཕྲེང་བ་ དེ་རིང་ བསྔགས་པ ར་ བགྱི །"
  },
  {
    "source": "ཀུན་དགའི་གནས་ཀྱི་འབྱོར་པའི་གདེངས་ཅན་གཙུག།",
    "target": "ཀུན་ དག འི་ གནས་ ཀྱི་ འབྱོར་པ འི་ གདེངས་ཅན་ གཙུག །"
  },
  {
    "source": "སྤངས་ནས་གྲུབ་པའི་རྒྱལ་མཚན་རྩེར་གཤེགས་པའི།",
    "target": "སྤངས་ ནས་ གྲུབ་པ འི་ རྒྱལ་མཚན་ རྩེ ར་ གཤེགས་ པ འི །"
  },
  {
    "source": "རིན་པོ་ཆེ་གང་ལེགས་བཤད་འདོད་དགུའི་ཆར།",
    "target": "རིན་པོ་ཆེ་ གང་ ལེགས་བཤད་ འདོད་དགུ འི་ ཆར །"
  },
  {
    "source": "འབེབས་ལ་ཕྱོགས་ལས་རྣམ་པར་རྒྱལ་བར་གྱུར།",
    "target": "འབེབས་ ལ་ ཕྱོགས་ ལས་ རྣམ་པ ར་ རྒྱལ་བ ར་ གྱུར །"
  },
  {
    "source": "ཤེས་བྱ་མཁྱེན་པའི་ཆུ་བོ་མ་ལུས་འབབ།",
    "target": "ཤེས་བྱ་ མཁྱེན་པ འི་ ཆུ་བོ་ མ་ ལུས་ འབབ །"
  },
  {
    "source": "རབ་ཏུ་བརྩེ་བའི་ཀླུ་དབང་རྣམས་ཀྱིས་བཟུང་།།",
    "target": "རབ་ ཏུ་ བརྩེ་བ འི་ ཀླུ་དབང་ རྣམས་ ཀྱིས་ བཟུང་ ། །"
  },
  {
    "source": "རྒྱ་ཆེན་ནུས་པའི་ནོར་བུས་ཕྱུག་གྱུར་པའི།།",
    "target": "རྒྱ་ ཆེན་ ནུས་པ འི་ ནོར་ བུས་ ཕྱུག་ གྱུར་ པ འི ། །"
  },
  {
    "source": "མཚོ་འདི་སྔོན་མེད་ཡ་མཚན་ཆུ་གཏེར་ཡིན།།",
    "target": "མཚོ་ འདི་ སྔོན་ མེད་ ཡ་མཚན་ ཆུ་གཏེར་ ཡིན ། །"
  },
  {
    "source": "གང་དེའི་རྣམ་ཐར་གཏིང་མཐའ་མི་མངོན་ཡང་།།",
    "target": "གང་ དེ འི་ རྣམ་ཐར་ གཏིང་ མཐའ་ མི་ མངོན་ ཡང་ ། །"
  },
  {
    "source": "དྲན་པའི་གདུང་བ་སེལ་ལ་ཆུ་ཐིགས་ཤིག།",
    "target": "དྲན་པ འི་ གདུང་བ་ སེལ་ ལ་ ཆུ་ ཐིགས་ ཤིག །"
  },
  {
    "source": "བཅུ་བའི་ཚིག་སྐྱོགས་དམ་པའི་སྤྱོད་ཚུལ་གྱི།།",
    "target": "བཅུ་བ འི་ ཚིག་ སྐྱོགས་ དམ་པ འི་ སྤྱོད་ཚུལ་ གྱི ། །"
  },
  {
    "source": "བདུད་རྩིར་སྲེད་པའི་སྙིང་གི་སྤྱད་བྱ་བཞིན།།",
    "target": "བདུད་རྩི ར་ སྲེད་པ འི་ སྙིང་ གི་ སྤྱད་ བྱ་ བཞིན ། །"
  },
  {
    "source": "ཁྱད་པར་ཆེན་པོ་དང་ལྡན་པ་རྣམས་ནི་དབང་ཕྱུག་གི་འབྱོར་པ་ཡང་རྩྭ་བཞིན་དུ་དོར་ནས།",
    "target": "ཁྱད་པ ར་ ཆེན་པོ་ དང་ ལྡན་པ་ རྣམས་ ནི་ དབང་ ཕྱུག་ གི་ འབྱོར་པ་ ཡང་ རྩྭ་ བཞིན་ དུ་ དོར་ ནས །"
  },
  {
    "source": "དམ་པའི་ཆོས་ཀྱི་དགའ་སྟོན་བསྒྲུབ་པ་ལ་ངོམས་པ་མེད་པ་ཡིན་ནོ་ཞེས་གྲགས་སོ།།",
    "target": "དམ་པ འི་ ཆོས་ ཀྱི་ དགའ་སྟོན་ བསྒྲུབ་པ་ ལ་ ངོམས་པ་ མེད་པ་ ཡིན་ ནོ་ ཞེས་ གྲགས་ སོ ། །"
  },
  {
    "source": "དེ་ཡང་འདི་ལྟར་ཐོས་ཏེ།",
    "target": "དེ་ ཡང་ འདི་ ལྟ ར་ ཐོས་ ཏེ །"
  },
  {
    "source": "ཁ་བ་ཅན་གྱི་ལྷོ་ཕྱོགས་༼༢ན༣༽ཀྱི་རྒྱུད།",
    "target": "ཁ་བ་ཅན་ གྱི་ ལྷོ་ཕྱོགས་ ༼ ༢ ན ༣ ༽ ཀྱི་ རྒྱུད །"
  },
  {
    "source": "མཁས་པའི་འབྱུང་གནས་ལྟར་དུ་གྱུར་པ།",
    "target": "མཁས་པ འི་ འབྱུང་གནས་ ལྟ ར་ དུ་ གྱུར་པ །"
  },
  {
    "source": "གཉལ་ཡངས་པ་ཅན་ཞེས་བྱ་བའི་ཡུལ་བདེ་བ་དང་།",
    "target": "གཉལ་ ཡངས་པ་ཅན་ ཞེས་ བྱ་བ འི་ ཡུལ་ བདེ་བ་ དང་ །"
  },
  {
    "source": "ལོ་ལེགས་པ་སྐྱེ་བོ་མང་པོས་གང་བའི་གྲོང་ཁྱེར་བརྒྱ་ཕྲག་དུ་མ་ཡོད་པའི་རོང་གི་སའི་ཐིག་ལེར།",
    "target": "ལོ་ ལེགས་པ་ སྐྱེ་བོ་ མང་པོ ས་ གང་བ འི་ གྲོང་ཁྱེར་ བརྒྱ་ ཕྲག་ དུ་ མ་ ཡོད་པ འི་ རོང་ གི་ ས འི་ ཐིག་ ལེར །"
  },
  {
    "source": "ཁང་གསར་སྨོན་གྲུབ་རབ་བརྟན་ཞེས་བྱ་བའི་ཁང་བཟང་།",
    "target": "ཁང་ གསར་ སྨོན་ གྲུབ་ རབ་ བརྟན་ ཞེས་ བྱ་བ འི་ ཁང་བཟང་ །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "མངོན་པར་མཐོ་བའི་དཔལ་ནི་རྒྱས།",
    "target": "མངོན་པ ར་ མཐོ་བ འི་ དཔལ་ ནི་ རྒྱས །"
  },
  {
    "source": "ཀུན་དགའི་གཏམ་གྱིས་ནི་འཕྱུར།",
    "target": "ཀུན་ དག འི་ གཏམ་ གྱིས་ ནི་ འཕྱུར །"
  },
  {
    "source": "གླུ་གར་གྱི་འབྱོར་པས་ནི་གང་།",
    "target": "གླུ་ གར་ གྱི་ འབྱོར་པ ས་ ནི་ གང་ །"
  },
  {
    "source": "འབྲས་བུ་ཅན་གྱི་ལྗོན་པས་མཚར་ད་ནི་་་་་།",
    "target": "འབྲས་བུ་ཅན་ གྱི་ ལྗོན་པ ས་ མཚར་ ད་ ནི་ ་་ ་་ །"
  },
  {
    "source": "རྣམ་པ་སྣ་ཚོགས་པའི་ཚལ་གྱིས་ཉམས་དགའ་བར་ནི་བྱས།",
    "target": "རྣམ་པ་ སྣ་ ཚོགས་པ འི་ ཚལ་ གྱིས་ ཉམས་དགའ་བ ར་ ནི་ བྱས །"
  },
  {
    "source": "ས་འཛིན་གྱི་འཕྲེང་བས་ཁོར་ཡུག་ཏུ་ནི་བསྐོར་བ་ལྷའི་སྐྱེད་མོས་ཚལ་ལ་འགྲན་པ་བཞིན་འདུག་གོ།།",
    "target": "ས་འཛིན་ གྱི་ འཕྲེང་བ ས་ ཁོར་ཡུག་ ཏུ་ ནི་ བསྐོར་བ་ ལྷ འི་ སྐྱེད་མོས་ཚལ་ ལ་ འགྲན་པ་ བཞིན་ འདུག་ གོ ། །"
  },
  {
    "source": "འདི་སྐད་ཅེས།",
    "target": "འདི་ སྐད་ ཅེས །"
  },
  {
    "source": "ཡངས་པ་ཅན་ཞེས་བྱ་བ་གཉལ་གྱི་ཡུལ།",
    "target": "ཡངས་པ་ཅན་ ཞེས་ བྱ་བ་ གཉལ་ གྱི་ ཡུལ །"
  },
  {
    "source": "ན་ཆུང་ས་གཞིའི་ཐིག་ལེ་ལྟར་གྱུར་པ།",
    "target": "ན་ ཆུང་ ས་གཞི འི་ ཐིག་ལེ་ ལྟ ར་ གྱུར་པ །"
  },
  {
    "source": "བསོད་ནམས་ཟོང་གིས་འབྱོར་པའི་ཕུན་ཚོགས་རྣམས།",
    "target": "བསོད་ནམས་ ཟོང་ གིས་ འབྱོར་པ འི་ ཕུན་ཚོགས་ རྣམས །"
  },
  {
    "source": "བསྟན་པས་བརྒྱ་བྱིན་གྲོང་ཁྱེར་སར་གཤེགས་འདྲ།།",
    "target": "བསྟན་པ ས་ བརྒྱ་བྱིན་ གྲོང་ཁྱེར་ ས ར་ གཤེགས་ འདྲ ། །"
  },
  {
    "source": "དེ་རུ་སྐལ་བཟང་དགའ་མའི་བདག་པོ་ནི།།",
    "target": "དེ་ རུ་ སྐལ་ བཟང་ དགའ་མ འི་ བདག་པོ་ ནི ། །"
  },
  {
    "source": "ལོངས་སྤྱོད་ཀྱིས་མྱོས་མི་རྣམས་རྟག་པར་ཡང་།",
    "target": "ལོངས་སྤྱོད་ ཀྱིས་ མྱོས་ མི་ རྣམས་ རྟག་པ ར་ ཡང་ །"
  },
  {
    "source": "ཀུན་གསལ་བུ་མོའི་ཕང་དུ་རྩེ་དགའ་ཡིས།།",
    "target": "ཀུན་གསལ་ བུ་མོ འི་ ཕང་ དུ་ རྩེ་ དགའ་ ཡིས ། །"
  },
  {
    "source": "རྣམ་འཕྲུལ་ཅི་ཡང་བགྱིས་པས་ཤོང་མ་གྱུར།།",
    "target": "རྣམ་འཕྲུལ་ ཅི་ ཡང་ བགྱིས་ པས་ ཤོང་ མ་ གྱུར ། །"
  },
  {
    "source": "དེས་ན་གཞན་གྱི་ཐོད་དང་ཅོད་པན་གྱིས་གདན་དང་ཞབས་ལ་རེག་པ་མཐའ་བཞི་ལས་རྣམ་པར་རྒྱལ་བའི་སའི་དབང་ཕྱུག་བཀྲ་ཤིས་དར་ཞིང་རྒྱས་པ་ལྷའི་ཆབ་སྲིད་སྐྱོང་བའི་གནའ་ཆེན་པོ་ལ་གཏོགས་པ་ལྷ་བཟང་རྣམ་ཐོས་ཀྱི་བུའི་འབྱོར་པ་དང་།",
    "target": "དེ ས་ ན་ གཞན་ གྱི་ ཐོད་ དང་ ཅོད་པན་ གྱིས་ གདན་ དང་ ཞབས་ ལ་ རེག་པ་ མཐའ་ བཞི་ ལས་ རྣམ་པ ར་ རྒྱལ་བ འི་ ས འི་ དབང་ཕྱུག་ བཀྲ་ཤིས་ དར་ ཞིང་ རྒྱས་པ་ ལྷ འི་ ཆབ་སྲིད་ སྐྱོང་བ འི་ གནའ་ ཆེན་པོ་ ལ་ གཏོགས་པ་ ལྷ་ བཟང་ རྣམ་ཐོས་ ཀྱི་ བུ འི་ འབྱོར་པ་ དང་ །"
  },
  {
    "source": "ཕུར་བུའི་གློ་གྲོས་གསལ་བར་སྟོན་པའི་མེ་ལོང་བཞིན་དུ་གྱུར་པ་དེའི་ཁྱིམ་ཐབ་བདེ་བ་ལྷ་མོ་བུད་མེད་མཁས་པའི་རང་བཞིན་ཅན་དེའི་ལྷུམས་སུ།",
    "target": "ཕུར་བུ འི་ གློ་ གྲོས་ གསལ་བ ར་ སྟོན་པ འི་ མེ་ལོང་ བཞིན་ དུ་ གྱུར་པ་ དེ འི་ ཁྱིམ་ཐབ་ བདེ་བ་ ལྷ་ མོ་ བུད་མེད་ མཁས་པ འི་ རང་བཞིན་ ཅན་ དེ འི་ ལྷུམས་ སུ །"
  },
  {
    "source": "རྣལ་འབྱོར་གྱི་དབང་ཕྱུག་མི་ཏྲ་ཛོ་ཀི་སྙིང་རྗེའི་གར་གྱིས་རོལ་བཞིན་པས་ཞུགས་པའི་ཚེ།",
    "target": "རྣལ་འབྱོར་ གྱི་ དབང་ཕྱུག་ མི་ཏྲ་ ཛོ་ཀི་ སྙིང་རྗེ འི་ གར་ གྱིས་ རོལ་ བཞིན་པ ས་ ཞུགས་པ འི་ ཚེ །"
  },
  {
    "source": "ཡུམ་ལ་གུ་རུ་པདྨའི་གྲུབ་ཆུ་ཡིན་སྙམ་པའི་ཡན་ལག་བརྒྱ་དང་ལྡན་པའི་ཆབ་ནས་དུང་གཡས་སུ་འཁྱིལ་བ་ཁོང་དུ་བཞེས་པ་དང་།",
    "target": "ཡུམ་ ལ་ གུ་རུ་ པདྨ འི་ གྲུབ་ ཆུ་ ཡིན་ སྙམ་པ འི་ ཡན་ལག་ བརྒྱ་ དང་ ལྡན་པ འི་ ཆབ་ ནས་ དུང་ གཡས་ སུ་ འཁྱིལ་བ་ ཁོང་ དུ་ བཞེས་པ་ དང་ །"
  },
  {
    "source": "ཡབ་ལ་ལག་མཐིལ་གཡས་ལ་ཉི་མ་ཤར་བ་བཏེགས་པས་བར་སྣང་དང་།",
    "target": "ཡབ་ ལ་ ལག་མཐིལ་ གཡས་ ལ་ ཉི་མ་ ཤར་བ་ བཏེགས་པ ས་ བར་ སྣང་ དང་ །"
  },
  {
    "source": "མནན་པས་ས་གཞི་འོད་ཀྱིས་གང་བ་རྨིས་སོ་ཞེས་གྲག་གོ།།",
    "target": "མནན་པ ས་ ས་གཞི་ འོད་ ཀྱིས་ གང་བ་ རྨིས་ སོ་ ཞེས་ གྲག་ གོ ། །"
  },
  {
    "source": "དེ་ནས་ཟླ་བ་རྫོགས་པ་༼༢བ༤༽ས་ཕོ་ཁྱིའི་ལོ་གྲོ་བཞིན་གྱི་ཉ་སྐར་འཛོམ་པའི་ཉིན་མོ་དག་པའི་ལྟས་བཟང་པོ་དང་བཅས་ཏེ་བལྟམས་པར་གྱུར་ཏོ།",
    "target": "དེ་ ནས་ ཟླ་བ་ རྫོགས་པ་ ༼ ༢ བ ༤ ༽ ས་ཕོ་ ཁྱི འི་ ལོ་ གྲོ་ བཞིན་ གྱི་ ཉ་ སྐར་ འཛོམ་པ འི་ ཉིན་མོ་ དག་པ འི་ ལྟས་ བཟང་པོ་ དང་ བཅས་ ཏེ་ བལྟམས་པ ར་ གྱུར་ ཏོ །"
  },
  {
    "source": "རྒྱལ་ཕྲན་གཞན་གྱི་ཁེངས་པ་བསྙིལ་བ་ཡི།།",
    "target": "རྒྱལ་ཕྲན་ གཞན་ གྱི་ ཁེངས་པ་ བསྙིལ་བ་ ཡི ། །"
  },
  {
    "source": "དགྲ་ཐབས་ལ་མཁས་ལྷ་བཟང་ཞེས་བྱ་བློན།",
    "target": "དགྲ་ཐབས་ ལ་ མཁས་ ལྷ་ བཟང་ ཞེས་ བྱ་ བློན །"
  },
  {
    "source": "དུས་ཀྱི་ཉམས་པ་མེད་པའི་གྲགས་པ་དང་།",
    "target": "དུས་ ཀྱི་ ཉམས་པ་ མེད་པ འི་ གྲགས་པ་ དང་ །"
  },
  {
    "source": "དཔལ་གྱི་འབྱོར་པ་དག་གི་གཏེར་འཛིན་བྱུང་།",
    "target": "དཔལ་ གྱི་ འབྱོར་པ་ དག་ གི་ གཏེར་ འཛིན་ བྱུང་ །"
  },
  {
    "source": "དེ་ཡི་བཙུན་མོར་ཟླ་བའི་མེ་ལོང་ནི།།",
    "target": "དེ་ ཡི་ བཙུན་མོ ར་ ཟླ་བ འི་ མེ་ལོང་ ནི ། །"
  },
  {
    "source": "གསར་འཁྲུངས་ཁྱིམ་གྱི་འབྱོར་པའི་ཀུ་མུ་ཏ།།",
    "target": "གསར་ འཁྲུངས་ ཁྱིམ་ གྱི་ འབྱོར་པ འི་ ཀུ་ མུ་ ཏ ། །"
  },
  {
    "source": "རྒྱས་པར་བྱེད་པ་བདེ་བའི་ལྷ་མོ་ཞེས།།",
    "target": "རྒྱས་པ ར་ བྱེད་པ་ བདེ་བ འི་ ལྷ་མོ་ ཞེས ། །"
  },
  {
    "source": "འདོད་ལྡན་མིག་ལ་བདུད་རྩི་གཉིས་པ་བཞིན།།",
    "target": "འདོད་ ལྡན་ མིག་ ལ་ བདུད་རྩི་ གཉིས་པ་ བཞིན ། །"
  },
  {
    "source": "རབ་རྒྱས་པདྨ་དག་གི་བུང་བ་དང་།།",
    "target": "རབ་ རྒྱས་ པདྨ་ དག་ གི་ བུང་བ་ དང་ ། །"
  },
  {
    "source": "བདུད་རྩིའི་འོད་ཀྱི་རི་བོང་མཚན་མ་བཞིན།།",
    "target": "བདུད་རྩི འི་ འོད་ ཀྱི་ རི་བོང་མཚན་མ་ བཞིན ། །"
  },
  {
    "source": "དེ་ཡི་དཀུར་ཡང་གཞན་ཕན་མཐུ་ལྡན་བུ།།",
    "target": "དེ་ ཡི་ དཀུ ར་ ཡང་ གཞན་ ཕན་ མཐུ་ ལྡན་ བུ ། །"
  },
  {
    "source": "མཁའ་ལྡིང་རིགས་ཀྱི་རྒྱན་དུ་གྱུར་པ་བཟུང་།།",
    "target": "མཁའ་ལྡིང་ རིགས་ ཀྱི་ རྒྱན་ དུ་ གྱུར་པ་ བཟུང་ ། །"
  },
  {
    "source": "དེ་ཡང་ཆགས་ལྡན་སྙིང་ལ་རེ་བ་ཡི།།",
    "target": "དེ་ ཡང་ ཆགས་ ལྡན་ སྙིང་ ལ་ རེ་བ་ ཡི ། །"
  },
  {
    "source": "ཡིད་སྲུབས་ལོངས་སྤྱོད་དར་བའི་གཉེན་ཉིད་དུ།།",
    "target": "ཡིད་ སྲུབས་ ལོངས་སྤྱོད་ དར་བ འི་ གཉེན་ ཉིད་ དུ ། །"
  },
  {
    "source": "བཙས་པར་གྱུར་པའི་ངོ་མཚར་དགེ་མཚན་ནི།།",
    "target": "བཙས་པ ར་ གྱུར་པ འི་ ངོ་མཚར་ དགེ་མཚན་ ནི ། །"
  },
  {
    "source": "རིངས་པའི་ཕོ་ཉ་བཞིན་དུ་དང་པོར་བྱུང་།།",
    "target": "རིངས་པ འི་ ཕོ་ཉ་ བཞིན་ དུ་ དང་པོ ར་ བྱུང་ ། །"
  },
  {
    "source": "གཞོན་ནུ་དེ་ཡང་དད་པ་དང་།།",
    "target": "གཞོན་ནུ་ དེ་ ཡང་ དད་པ་ དང་ ། །"
  },
  {
    "source": "བརྩོན་འགྲུས་དང་།",
    "target": "བརྩོན་འགྲུས་ དང་ །"
  },
  {
    "source": "དྲན་པ་དང་ལྡན་ཞིང་དབེན་པ་ལ་དགའ་བ།",
    "target": "དྲན་པ་ དང་ ལྡན་ ཞིང་ དབེན་པ་ ལ་ དགའ་བ །"
  },
  {
    "source": "དཀོན་མཆོག་མཆོད་པ་ལ་བརྩོན་པ།",
    "target": "དཀོན་མཆོག་ མཆོད་པ་ ལ་ བརྩོན་པ །"
  },
  {
    "source": "སྡིག་པའི་གོ་སྐབས་མི་འབྱེད་པ།།",
    "target": "སྡིག་པ འི་ གོ་ སྐབས་ མི་ འབྱེད་པ ། །"
  },
  {
    "source": "རང་གི་སྲོག་བས་ཀྱང་གཞན་གྱི་དོན་གཅེས་པར་འཛིན་པ།",
    "target": "རང་ གི་ སྲོག་ བས་ ཀྱང་ གཞན་ གྱི་ དོན་ གཅེས་པ ར་ འཛིན་པ །"
  },
  {
    "source": "ཤེས་རབ་དང་སྤོབས་པའི་མཆོག་ཏུ་གྱུར་པ་ཞིག་པས།",
    "target": "ཤེས་རབ་ དང་ སྤོབས་པ འི་ མཆོག་ ཏུ་ གྱུར་པ་ ཞིག་པ ས །"
  },
  {
    "source": "རྡོ་རྗེའི་ཐོག་བཙན་ཞེས་སྐྱེ་བོས་མིང་དུ་བཏགས་སོ།།",
    "target": "རྡོ་རྗེ འི་ ཐོག་ བཙན་ ཞེས་ སྐྱེ་བོ ས་ མིང་ དུ་ བཏགས་ སོ ། །"
  },
  {
    "source": "རིང་པོར་མ་ཐོགས་པར་སྙན་དངགས་ལ་སོགས་པའི་བསྟན་བཅོས་ལ་བྱང་ཞིང་།",
    "target": "རིང་པོ ར་ མ་ ཐོགས་པ ར་ སྙན་དངགས་ ལ་ སོགས་པ འི་ བསྟན་བཅོས་ ལ་ བྱང་ ཞིང་ །"
  },
  {
    "source": "སྒྱུ་རྩལ་དང་།",
    "target": "སྒྱུ་རྩལ་ དང་ །"
  },
  {
    "source": "འཕོངས་གི་གནས་དང་།",
    "target": "འཕོངས་ གི་ གནས་ དང་ །"
  },
  {
    "source": "བརྟགས་པ་དང་།",
    "target": "བརྟགས་པ་ དང་ །"
  },
  {
    "source": "དཔྱད་དང་།",
    "target": "དཔྱད་ དང་ །"
  },
  {
    "source": "རྩིས་དང་།",
    "target": "རྩིས་ དང་ །"
  },
  {
    "source": "གཟོ་དང་།",
    "target": "གཟོ་ དང་ །"
  },
  {
    "source": "ཡི་གེ་དང་།",
    "target": "ཡི་གེ་ དང་ །"
  },
  {
    "source": "གཏམ་ལ་སོགས་པའི་ཁྱད་པར་ལ་འགྲན་དུ་མེད་པས་མཁས་ཤིང་གསལ་ལ་ཡིད་གཞུངས་པས།",
    "target": "གཏམ་ ལ་ སོགས་པ འི་ ཁྱད་པ ར་ ལ་ འགྲན་ དུ་ མེད་པ ས་ མཁས་ ཤིང་ གསལ་ ལ་ ཡིད་ གཞུངས་པ ས །"
  },
  {
    "source": "ལོ་བཅུ་བཞི་ལོན་པ་ཉིད་ནས་མཐའ་ཡས་པའི་རྒྱལ་ཕྲན་གྱིས་བཏུད་པའི་ནོར་བུའི་ཁྲིར་འཇོགས་པ་དག་པོའི་གཟི་བྱིན་ཉམས་པར་བྱེད་པའི་མཚུངས་པ་མེད་པའི་གཡུལ་ལ་དཔའ་བ་དང་།",
    "target": "ལོ་ བཅུ་ བཞི་ ལོན་པ་ ཉིད་ ནས་ མཐའ་ཡས་པ འི་ རྒྱལ་ཕྲན་ གྱིས་ བཏུད་པ འི་ ནོར་བུ འི་ ཁྲི ར་ འཇོགས་པ་ དག་པོ འི་ གཟི་ བྱིན་ ཉམས་པ ར་ བྱེད་པ འི་ མཚུངས་པ་ མེད་པ འི་ གཡུལ་ ལ་ དཔའ་བ་ དང་ །"
  },
  {
    "source": "བཤད་པ་དང་སྒྲུབ་པའི་ཆོས་ཀྱི་རིང་ལུགས་ལ་སྲི་ཞུར་མཛད་པའི་གྲགས་པ་རྒྱ་མཚོའི་མཐར་ཡང་སྤྲོ་བས།",
    "target": "བཤད་པ་ དང་ སྒྲུབ་པ འི་ ཆོས་ ཀྱི་ རིང་ལུགས་ ལ་ སྲི་ཞུ ར་ མཛད་པ འི་ གྲགས་པ་ རྒྱ་མཚོ འི་ མཐ ར་ ཡང་ སྤྲོ་བ ས །"
  },
  {
    "source": "ནོར་འཛིན་གྱི་གུ་མོ་ལ་བསྙེངས་པ་མེད་པར་རོལ་པའི་སྤྲུལ་པའི་ས་སྐྱོང་གང་གི་གནངས་ཆེན་མཛད་དེ།",
    "target": "ནོར་འཛིན་ གྱི་ གུ་ མོ་ ལ་ བསྙེངས་པ་ མེད་པ ར་ རོལ་པ འི་ སྤྲུལ་པ འི་ ས་སྐྱོང་ གང་ གི་ གནངས་ ཆེན་ མཛད་ དེ །"
  },
  {
    "source": "སྲིད་ཞུར་འོས་པའི་རྒན་རབས་རྣམས་ལ་ནི་གུས།",
    "target": "སྲིད་ ཞུ ར་ འོས་པ འི་ རྒན་རབས་ རྣམས་ ལ་ ནི་ གུས །"
  },
  {
    "source": "འཕོངས་༼༣ན༥༽པ་དང་མགོན་མེད་པ་རྣམས་ནི་ཡོངས་སུ་སྐྱོང་།",
    "target": "འཕོངས་ ༼ ༣ ན ༥ ༽ པ་ དང་ མགོན་ མེད་པ་ རྣམས་ ནི་ ཡོངས་ སུ་ སྐྱོང་ །"
  },
  {
    "source": "སྐྱེ་བོ་རྣམས་ལ་ནི་སློབ་དཔོན་དང་འདྲ་བར་དམ་པའི་ལུགས་བཟང་པོ་སློབ་པར་བྱེད་པས།",
    "target": "སྐྱེ་བོ་ རྣམས་ ལ་ ནི་ སློབ་དཔོན་ དང་ འདྲ་བ ར་ དམ་པ འི་ ལུགས་ བཟང་པོ་ སློབ་པ ར་ བྱེད་པ ས །"
  },
  {
    "source": "རྒྱལ་སྲིད་ཀྱི་ཆུ་གཏེར་ཉིན་རེ་བཞིན་ཆོས་ཆོར་དར་བར་བྱེད་པའི་ཟླ་བ་ཉིད་དུ་གྲགས་སོ།།",
    "target": "རྒྱལ་སྲིད་ ཀྱི་ ཆུ་གཏེར་ ཉིན་ རེ་ བཞིན་ ཆོས་ ཆོ ར་ དར་བ ར་ བྱེད་པ འི་ ཟླ་བ་ ཉིད་ དུ་ གྲགས་ སོ ། །"
  },
  {
    "source": "གང་གི་ཁྱིམ་ནོར་དང་ཡོ་བྱད་ཅི་འདོད་པ་དག་གི་འབྱུང་གནས་སུ་གྱུར་པས།",
    "target": "གང་ གི་ ཁྱིམ་ནོར་ དང་ ཡོ་བྱད་ ཅི་ འདོད་པ་ དག་ གི་ འབྱུང་གནས་ སུ་ གྱུར་པ ས །"
  },
  {
    "source": "འཕོངས་པ་བཟློག་པའི་དཔག་བསམ་གྱི་ཤིང་ཆེན་པོ་དང་མཚུངས་ཤིང་།",
    "target": "འཕོངས་པ་ བཟློག་པ འི་ དཔག་བསམ་ གྱི་ ཤིང་ ཆེན་པོ་ དང་ མཚུངས་ ཤིང་ །"
  },
  {
    "source": "ནང་མི་དང་སྣག་གི་གཉེན་རྣམས་ཉིན་མོའི་དབང་ཕྱུག་གིས་བསྐྱངས་པའི་འདབ་བརྒྱའི་ཚལ་བཞིན་དུ་རྒྱས་པར་གྱུར་ཏོ།",
    "target": "ནང་མི་ དང་ སྣག་ གི་ གཉེན་ རྣམས་ ཉིན་མོ འི་ དབང་ཕྱུག་ གིས་ བསྐྱངས་པ འི་ འདབ་ བརྒྱ འི་ ཚལ་ བཞིན་ དུ་ རྒྱས་པ ར་ གྱུར་ ཏོ །"
  },
  {
    "source": "ད་ནི་དཔལ་ལྡན་མཁས་པ་མཐའ་དག་གི།",
    "target": "ད་ ནི་ དཔལ་ལྡན་ མཁས་པ་ མཐའ་དག་ གི །"
  },
  {
    "source": "འདུན་ས་རྣམས་སུ་ཟབ་མོའི་སྨྲ་བ་ཡི།།",
    "target": "འདུན་ས་ རྣམས་ སུ་ ཟབ་མོ འི་ སྨྲ་བ་ ཡི ། །"
  },
  {
    "source": "རྩེ་མོར་བྱོན་པས་སྲི་ཞུའི་གནས་ཅི་ཡང་།",
    "target": "རྩེ་མོ ར་ བྱོན་པ ས་ སྲི་ཞུ འི་ གནས་ ཅི་ ཡང་ །"
  },
  {
    "source": "ཐོབ་པས་ངག་གི་དབང་ཕྱུག་གཞན་པ་ཡིན།",
    "target": "ཐོབ་པ ས་ ངག་ གི་ དབང་ཕྱུག་ གཞན་ པ་ ཡིན །"
  },
  {
    "source": "ཁྲི་སྐོར་པདྨ་ཅན་གྱི་དཔལ་རྒྱས་པས།",
    "target": "ཁྲི་ སྐོར་ པདྨ་ཅན་ གྱི་ དཔལ་ རྒྱས་པ ས །"
  },
  {
    "source": "ཕྱོགས་ལས་རྣམ་རྒྱལ་སྙམ་པར་གྲགས་པ་ཡི།",
    "target": "ཕྱོགས་ ལས་ རྣམ་རྒྱལ་ སྙམ་པ ར་ གྲགས་པ་ ཡི །"
  },
  {
    "source": "བསུང་གིས་སྲིད་གསུམ་ཁྱབ་བྱེད་གནངས་ཆེན་གྱི།",
    "target": "བསུང་ གིས་ སྲིད་ གསུམ་ ཁྱབ་བྱེད་ གནངས་ ཆེན་ གྱི །"
  },
  {
    "source": "དཔྱིད་དུ་བློ་ལྡན་ལང་ཚོ་ཅན་དེ་བྱུང་།",
    "target": "དཔྱིད་ དུ་ བློ་ ལྡན་ ལང་ཚོ་ཅན་ དེ་ བྱུང་ །"
  },
  {
    "source": "གང་གི་ནང་མི་སྣག་གི་གཉེན་རྣམས་ཀྱི།",
    "target": "གང་ གི་ ནང་ མི་ སྣག་ གི་ གཉེན་ རྣམས་ ཀྱི །"
  },
  {
    "source": "སྤྲིན་འཕྲེང་ཆུ་རིས་གཡོ་ལྡན་ཆེར་དར་བའི།",
    "target": "སྤྲིན་ འཕྲེང་ ཆུ་རིས་ གཡོ་ལྡན་ ཆེ ར་ དར་བ འི །"
  },
  {
    "source": "འབྱོར་བའི་གྲུ་ཆར་གྱིས་སྤངས་ས་གཞི་ཡང་།",
    "target": "འབྱོར་བ འི་ གྲུ་ཆར་ གྱིས་ སྤངས་ ས་གཞི་ ཡང་ །"
  },
  {
    "source": "དགེ་བའི་མྱུ་གུ་དག་གིས་གང་བར་གྱུར།",
    "target": "དགེ་བ འི་ མྱུ་གུ་ དག་ གིས་ གང་བ ར་ གྱུར །"
  },
  {
    "source": "དེ་ནས་ཡབ་ཡུམ་གྱིས་རིགས་མཉམ་པ་ལས་བུ་མོ་མཛེས་སྡུག་གི་རི་མོ་རྫོགས་པས་ལྷ་མོ་རྣམས་ཀྱང་ཁེངས་པ་ཐུང་ངུར་བྱེད་པ།",
    "target": "དེ་ ནས་ ཡབ་ཡུམ་ གྱིས་ རིགས་ མཉམ་པ་ ལས་ བུ་མོ་ མཛེས་སྡུག་ གི་ རི་མོ་ རྫོགས་པ ས་ ལྷ་མོ་ རྣམས་ ཀྱང་ ཁེངས་པ་ ཐུང་ངུ ར་ བྱེད་པ །"
  },
  {
    "source": "ཡིད་སྐྱེས་ཀྱི་རྩེ་དགའི་འཁྲི་ཤིང་དཔལ་མོ་འཛོམ་ཞེས་བྱ་བཙུན་མོར་བླངས་ནས།",
    "target": "ཡིད་སྐྱེས་ ཀྱི་ རྩེ་ དག འི་ འཁྲི་ཤིང་ དཔལ་མོ་ འཛོམ་ ཞེས་ བྱ་ བཙུན་ མོ ར་ བླངས་ ནས །"
  },
  {
    "source": "བག་མའི་དགའ་སྟོན་ཆོས་བཟང་གི་འདུན་སའི་རྩེ་འཇོ་འཕོས་པ་ལྟ་བུར་བགྱིས་ཏེ།",
    "target": "བག་མ འི་ དགའ་སྟོན་ ཆོས་ བཟང་ གི་ འདུན་ས འི་ རྩེ་ འཇོ་ འཕོས་པ་ ལྟ་བུ ར་ བགྱིས་ ཏེ །"
  },
  {
    "source": "རིང་ཞིག་ནས་སྲས་ལྕམ་སྲིང་གཉིས་ཀྱང་བྱུང་ངོ་།།",
    "target": "རིང་ ཞིག་ ནས་ སྲས་ ལྕམ་སྲིང་ གཉིས་ ཀྱང་ བྱུང་ ངོ་ ། །"
  },
  {
    "source": "ལག་བཟུང་རེག་པ་གསར་བའི་བདུད་རྩི་ཡིས།",
    "target": "ལག་ བཟུང་ རེག་པ་ གསར་བ འི་ བདུད་རྩི་ ཡིས །"
  },
  {
    "source": "དགའ་བའི་ཁྱོ་ཤུག་དེ་དག་བག་མའི་ཚེ།",
    "target": "དགའ་བ འི་ ཁྱོ་ཤུག་ དེ་ དག་ བག་མ འི་ ཚེ །"
  },
  {
    "source": "མཛའ་བས་སྙིང་ལ་གོ་སྐབས་ཐོབ་གྱུར་ནས།",
    "target": "མཛའ་ བས་ སྙིང་ ལ་ གོ་སྐབས་ ཐོབ་ གྱུར་ ནས །"
  },
  {
    "source": "ཕན་ཚུན་ཡིད་ལ་དང་བས་ཞུགས་པ་བཞིན།",
    "target": "ཕན་ཚུན་ ཡིད་ ལ་ དང་བ ས་ ཞུགས་པ་ བཞིན །"
  },
  {
    "source": "བག་མའི་དགའ་སྟོན་ལ་འོངས་མིའི་བུང་བ།",
    "target": "བག་མ འི་ དགའ་སྟོན་ ལ་ འོངས་ མི འི་ བུང་བ །"
  },
  {
    "source": "ཀུན་དགའི་སྦྲང་རྩི་འཐུངས་པས་མིག་ཟུམ་ཞིང་།",
    "target": "ཀུན་ དག འི་ སྦྲང་རྩི་ འཐུངས་པ ས་ མིག་ ཟུམ་ ཞིང་ །"
  },
  {
    "source": "ན་ཆུང་ཆུ་སྐྱེས་གསར་འབུས་གདོང་རྣམས་ལ།",
    "target": "ན་ ཆུང་ ཆུ་ སྐྱེས་ གསར་ འབུས་ གདོང་ རྣམས་ ལ །"
  },
  {
    "source": "ལྷག་པར་ཆགས་པའི་མཆུ་དག་རབ་ཏུ་སྦྱོར།",
    "target": "ལྷག་པ ར་ ཆགས་པ འི་ མཆུ་ དག་ རབ་ ཏུ་ སྦྱོར །"
  },
  {
    "source": "གཞོན་ནུའི་མཆུ་ཡི་བིམ་པ་ལས།",
    "target": "གཞོན་ནུ འི་ མཆུ་ ཡི་ བིམ་པ་ ལས །"
  },
  {
    "source": "མཆིལ་མའི་བཏུང་བ་ཐོབ་པ་ཡིས།",
    "target": "མཆིལ་མ འི་ བཏུང་བ་ ཐོབ་པ་ ཡིས །"
  },
  {
    "source": "མྱོས་པ་བཞིན་དུ་དཔལ་མོ་དེའི།",
    "target": "མྱོས་པ་ བཞིན་ དུ་ དཔལ་མོ་ དེ འི །"
  },
  {
    "source": "བུ་འདོད་གདུང་བཞི་བར་གྱུར།",
    "target": "བུ་ འདོད་ གདུང་ བཞི་བ ར་ གྱུར །"
  },
  {
    "source": "དགུང་ལོ་ཉི་ཤུ་༼༣བ༦༽གསུམ་ལོན་པའི་ཚེ།",
    "target": "དགུང་ལོ་ ཉི་ཤུ་ ༼ ༣ བ ༦ ༽ གསུམ་ ལོན་པ འི་ ཚེ །"
  },
  {
    "source": "གཞོན་ནུ་དེ་ནི་རིགས་ཡོངས་སུ་སད་པས་འཁོར་བའི་ཉེས་པ་མི་བཟད་པས་ནི་དངངས།",
    "target": "གཞོན་ནུ་ དེ་ ནི་ རིགས་ ཡོངས་ སུ་ སད་པ ས་ འཁོར་བ འི་ ཉེས་པ་ མི་ བཟད་པ ས་ ནི་ དངངས །"
  },
  {
    "source": "འདོད་པའི་ལོངས་སྤྱོད་ཀྱིས་ནི་སུན།",
    "target": "འདོད་པ འི་ ལོངས་སྤྱོད་ ཀྱིས་ ནི་ སུན །"
  },
  {
    "source": "ཟང་ཟིང་གི་འབྱོར་པ་ལ་ནི་རྒྱབ་ཀྱིས་ཕྱོགས།",
    "target": "ཟང་ཟིང་ གི་ འབྱོར་པ་ ལ་ ནི་ རྒྱབ་ ཀྱིས་ ཕྱོགས །"
  },
  {
    "source": "འཆི་བདག་གི་ཡུལ་དུ་གྱུར་པས་ནི་བྲེད།",
    "target": "འཆི་བདག་ གི་ ཡུལ་ དུ་ གྱུར་པ ས་ ནི་ བྲེད །"
  },
  {
    "source": "རྒ་བས་ནི་འཇིགས།",
    "target": "རྒ་བ ས་ ནི་ འཇིགས །"
  },
  {
    "source": "ན་བ་དང་སྐྱེ་བའི་སྡུག་བསྔལ་གྱིས་ཡིད་སྐྱོབས་ངེས་པར་འབྱུང་བ་ལ་དགའ་བར་གྱུར་ནས།",
    "target": "ན་བ་ དང་ སྐྱེ་བ འི་ སྡུག་བསྔལ་ གྱིས་ ཡིད་ སྐྱོབས་ ངེས་པ ར་ འབྱུང་བ་ ལ་ དགའ་བ ར་ གྱུར་ ནས །"
  },
  {
    "source": "ཁང་བཟང་དང་།",
    "target": "ཁང་བཟང་ དང་ །"
  },
  {
    "source": "ཞིང་དང་།",
    "target": "ཞིང་ དང་ །"
  },
  {
    "source": "བྲན་དང་།",
    "target": "བྲན་ དང་ །"
  },
  {
    "source": "ཕྱུགས་དང་།",
    "target": "ཕྱུགས་ དང་ །"
  },
  {
    "source": "རིན་པོ་ཆེ་དང་།",
    "target": "རིན་པོ་ཆེ་ དང་ །"
  },
  {
    "source": "འབྲས་བུའི་བང་མཛོད་ཇི་སྙེད་པའི་དབང་ཕྱུག་གི་འབྱོར་པ་ཆེན་པོ་རྩྭ་བཞིན་དུ་དོར་ཏེ།",
    "target": "འབྲས་བུ འི་ བང་མཛོད་ ཇི་ སྙེད་པ འི་ དབང་ཕྱུག་ གི་ འབྱོར་པ་ ཆེན་པོ་ རྩྭ་ བཞིན་ དུ་ དོར་ ཏེ །"
  },
  {
    "source": "ཡུལ་དབུས་ཕྱོགས་སུ་བྲོས་ནས་དབུ་སྐྲ་མཐོན་མཐིང་ཉིད་ཀྱིས་ཨུཏྤ་ལའི་འདབ་མ་ལྟ་བུའི་རལ་གྲིས་བཅད།",
    "target": "ཡུལ་དབུས་ ཕྱོགས་ སུ་ བྲོས་ ནས་ དབུ་ སྐྲ་ མཐོན་མཐིང་ ཉིད་ ཀྱིས་ ཨུཏྤ་ལ འི་ འདབ་མ་ ལྟ་བུ འི་ རལ་གྲི ས་ བཅད །"
  },
  {
    "source": "རིན་པོ་ཆེའི་རྒྱན་དང་།",
    "target": "རིན་པོ་ཆེ འི་ རྒྱན་ དང་ །"
  },
  {
    "source": "གོས་དང་མཚོན་ཆ་ཐམས་ཅད་དེ་ཉིད་དུ་བོར་བས་ལྷ་དང་བཅས་པའི་འཇིག་རྟེན་ཐམས་ཅད་ཀྱིས།",
    "target": "གོས་ དང་ མཚོན་ཆ་ ཐམས་ཅད་ དེ་ ཉིད་ དུ་ བོར་ བས་ ལྷ་ དང་ བཅས་པ འི་ འཇིག་རྟེན་ ཐམས་ཅད་ ཀྱིས །"
  },
  {
    "source": "ཨ་ཝ་དྷཱུ་ཏཱི་པ་ཞེས་བསྔགས་པའི་ཡུལ་དུ་བྱས་སོ།།",
    "target": "ཨ་ཝ་ དྷཱུ་ ཏཱི་པ་ ཞེས་ བསྔགས་པ འི་ ཡུལ་ དུ་ བྱས་ སོ ། །"
  },
  {
    "source": "དེ་ནས་དཔལ་འབྲུག་པ་རིན་པོ་ཆེ་ངག་དབང་ཆོས་ཀྱི་རྒྱལ་པོ།",
    "target": "དེ་ ནས་ དཔལ་ འབྲུག་པ་ རིན་པོ་ཆེ་ ངག་དབང་ ཆོས་ ཀྱི་ རྒྱལ་པོ །"
  },
  {
    "source": "དགེ་སློང་རིན་ཆེན་རྣམ་རྒྱལ།",
    "target": "དགེ་སློང་ རིན་ཆེན་ རྣམ་རྒྱལ །"
  },
  {
    "source": "འགྲོ་མགོན་ཆོས་སྐྱབས་དཔལ་བཟང་ཁུ་དབོན།",
    "target": "འགྲོ་མགོན་ ཆོས་ སྐྱབས་ དཔལ་ བཟང་ ཁུ་ དབོན །"
  },
  {
    "source": "འབའ་ར་བ་སྤྲུལ་སྐུ་ནམ་མཁའ་རྒྱལ་མཚན།",
    "target": "འབའ་ ར་བ་ སྤྲུལ་སྐུ་ ནམ་མཁའ་ རྒྱལ་མཚན །"
  },
  {
    "source": "ཞྭ་དམར་ནག་གི་སྤྲུལ་པའི་སྐུ།",
    "target": "ཞྭ་ དམར་ནག་ གི་ སྤྲུལ་པ འི་ སྐུ །"
  },
  {
    "source": "འབྲི་སྟག།",
    "target": "འབྲི་ སྟག །"
  },
  {
    "source": "ས་དགེ་རྙིང་གསུམ་གྱི་ཆོས་རྗེ།",
    "target": "ས་ དགེ་ རྙིང་ གསུམ་ གྱི་ ཆོས་ རྗེ །"
  },
  {
    "source": "མཁས་པ་དང་གྲུབ་པ་ཀུ་ས་ལིའི་ཚུལ་ཅན་ཇི་སྙེད་པ་གཙུག་ཏུ་ཁུར།",
    "target": "མཁས་པ་ དང་ གྲུབ་པ་ ཀུ་ས་ལི འི་ ཚུལ་ ཅན་ ཇི་ སྙེད་པ་ གཙུག་ ཏུ་ ཁུར །"
  },
  {
    "source": "སངས་རྒྱས་ཀྱི་བསྟན་པ་ལ་རབ་ཏུ་བྱུང་།",
    "target": "སངས་རྒྱས་ ཀྱི་ བསྟན་པ་ ལ་ རབ་ ཏུ་ བྱུང་ །"
  },
  {
    "source": "དེ་དག་གིས་ཇི་སྐད་དུ་བསྟན་པའི་གདམས་པ་ལ་ནན་ཏན་དུ་མཛད་པས།",
    "target": "དེ་ དག་ གིས་ ཇི་ སྐད་ དུ་ བསྟན་པ འི་ གདམས་པ་ ལ་ ནན་ཏན་ དུ་ མཛད་པ ས །"
  },
  {
    "source": "ས་དཀར་རྙིང་གསུམ།",
    "target": "ས་དཀར་ རྙིང་ གསུམ །"
  },
  {
    "source": "བཀའ་གདམས་གསར་རྙིང་གི་མན་ངག་ཐམས་ཅད་ཐུགས་སུ་བྱོན་པས་གདམས་ངག་ཐམས་ཅད་ལ་བདག་པོ་ལྟ་བུར་སྤྱོད་པའི་ཤེས་རབ་ཀྱི་རྒྱ་མཚོར་ཐམས་ཅད་གྲགས་སོ།།",
    "target": "བཀའ་ གདམས་ གསར་ རྙིང་ གི་ མན་ངག་ ཐམས་ཅད་ ཐུགས་ སུ་ བྱོན་པ ས་ གདམས་ངག་ ཐམས་ཅད་ ལ་ བདག་པོ་ ལྟ་བུ ར་ སྤྱོད་པ འི་ ཤེས་རབ་ ཀྱི་ རྒྱ་མཚོ ར་ ཐམས་ཅད་ གྲགས་ སོ ། །"
  },
  {
    "source": "འདོད་ཡོན་དུག་སྦྲུལ་ལྟར་མཐོང་དེ་ཡི་ཡིད།",
    "target": "འདོད་ཡོན་ དུག་སྦྲུལ་ ལྟ ར་ མཐོང་ དེ་ ཡི་ ཡིད །"
  },
  {
    "source": "སྐྱོ་བས་བསྐུལ་ནས་རབ་བྱུང་བླངས་བྱས་ཏེ།",
    "target": "སྐྱོ་བ ས་ བསྐུལ་ ནས་ རབ་བྱུང་ བླངས་ བྱས་ ཏེ །"
  },
  {
    "source": "སྔོན་གྱི་རྒྱལ་བའི་ཞབས་མཐིལ་དམར་བ་ཡི།",
    "target": "སྔོན་ གྱི་ རྒྱལ་བ འི་ ཞབས་ མཐིལ་ དམར་བ་ ཡི །"
  },
  {
    "source": "བཀྲ་ཤིས་འཁོར་ལོའི་རི་མོས་གཤེགས་དེར་སོང་།",
    "target": "བཀྲ་ཤིས་ འཁོར་ལོ འི་ རི་མོ ས་ གཤེགས་ དེ ར་ སོང་ །"
  },
  {
    "source": "ཡོན་ཏན་གྱིས་གང་ཆོས་ཀྱི་བང་མཛོད་དུ།",
    "target": "ཡོན་ཏན་ གྱིས་ གང་ ཆོས་ ཀྱི་ བང་མཛོད་ དུ །"
  },
  {
    "source": "བཤེས་གཉེན་བརྒྱ་ཕྲག་ལུང་གི་སྒོ་ནས་ཞུགས།",
    "target": "བཤེས་གཉེན་ བརྒྱ་ ཕྲག་ ལུང་ གི་ སྒོ་ ནས་ ཞུགས །"
  },
  {
    "source": "དྲན་ཤེས་ཏིང་འཛིན་ཐེམ་སྐས་ལ་འཛེགས་ནས།",
    "target": "དྲན་ཤེས་ ཏིང་འཛིན་ ཐེམ་སྐས་ ལ་ འཛེགས་ ནས །"
  },
  {
    "source": "མཆོག་གི་ས་ལ་ལྟ་བའི་གོ་སྐབས་དབྱེ།",
    "target": "མཆོག་ གི་ ས་ ལ་ ལྟ་བ འི་ གོ་སྐབས་ དབྱེ །"
  },
  {
    "source": "ཁྱད་པར་ཐོག་མ་མེད་པ་ཉིད་ནས་དགེ་བའི་བཤེས་གཉེན་དུ་གྱུར་པ་སྤྲུལ་པའི་སྐུ་ཆོས་ཀྱི་གྲགས་པ་ལ།",
    "target": "ཁྱད་པ ར་ ཐོག་མ་ མེད་པ་ ཉིད་ ནས་ དགེ་བ འི་ བཤེས་གཉེན་ དུ་ གྱུར་པ་ སྤྲུལ་པ འི་ སྐུ་ ཆོས་ ཀྱི་ གྲགས་པ་ ལ །"
  },
  {
    "source": "དཔལ་འཁོར་ལོ་སྡོམ་པའི་དཀྱིལ་འཁོར་དུ་དབང་བཞི་རྫོགས་པར་གསན་པའི་ཚེ།",
    "target": "དཔལ་ འཁོར་ལོ་སྡོམ་པ འི་ དཀྱིལ་འཁོར་ དུ་ དབང་ བཞི་ རྫོགས་པ ར་ གསན་པ འི་ ཚེ །"
  },
  {
    "source": "བླ་མ་འཁོར་༼༤ན༧༽ལོ་སྡོམ་པ་ཉིད་དུ་གཟིགས་པའི་སྐད་ཅིག་དེ་ཉིད་ལ།",
    "target": "བླ་མ་ འཁོར་ ༼ ༤ ན ༧ ༽ ལོ་ སྡོམ་པ་ ཉིད་ དུ་ གཟིགས་པ འི་ སྐད་ ཅིག་ དེ་ ཉིད་ ལ །"
  },
  {
    "source": "ཁྱོད་མ་འོངས་པའི་དུས་ན་དེ་བཞིན་གཤེགས་པ་རིན་ཆེན་སྙིང་པོ་ཞེས་བྱ་བར་འགྱུར་རོ་ཞེས་ལུང་བསྟན་པ་བརྙེས་ཤིང་།",
    "target": "ཁྱོད་ མ་ འོངས་པ འི་ དུས་ ན་ དེ་བཞིན་གཤེགས་པ་ རིན་ཆེན་སྙིང་པོ་ ཞེས་ བྱ་བ ར་ འགྱུར་ རོ་ ཞེས་ ལུང་ བསྟན་པ་ བརྙེས་ ཤིང་ །"
  },
  {
    "source": "བདེ་མཆོག་རྩ་རྒྱུད་ཀྱི་བཤད་པ་དང་།",
    "target": "བདེ་མཆོག་ རྩ་རྒྱུད་ ཀྱི་ བཤད་པ་ དང་ །"
  },
  {
    "source": "མཻ་ཏྲི་ལུགས་ཀྱི་སྙན་རྒྱུད།",
    "target": "མཻ་ ཏྲི་ ལུགས་ ཀྱི་ སྙན་ རྒྱུད །"
  },
  {
    "source": "དགྱེས་རྡོར་དང་དུས་ཀྱི་འཁོར་ལོའི་དབང་རྒྱུད་བཤད་ལ་སོགས་པ་དམ་པའི་ཆོས་མཐའ་ཡས་པ་གསན་ཞིང་།",
    "target": "དགྱེས་ རྡོ ར་ དང་ དུས་ ཀྱི་ འཁོར་ལོ འི་ དབང་ རྒྱུད་ བཤད་ ལ་ སོགས་པ་ དམ་པ འི་ ཆོས་ མཐའ་ཡས་པ་ གསན་ ཞིང་ །"
  },
  {
    "source": "ཁྱད་པར་ལྷན་ཅིག་སྐྱེས་སྦྱོར་ཉན་པའི་དུས་སུ་ཉེས་པ་ཐམས་ཅད་འབྱུང་བའི་སྒོ་ནི་སེམས་གཡེངས་པ་དང་།",
    "target": "ཁྱད་པ ར་ ལྷན་ ཅིག་ སྐྱེས་ སྦྱོར་ ཉན་པ འི་ དུས་ སུ་ ཉེས་པ་ ཐམས་ཅད་ འབྱུང་བ འི་ སྒོ་ ནི་ སེམས་ གཡེངས་པ་ དང་ །"
  },
  {
    "source": "ལེགས་པ་ཐམས་ཅད་ནི་མ་བཅོས་པ་ཉིད་ཀྱིས་སྦྱར་བར་རིག་ནས།",
    "target": "ལེགས་པ་ ཐམས་ཅད་ ནི་ མ་ བཅོས་པ་ ཉིད་ ཀྱིས་ སྦྱར་བ ར་ རིག་ ནས །"
  },
  {
    "source": "མ་དུལ་བའི་སེམས་ཀྱི་གླང་པོ་འདོད་པའི་ཡུལ་ལ་རྒྱུག་པ་སློག་སྟེ་དྲན་པའི་ལྕགས་ཀྱུས་རྣལ་དུ་གནས་པར་གྲུབ་པའི་ཚེ།",
    "target": "མ་ དུལ་བ འི་ སེམས་ ཀྱི་ གླང་པོ་ འདོད་པ འི་ ཡུལ་ ལ་ རྒྱུག་པ་ སློག་ སྟེ་ དྲན་པ འི་ ལྕགས་ཀྱུ ས་ རྣལ་ དུ་ གནས་པ ར་ གྲུབ་པ འི་ ཚེ །"
  },
  {
    "source": "དེ་ཁོ་ན་ཉིད་ཀྱི་ཕྱོགས་ལ་འདྲིས་པས་འདི་ནི་སེམས་ཀྱི་རྣལ་འབྱོར་པའོ་ཞེས་བརྗོད་པར་བྱས་སོ།།",
    "target": "དེ་ཁོ་ན་ཉིད་ ཀྱི་ ཕྱོགས་ ལ་ འདྲིས་པ ས་ འདི་ ནི་ སེམས་ ཀྱི་ རྣལ་འབྱོར་པ འོ་ ཞེས་ བརྗོད་པ ར་ བྱས་ སོ ། །"
  },
  {
    "source": "དེ་ནས་ཇོ་བོ་ནཱ་རོ་པའི་ཁྱད་ཆོས་བསྲེ་སྐོར་གྱི་ཁྲིད་བསྐྱངས་པ་ན།",
    "target": "དེ་ ནས་ ཇོ་བོ་ ནཱ་རོ་པ འི་ ཁྱད་ཆོས་ བསྲེ་ སྐོར་ གྱི་ ཁྲིད་ བསྐྱངས་པ་ ན །"
  },
  {
    "source": "ཞག་བདུན་གྱིས་གཏུམ་མོའི་དྲོད་རང་འབར་དུ་བྱུང་ཞིང་།",
    "target": "ཞག་ བདུན་ གྱིས་ གཏུམ་མོ འི་ དྲོད་ རང་ འབར་ དུ་ བྱུང་ ཞིང་ །"
  },
  {
    "source": "རླུང་མལ་དུ་ཚུད་པའི་སྟོབས་ལས་རིགས་དྲུག་གི་གནས་སྦྱོང་ཅི་ཡང་བྱུང་བ་དེ་ཀ་ལྟར་བསྐྱངས་པས་རེ་ཞིག་ན་རྩ་ཆེར་དག་པས་སྲོག་ཐུར་གོང་བུ་གཅིག་ཏུ་འདྲེས་ཏེ་དབུ་མར་ཚུད།",
    "target": "རླུང་ མལ་ དུ་ ཚུད་པ འི་ སྟོབས་ ལས་ རིགས་ དྲུག་ གི་ གནས་ སྦྱོང་ ཅི་ ཡང་ བྱུང་བ་ དེ་ ཀ་ ལྟ ར་ བསྐྱངས་པ ས་ རེ་ ཞིག་ ན་ རྩ་ ཆེ ར་ དག་པ ས་ སྲོག་ ཐུར་ གོང་བུ་ གཅིག་ ཏུ་ འདྲེས་ ཏེ་ དབུ་མ ར་ ཚུད །"
  },
  {
    "source": "ཐོད་བརྒལ་སྒྱུ་མའི་ཉམས་ལོངས་སྤྱོད་རྫོགས་པ་དང་སྤྲུལ་པའི་སྐུའི་སངས་རྒྱས་ཀྱི་ཞིང་ཅི་ཡང་གཟིགས་ནས་ཡོན་ཏན་བརྒྱད་ཀྱི་འགོ་རྩོམ་པ་ལ་ཞུགས་པའི་ཚེ།",
    "target": "ཐོད་ བརྒལ་ སྒྱུ་མ འི་ ཉམས་ ལོངས་སྤྱོད་ རྫོགས་པ་ དང་ སྤྲུལ་པ འི་ སྐུ འི་ སངས་རྒྱས་ ཀྱི་ ཞིང་ ཅི་ ཡང་ གཟིགས་ ནས་ ཡོན་ཏན་ བརྒྱད་ ཀྱི་ འགོ་རྩོམ་པ་ ལ་ ཞུགས་པ འི་ ཚེ །"
  },
  {
    "source": "བླ་མ་མཆོག་གི་ཞལ་སྔ་ནས་ཀྱང་།",
    "target": "བླ་མ་ མཆོག་ གི་ ཞལ་ སྔ་ ནས་ ཀྱང་ །"
  },
  {
    "source": "འདི་ནི་ཙཎྜ་ལི་པའོ་ཞེས་བསྟོད་ཅིང་།",
    "target": "འདི་ ནི་ ཙཎྜ་ལི་ པ འོ་ ཞེས་ བསྟོད་ ཅིང་ །"
  },
  {
    "source": "ཡུལ་ཉི་ཤུ་རྩ་བཞིའི་གྱ་བ་ཙ་རི་ཏྲ་རང་བྱུང་གི་ཕོ་བྲང་།",
    "target": "ཡུལ་ ཉི་ཤུ་ རྩ་ བཞི འི་ གྱ་བ་ ཙ་རི་ ཏྲ་ རང་བྱུང་ གི་ ཕོ་བྲང་ །"
  },
  {
    "source": "མ་དང་མཁའ་འགྲོས་མངོན་སུམ་དུ་བསྟེན་པ།",
    "target": "མ་ དང་ མཁའ་འགྲོ ས་ མངོན་སུམ་ དུ་ བསྟེན་པ །"
  },
  {
    "source": "སྐལ་བ་དང་ལྡན་པ་རྣམས་སྤ་བཀོང་ཞིང་།",
    "target": "སྐལ་བ་ དང་ ལྡན་པ་ རྣམས་ སྤ་ བཀོང་ ཞིང་ །"
  },
  {
    "source": "དམན་པ་དག་ཚར་གཅོད་པའི་གནས།",
    "target": "དམན་པ་ དག་ ཚར་ གཅོད་པ འི་ གནས །"
  },
  {
    "source": "ཉམས་རྟོགས་གཅིག་ཏུ་འཆར་བའི་ཞིང་དུ།",
    "target": "ཉམས་རྟོགས་ གཅིག་ ཏུ་ འཆར་བ འི་ ཞིང་ དུ །"
  },
  {
    "source": "རྗེ་བཙུན་ཞིབས་ཀྱི་པདྨོ་བསྟེན་བཞིན་པས་ཕེབས་པའི་ཚེ།",
    "target": "རྗེ་བཙུན་ ཞིབས་ ཀྱི་ པདྨོ་ བསྟེན་ བཞིན་པ ས་ ཕེབས་པ འི་ ཚེ །"
  },
  {
    "source": "ཞིང་སྐྱོང་མ་ཐམས་ཅད་ཀྱི་དབང་མོ།",
    "target": "ཞིང་སྐྱོང་ མ་ ཐམས་ཅད་ ཀྱི་ དབང་ མོ །"
  },
  {
    "source": "བོད་ཡུལ་ལྷན་ཅིག་སྐྱེས་མ་ཞེས་བྱ་བའི་རྡོ་རྗེ་གཡུ་སྒྲོན་མ་གཡོག་དང་བཅས་པས་བཟའ་བཏུང་གྱ་ནོམ་པས་མཆོད་ཅིང་།",
    "target": "བོད་ཡུལ་ ལྷན་ ཅིག་ སྐྱེས་མ་ ཞེས་ བྱ་བ འི་ རྡོ་རྗེ་ གཡུ་ སྒྲོན་མ་ གཡོག་ དང་ བཅས་པ ས་ བཟའ་བཏུང་ གྱ་ ནོམ་པ ས་ མཆོད་ ཅིང་ །"
  },
  {
    "source": "ལས་ཀྱི་ཕྱག་རྒྱ་མོ་མཛད་པས།",
    "target": "ལས་ ཀྱི་ ཕྱག་རྒྱ་ མོ་ མཛད་པ ས །"
  },
  {
    "source": "ཉི་ཟླའི་ཐིག་ལེ་དབུ་མའི་མས་སྣར་སྒྲ་གཅན་གྱིས་ཟོས་པས་རླུང་སེམས་ཐིག་ལེ་གྱན་དུ་རེངས་ནས་ལྟེ་བ་མན་གྱི་རྩའི་མདུད་པ་བཤིག་གོ།།",
    "target": "ཉི་ཟླ འི་ ཐིག་ལེ་ དབུ་མ འི་ མ ས་ སྣ ར་ སྒྲ་གཅན་ གྱིས་ ཟོས་པ ས་ རླུང་ སེམས་ ཐིག་ལེ་ གྱན་ དུ་ རེངས་ ནས་ ལྟེ་བ་ མན་ གྱི་ རྩ འི་ མདུད་པ་ བཤིག་ གོ ། །"
  },
  {
    "source": "ཟླ་བཞིན་མར་འཁྱུད་འཛག་མེད་ཀྱི།",
    "target": "ཟླ་ བཞིན་ མར་ འཁྱུད་ འཛག་ མེད་ ཀྱི །"
  },
  {
    "source": "རྙེད་པའི་རབ་དགའ་༼༤བ༨༽རྒྱས་པ་ནི།",
    "target": "རྙེད་པ འི་ རབ་དགའ་ ༼ ༤ བ ༨ ༽ རྒྱས་པ་ ནི །"
  },
  {
    "source": "འདོད་པའི་བདེ་བ་མ་ལུས་པས།",
    "target": "འདོད་པ འི་ བདེ་བ་ མ་ ལུས་པ ས །"
  },
  {
    "source": "ཆ་ཙམ་དོ་ཟླ་མིན་པར་གྱུར།",
    "target": "ཆ་ ཙམ་ དོ་ཟླ་ མིན་པ ར་ གྱུར །"
  },
  {
    "source": "བླ་མའི་བཀའ་དྲིན་སྙིང་ལ་ཞེན་པ་དེར།",
    "target": "བླ་མ འི་ བཀའ་དྲིན་ སྙིང་ ལ་ ཞེན་པ་ དེ ར །"
  },
  {
    "source": "ཕུན་ཚོགས་ཡོན་ཏན་མ་ལུས་འོངས་གྱུར་བ།",
    "target": "ཕུན་ཚོགས་ ཡོན་ཏན་ མ་ ལུས་ འོངས་ གྱུར་བ །"
  },
  {
    "source": "ཟླ་བ་གང་བ་ལྟ་བུའི་པདྨའི་མཚོར།",
    "target": "ཟླ་བ་ གང་བ་ ལྟ་བུ འི་ པདྨ འི་ མཚོ ར །"
  },
  {
    "source": "ཡིད་འོངས་དད་པའི་སྡེ་དག་འདུས་པ་བཞིན།",
    "target": "ཡིད་ འོངས་ དད་པ འི་ སྡེ་ དག་ འདུས་པ་ བཞིན །"
  },
  {
    "source": "དེ་ནས་ཚ་ཟེར་གྱི་གདུལ་བས་གནས་སྔོན་ཞུ་བ་འཁྱིལ་བ་ལྟ་བུའི་མཚོ་ཕོ་བྲང་ཁར།",
    "target": "དེ་ ནས་ ཚ་ཟེར་ གྱི་ གདུལ་བ ས་ གནས་ སྔོན་ ཞུ་བ་ འཁྱིལ་བ་ ལྟ་བུ འི་ མཚོ་ ཕོ་བྲང་ ཁར །"
  },
  {
    "source": "སིནྡུ་རའི་རི་བོ་ཉི་མ་བརྒྱའི་ཞུན་མས་བྱུགས་པ་ལྟ་བུའི་རྡོ་རྗེ་ཕག་མོ་དང་མཇལ་ཏེ་རིགས་ཀྱི་ང་རྒྱལ་གཞོམ་པའི་ཕྱིར་སྤྱོད་པ་ལ་སོང་ཞིག་ཅེས་བསྐུལ་བ་ལྟར་དུ།",
    "target": "སིནྡུ་ ར འི་ རི་བོ་ ཉི་མ་ བརྒྱ འི་ ཞུན་མ ས་ བྱུགས་པ་ ལྟ་བུ འི་ རྡོ་རྗེ་ཕག་མོ་ དང་ མཇལ་ ཏེ་ རིགས་ ཀྱི་ ང་རྒྱལ་ གཞོམ་པ འི་ ཕྱི ར་ སྤྱོད་པ་ ལ་ སོང་ ཞིག་ ཅེས་ བསྐུལ་བ་ ལྟ ར་ དུ །"
  },
  {
    "source": "ལ་བ་ནག་པོ་ཞིག་ནི་སྐུ་ལ་གསོལ།",
    "target": "ལ་བ་ ནག་པོ་ ཞིག་ ནི་ སྐུ་ ལ་ གསོལ །"
  },
  {
    "source": "མི་རྐང་གླིང་བུ་གཅིག་ནི་ཕྱག་ན་བསྣམས།",
    "target": "མི་ རྐང་གླིང་ བུ་ གཅིག་ ནི་ ཕྱག་ ན་ བསྣམས །"
  },
  {
    "source": "ཞིང་གི་ཚལ་པ་ཞིག་ནི་གདན་དུ་བྱས་ཏེ།",
    "target": "ཞིང་ གི་ ཚལ་པ་ ཞིག་ ནི་ གདན་ དུ་ བྱས་ ཏེ །"
  },
  {
    "source": "དུར་ཁྲོད་བས་མཐའ།",
    "target": "དུར་ཁྲོད་ བས་ མཐའ །"
  },
  {
    "source": "རོང་རི་འཐུལ་ཞེས་བྱ་བ་ལྷ་མ་སྲིན་དྲེགས་པའི་རྒྱུ་སྲང་ཡོད་པ་དེར་བཞུགས་པས།",
    "target": "རོང་ རི་ འཐུལ་ ཞེས་ བྱ་བ་ ལྷ་ མ་ སྲིན་ དྲེགས་པ འི་ རྒྱུ་སྲང་ ཡོད་པ་ དེ ར་ བཞུགས་པ ས །"
  },
  {
    "source": "མི་མ་ཡིན་གྱི་དམག་གིས་བསྐོར་ཏེ།",
    "target": "མི་ མ་ ཡིན་ གྱི་ དམག་ གིས་ བསྐོར་ ཏེ །"
  },
  {
    "source": "གནམ་ལྕགས་འབེབས་པ་དང་།",
    "target": "གནམ་ལྕགས་ འབེབས་པ་ དང་ །"
  },
  {
    "source": "མེས་བསྲེག་པ་དང་།",
    "target": "མེ ས་ བསྲེག་པ་ དང་ །"
  },
  {
    "source": "རིའི་བར་དུ་བཙིར་བ་དང་།",
    "target": "རི འི་ བར་ དུ་ བཙིར་བ་ དང་ །"
  },
  {
    "source": "སྣ་ཚོགས་པའི་མཚོན་ཆ་འཕངས་པ་ཐམས་ཅད་ནམ་མཁའ་སྟོང་པ་ལ་བྱས་པ་བཞིན་དུ་གྱུར་ནས།",
    "target": "སྣ་ཚོགས་པ འི་ མཚོན་ཆ་ འཕངས་པ་ ཐམས་ཅད་ ནམ་མཁའ་ སྟོང་པ་ ལ་ བྱས་པ་ བཞིན་ དུ་ གྱུར་ ནས །"
  },
  {
    "source": "དེ་དག་འཇིགས་ནས།",
    "target": "དེ་ དག་ འཇིགས་ ནས །"
  },
  {
    "source": "འདི་ནི་སྒྱུ་མའི་གར་མཁན་ནོ་ཞེས་བསྒྲགས་སོ།།",
    "target": "འདི་ ནི་ སྒྱུ་མ འི་ གར་མཁན་ ནོ་ ཞེས་ བསྒྲགས་ སོ ། །"
  },
  {
    "source": "དེ་ནས་རྗེའི་བཀའ་ཐོད་དུ་བཅིངས་ཏེ།",
    "target": "དེ་ ནས་ རྗེ འི་ བཀའ་ ཐོད་ དུ་ བཅིངས་ ཏེ །"
  },
  {
    "source": "དཔལ་བཀྲ་ཤིས་མཐོང་སྨོན་གྱི་སྒྲུབ་སྡེར་ལོ་གསུམ་གྱི་བཅད་རྒྱ་མཛད་བཞུགས་པའི་ཚེ།",
    "target": "དཔལ་ བཀྲ་ཤིས་ མཐོང་ སྨོན་ གྱི་ སྒྲུབ་སྡེ ར་ ལོ་ གསུམ་ གྱི་ བཅད་རྒྱ་ མཛད་ བཞུགས་པ འི་ ཚེ །"
  },
  {
    "source": "ཉིན་གཅིག་སློབ་དཔོན་ཆེན་པོ་པདྨ་འབྱུང་གནས་ཟ་ཧོར་རྒྱལ་པོའི་ཆས་ཞུགས་པ།",
    "target": "ཉིན་ གཅིག་ སློབ་དཔོན་ ཆེན་པོ་ པདྨ་ འབྱུང་གནས་ ཟ་ཧོར་ རྒྱལ་པོ འི་ ཆས་ཞུགས་པ །"
  },
  {
    "source": "བཙུན་མོ་གཉིས་དང་བཅས་པ་བྱོན་ནས།",
    "target": "བཙུན་མོ་ གཉིས་ དང་ བཅས་པ་ བྱོན་ ནས །"
  },
  {
    "source": "འདོད་པའི་གནས་ལ་བཀའ་དྲིན་དུ་མཛད་ནས།",
    "target": "འདོད་པ འི་ གནས་ ལ་ བཀའ་དྲིན་ དུ་ མཛད་ ནས །"
  },
  {
    "source": "རིང་ཞིག་ལོན་པ་ན་མ་ཅིག་ལབས་ཀྱི་སྒྲོན་མ་བུ་མོ་ལོ་བཅུ་དྲུག་ལོན་པའི་ལང་ཚོ་ཅན་བལྟ་བས་མི་ངོམས་པ་མཐོང་བ་ཙམ་གྱིས་བླ་ན་མེད་པའི་བདེ་བ་སྟེར་བར་མཛད་པ་བྱོན་ཏེ།",
    "target": "རིང་ ཞིག་ ལོན་པ་ ན་ མ་ ཅིག་ ལབས་ ཀྱི་ སྒྲོན་མ་ བུ་མོ་ ལོ་ བཅུ་ དྲུག་ ལོན་པ འི་ ལང་ཚོ་ཅན་ བལྟ་བ ས་ མི་ ངོམས་པ་ མཐོང་བ་ ཙམ་ གྱིས་ བླ་ ན་ མེད་པ འི་ བདེ་བ་ སྟེར་བ ར་ མཛད་པ་ བྱོན་ ཏེ །"
  },
  {
    "source": "གཅོད་དང་འཕོ་བའི་ཟབ་གནད་སྩལ་ནས།",
    "target": "གཅོད་ དང་ འཕོ་བ འི་ ཟབ་ གནད་ སྩལ་ ནས །"
  },
  {
    "source": "ཁོ་མོ་ལ་རོལ་དང་སྙིང་གའི་རྩ་མདུད་ངེས་པར་གྲོལ་བར་འགྱུར་ཅེས་གསུང་བ་ཐོས་མ་ཐག།",
    "target": "ཁོ་མོ་ ལ་ རོལ་ དང་ སྙིང་ག འི་ རྩ་ མདུད་ ངེས་པ ར་ གྲོལ་བ ར་ འགྱུར་ ཅེས་ གསུང་བ་ ཐོས་ མ་ ཐག །"
  },
  {
    "source": "དེ་ཉིད་དུ་སྐུ་ལ་འཁྲིལ་ནས་དགའ་མགུར་སྤྱོད་པའི་མོད་ཉིད་ལ་སྙིང་གའི་རྩ་མདུད་དྭངས་མ་ཁྱབ་པའི་ཟག་པ་མེད་པའི་བདེ་བ་ཆེན་པོ་འོད་གསལ་བའི་རང་བཞིན་སྟོང་པ་ཉིད་ཀྱིས་འཁྱུད་པ་ལ་འབྱམས་པར་གྱུར་ཅིང་།",
    "target": "དེ་ ཉིད་ དུ་ སྐུ་ ལ་ འཁྲིལ་ ནས་ དགའ་ མགུ ར་ སྤྱོད་པ འི་ མོད་ ཉིད་ ལ་ སྙིང་ག འི་ རྩ་ མདུད་ དྭངས་མ་ ཁྱབ་པ འི་ ཟག་པ་ མེད་པ འི་ བདེ་བ་ ཆེན་པོ་ འོད་གསལ་ བ འི་ རང་བཞིན་ སྟོང་པ་ཉིད་ ཀྱིས་ འཁྱུད་པ་ ལ་ འབྱམས་པ ར་ གྱུར་ ཅིང་ །"
  },
  {
    "source": "དེ་ནས་རིགས་ལྡན་གྱི་ཕོ་ཉ་མོ་ཡང་ཡང་དུ་མཆོད་པས།",
    "target": "དེ་ ནས་ རིགས་ལྡན་ གྱི་ ཕོ་ཉ་མོ་ ཡང་ ཡང་ དུ་ མཆོད་པ ས །"
  },
  {
    "source": "བྱང་ཆུབ་ཀྱི་སེམས་ཅིག་ཅར་དུ་ལུས་ཀྱི་བ་སྤུའི་བུ་ག་༼༥ན༩༽ཐམས་ཅད་ཀྱིས་ཕྱིར་འབྱིན་པ་དང་ནང་དུ་སྡུད་པའི་ནུས་པ་བརྙེས་ཤིང་།",
    "target": "བྱང་ཆུབ་ ཀྱི་ སེམས་ ཅིག་ ཅར་ དུ་ ལུས་ ཀྱི་ བ་སྤུ འི་ བུ་ག་ ༼ ༥ ན ༩ ༽ ཐམས་ཅད་ ཀྱིས་ ཕྱི ར་ འབྱིན་པ་ དང་ ནང་ དུ་ སྡུད་པ འི་ ནུས་པ་ བརྙེས་ ཤིང་ །"
  },
  {
    "source": "རྔོ་བ་ལ་ཕྱག་མཛུབ་དིམ་པ་ལ་སོགས་པ་ཕྱི་རོལ་གྱི་སྣང་བ་ལ་གང་བྱ་བྱ་བཏུབ་པ་བྱུང་བའི་ཚེ།",
    "target": "རྔོ་བ་ ལ་ ཕྱག་ མཛུབ་ དིམ་པ་ ལ་ སོགས་པ་ ཕྱི་རོལ་ གྱི་ སྣང་བ་ ལ་ གང་ བྱ་ བྱ་ བཏུབ་པ་ བྱུང་བ འི་ ཚེ །"
  },
  {
    "source": "རིགས་ལས་འདས་པའི་དངོས་གྲུབ་བརྙེས་པའི་བཙུན་མོ་ཅན་ཞེས་འཇིག་རྟེན་དུ་གྲགས་པར་གྱུར་ཏོ།",
    "target": "རིགས་ ལས་ འདས་པ འི་ དངོས་གྲུབ་ བརྙེས་པ འི་ བཙུན་མོ་ ཅན་ ཞེས་ འཇིག་རྟེན་ དུ་ གྲགས་པ ར་ གྱུར་ ཏོ །"
  },
  {
    "source": "དེ་ནས་མགྲིན་པའི་བར་དུ་བྱང་ཆུབ་ཀྱི་སེམས་བརྟན་ནས་རྡོ་རྗེའི་གླུའི་མཛོད་བརྡོལ་ཞིང་གང་གི་སྐུ་ནི་འདབ་བརྒྱའི་དབང་པོ་ཁ་བྱེ་བ་ཐག་གི་ཁ་དོག་ལྟར་བཀྲག་མདངས་ཅན་གྱི་གཞོན་ནུའི་ལང་ཚོ་གཟུང་བས་ཐམས་ཅད་ཀྱིས་བསྟོད་པའི་ཡུལ་གཅིག་པུར་གྱུར་པས།",
    "target": "དེ་ ནས་ མགྲིན་པ འི་ བར་ དུ་ བྱང་ཆུབ་ ཀྱི་ སེམས་ བརྟན་ ནས་ རྡོ་རྗེ འི་ གླུ འི་ མཛོད་ བརྡོལ་ ཞིང་ གང་ གི་ སྐུ་ ནི་ འདབ་ བརྒྱ འི་ དབང་པོ་ ཁ་ བྱེ་བ་ ཐག་ གི་ ཁ་དོག་ ལྟ ར་ བཀྲག་ མདངས་ ཅན་ གྱི་ གཞོན་ནུ འི་ ལང་ ཚོ་ གཟུང་བ ས་ ཐམས་ཅད་ ཀྱིས་ བསྟོད་པ འི་ ཡུལ་ གཅིག་པུ ར་ གྱུར་པ ས །"
  },
  {
    "source": "ཆོས་ཀྱི་སྒོ་ཕྱེ་སྟེ་སྐལ་བ་དང་ལྡན་པ་རྣམས་རྗེས་སུ་འཛིན་བཞིན་དུ་བཞུགས་སོ།།",
    "target": "ཆོས་ ཀྱི་ སྒོ་ ཕྱེ་ སྟེ་ སྐལ་བ་ དང་ ལྡན་པ་ རྣམས་ རྗེས་ སུ་ འཛིན་ བཞིན་ དུ་ བཞུགས་ སོ ། །"
  },
  {
    "source": "ནགས་མཐོང་བྲག་སྐྱིབས་ཉམས་དགའ་དེ་དག་ན།",
    "target": "ནགས་ མཐོང་ བྲག་ སྐྱིབ ས་ ཉམས་ དགའ་ དེ་ དག་ ན །"
  },
  {
    "source": "དོན་མེད་བྱ་བ་མི་རྩོམ་མུ་ཅོར་དུ།",
    "target": "དོན་ མེད་ བྱ་བ་ མི་ རྩོམ་ མུ་ཅོར་ དུ །"
  },
  {
    "source": "སྨྲ་བ་སྤངས་པ་རབ་ཞིའི་རོ་མྱང་དེའི།",
    "target": "སྨྲ་བ་ སྤངས་པ་ རབ་ ཞི འི་ རོ་ མྱང་ དེ འི །"
  },
  {
    "source": "དགའ་བ་འཆི་མེད་བུ་ལའང་ཡོད་དམ་ཅི།",
    "target": "དགའ་བ་ འཆི་མེད་ བུ་ ལ འང་ ཡོད་ དམ་ ཅི །"
  },
  {
    "source": "དེ་ཡི་གྲགས་པ་ཟླ་བའི་འོད་ལྟར་ནི།",
    "target": "དེ་ ཡི་ གྲགས་པ་ ཟླ་བ འི་ འོད་ ལྟ ར་ ནི །"
  },
  {
    "source": "དཀར་བས་ཕྱོགས་རྣམས་དབང་དུ་བྱས་པའི་ཚེ།",
    "target": "དཀར་བ ས་ ཕྱོགས་ རྣམས་ དབང་ དུ་ བྱས་པ འི་ ཚེ །"
  },
  {
    "source": "ལག་པའི་པདྨ་ཟུམ་པའི་ཅོད་པན་གྱིས།",
    "target": "ལག་པ འི་ པདྨ་ ཟུམ་པ འི་ ཅོད་པན་ གྱིས །"
  },
  {
    "source": "ལྷར་བཅས་འཇིག་རྟེན་མ་ལུས་ཕྱག་འཚལ་བྱེད།",
    "target": "ལྷ ར་ བཅས་ འཇིག་རྟེན་ མ་ ལུས་ ཕྱག་ འཚལ་ བྱེད །"
  },
  {
    "source": "འཆི་མེད་གནས་ལ་མངོན་དགྱེས་རིག་འཛིན་རྣམས།",
    "target": "འཆི་མེད་ གནས་ ལ་ མངོན་ དགྱེས་ རིག་འཛིན་ རྣམས །"
  },
  {
    "source": "སྙིང་སྟོབས་རྫོགས་པའི་ཟླ་བ་དེ་མཐོང་ནས།",
    "target": "སྙིང་སྟོབས་ རྫོགས་པ འི་ ཟླ་བ་ དེ་ མཐོང་ ནས །"
  },
  {
    "source": "ལེགས་བཤད་ཀུན་དེའི་ཆུན་པོའི་སྐྱེས་འབུལ་བ།",
    "target": "ལེགས་བཤད་ ཀུན་ དེ འི་ ཆུན་པོ འི་ སྐྱེས་ འབུལ་བ །"
  },
  {
    "source": "སྒྲུབ་ཁང་རྫིང་བུའི་ངོགས་དེར་འོངས་པ་བཞིན།",
    "target": "སྒྲུབ་ཁང་ རྫིང་བུ འི་ ངོགས་ དེ ར་ འོངས་པ་ བཞིན །"
  },
  {
    "source": "དེ་ནས་འཇམ་པའི་དབྱངས་ཆོས་ཀྱི་གྲགས་པ་ཞིང་གཞན་དུ་གཤེགས་པར་དགོངས་ཏེ།",
    "target": "དེ་ ནས་ འཇམ་པ འི་ དབྱངས་ ཆོས་ ཀྱི་ གྲགས་པ་ ཞིང་ གཞན་ དུ་ གཤེགས་པ ར་ དགོངས་ ཏེ །"
  },
  {
    "source": "ཐར་པའི་ལམ་དུ་ཁྲིད་བཞིན་པའི་གདུལ་བྱ་རྣམས་འདི་ཉིད་ལ་གཏད་དེ།",
    "target": "ཐར་པ འི་ ལམ་ དུ་ ཁྲིད་ བཞིན་པ འི་ གདུལ་བྱ་ རྣམས་ འདི་ ཉིད་ ལ་ གཏད་ དེ །"
  },
  {
    "source": "ཆོས་ཀྱི་རྒྱལ་སྲིད་འཛིན་པར་མངའ་གསོལ་བ་ལྟར་དུ།",
    "target": "ཆོས་ ཀྱི་ རྒྱལ་སྲིད་ འཛིན་པ ར་ མངའ་ གསོལ་བ་ ལྟ ར་ དུ །"
  },
  {
    "source": "སྐལ་པ་བཟང་པོ་བའི་དད་པའི་སྡེ་ལེགས་པར་འདུ་བའི་པདྨ་ཅན་དུ་གྱུར་པའི་རྗེ་བཙུན་འདིས་ཀྱང་སྒྲུབ་སྡེ་མང་དུ་ཕྱག་བྲིས་སུ་མཛད་ཅིང་།",
    "target": "སྐལ་པ་ བཟང་པོ་ བ འི་ དད་པ འི་ སྡེ་ ལེགས་པ ར་ འདུ་བ འི་ པདྨ་ཅན་ དུ་ གྱུར་པ འི་ རྗེ་བཙུན་ འདི ས་ ཀྱང་ སྒྲུབ་ སྡེ་ མང་ དུ་ ཕྱག་ བྲིས་ སུ་ མཛད་ ཅིང་ །"
  },
  {
    "source": "འོད་ཟེར་སྟོང་ཕྲག་མང་པོའི་ཁོངས་ན་ཉི་མའི་དཀྱིལ་འཁོར་དྲི་མ་མེད་པ་ལྟ་བུར་དམ་པའི་ཆོས་ཀྱི་དགའ་སྟོན་དོན་དུ་གཉེར་བའི་འཁོར་ཚོགས་བརྒྱ་ཕྲག་དུ་མའི་དབུས་སུ་གསེར་གྱི་པདྨ་ལྟར་མཛེས་པའི་ཕྱག་ཆོས་འཆད་ཀྱི་ཕྱག་རྒྱ་རྣམ་པར་བཀོད་ནས་བཅུ་ཕྲག་གཉིས་ཀྱི་བར་དུ་འགྲོ་བ་རྣམས་ལ་ཡང་དག་པའི་ལམ་གསལ་བར་སྟོན་པའི་སྒྲོན་མ་མཛད་བཞིན་པས་བཞུགས་ཤིང་།",
    "target": "འོད་ཟེར་ སྟོང་ ཕྲག་ མང་པོ འི་ ཁོངས་ ན་ ཉི་མ འི་ དཀྱིལ་འཁོར་ དྲི་མ་ མེད་པ་ ལྟ་བུ ར་ དམ་པ འི་ ཆོས་ ཀྱི་ དགའ་སྟོན་ དོན་ དུ་ གཉེར་བ འི་ འཁོར་ཚོགས་ བརྒྱ་ ཕྲག་ དུ་མ འི་ དབུས་ སུ་ གསེར་ གྱི་ པདྨ་ ལྟ ར་ མཛེས་པ འི་ ཕྱག་ ཆོས་ འཆད་ ཀྱི་ ཕྱག་རྒྱ་ རྣམ་པ ར་ བཀོད་ ནས་ བཅུ་ ཕྲག་ གཉིས་ ཀྱི་ བར་ དུ་ འགྲོ་བ་ རྣམས་ ལ་ ཡང་དག་པ འི་ ལམ་ གསལ་བ ར་ སྟོན་པ འི་ སྒྲོན་མ་ མཛད་ བཞིན་པ ས་ བཞུགས་ ཤིང་ །"
  },
  {
    "source": "གྲུབ་རིགས་ཀྱི་༼༥བ༡༠༽རྒྱ་མཚོར་འཁྲུངས་པའི་ཟླ་བ།",
    "target": "གྲུབ་རིགས་ ཀྱི་ ༼ ༥ བ ༡༠ ༽ རྒྱ་མཚོ ར་ འཁྲུངས་པ འི་ ཟླ་ བ །"
  },
  {
    "source": "འབྲུག་པ་རིན་པོ་ཆེ་མཆེད་དང་།",
    "target": "འབྲུག་པ་ རིན་པོ་ཆེ་ མཆེད་ དང་ །"
  },
  {
    "source": "མཁའ་ལྡིང་གི་རིགས་སུ་འཁྲུངས་པས་སྐྱོང་སྐུ་མཆེད་ཀྱི་ཏི་ཤྲིར་བཟུང་ཞིང་།",
    "target": "མཁའ་ལྡིང་ གི་ རིགས་ སུ་ འཁྲུངས་པ ས་ སྐྱོང་ སྐུ་མཆེད་ ཀྱི་ ཏི་ ཤྲིར་ བཟུང་ ཞིང་ །"
  },
  {
    "source": "དེའི་བཀའི་བདུད་རྩིས་ཡིད་སིམ་པའི་སྒོམ་ཆེན་བརྒྱ་ཕྲག་མང་པོས་གངས་ཅན་གྱི་རི་སུལ་རྣམས་གང་བར་བྱས་པས།",
    "target": "དེ འི་ བཀ འི་ བདུད་ རྩིས་ ཡིད་ སིམ་པ འི་ སྒོམ་ཆེན་ བརྒྱ་ ཕྲག་ མང་པོ ས་ གངས་ཅན་ གྱི་ རི་སུལ་ རྣམས་ གང་བ ར་ བྱས་པ ས །"
  },
  {
    "source": "སྒྲུབ་རྒྱུད་ཀྱི་བསྟན་པ་འདི་རྫོགས་ལྡན་གྱི་དུས་བཞིན་དུ་གྱུར་ཏོ།",
    "target": "སྒྲུབ་རྒྱུད་ ཀྱི་ བསྟན་པ་ འདི་ རྫོགས་ ལྡན་ གྱི་ དུས་ བཞིན་ དུ་ གྱུར་ ཏོ །"
  },
  {
    "source": "དེ་ནས་ཁོ་བོ་ལའང་མཆོག་གི་གནས་སྟོན་པའི་བཀའ་དྲིན་བླ་ན་མེད་པའི་ཁུར་ལྕི་བདག་ཀྱང་སྦྱིན་པར་མཛད་དེ།",
    "target": "དེ་ ནས་ ཁོ་བོ་ ལ འང་ མཆོག་ གི་ གནས་ སྟོན་པ འི་ བཀའ་དྲིན་ བླ་ ན་ མེད་པ འི་ ཁུར་ ལྕི་ བདག་ ཀྱང་ སྦྱིན་པ ར་ མཛད་ དེ །"
  },
  {
    "source": "དགུང་ལོ་དྲུག་ཅུ་རེ་ལྔ་པ།",
    "target": "དགུང་ལོ་ དྲུག་ ཅུ་ རེ་ ལྔ་པ །"
  },
  {
    "source": "ཆོ་འཕྲུལ་གྱི་ཟླ་བའི་ཚེས་བཅུ་དགུའི་ཐོ་རངས།",
    "target": "ཆོ་འཕྲུལ་ གྱི་ ཟླ་བ འི་ ཚེས་ བཅུ་ དགུ འི་ ཐོ་རངས །"
  },
  {
    "source": "རྣམ་སྨིན་གྱི་ལུས་སྐྱེ་དགུའི་བསོད་ནམས་ཀྱི་མྱུ་གུ་བསྐྲུན་པའི་ཞིང་དུ་བཞག་ནས།",
    "target": "རྣམ་སྨིན་ གྱི་ ལུས་ སྐྱེ་ དགུ འི་ བསོད་ནམས་ ཀྱི་ མྱུ་གུ་ བསྐྲུན་པ འི་ ཞིང་ དུ་ བཞག་ ནས །"
  },
  {
    "source": "ཡེ་ཤེས་ཀྱི་སྐུ་མངོན་པར་དགའ་བར་བཅོམ་ལྡན་འདས་མི་འཁྲུགས་པའི་སྲས་སུ་གཤེགས་པར་གྱུར་ཅིང་།",
    "target": "ཡེ་ཤེས་ ཀྱི་ སྐུ་ མངོན་པ ར་ དགའ་བ ར་ བཅོམ་ལྡན་འདས་ མི་ འཁྲུགས་པ འི་ སྲས་ སུ་ གཤེགས་པ ར་ གྱུར་ ཅིང་ །"
  },
  {
    "source": "སྐུ་གདུང་གི་མཆོད་རྟེན་རྣམ་པར་རྒྱས་པ་ཡིན་ནོ།།",
    "target": "སྐུ་གདུང་ གི་ མཆོད་རྟེན་ རྣམ་པ ར་ རྒྱས་པ་ ཡིན་ ནོ ། །"
  },
  {
    "source": "ཆོས་ཀྱི་འཁོར་ལོས་སྒྱུར་བའི་ཅོན་པན་མཆོག།",
    "target": "ཆོས་ ཀྱི་ འཁོར་ལོ ས་ སྒྱུར་བ འི་ ཅོན་ པན་ མཆོག །"
  },
  {
    "source": "དབུ་ལ་འཕོས་པ་གང་དེའི་རིན་ཆེན་ཁྲིར།",
    "target": "དབུ་ ལ་ འཕོས་པ་ གང་ དེ འི་ རིན་ཆེན་ ཁྲིར །"
  },
  {
    "source": "དྲེགས་ལྡན་བྱེ་བའི་ཟུར་ཕུད་གྱིས་གཏུགས་ཚེ།",
    "target": "དྲེག ས་ ལྡན་ བྱེ་བ འི་ ཟུར་ཕུད་ གྱིས་ གཏུགས་ ཚེ །"
  },
  {
    "source": "འཁྲུལ་པའི་དགྲ་སྡེ་ཐམས་ཅད་བརླག་པར་གྱུར།",
    "target": "འཁྲུལ་པ འི་ དགྲ་སྡེ་ ཐམས་ཅད་ བརླག་པ ར་ གྱུར །"
  },
  {
    "source": "ས་ཆེན་ལེགས་བྱས་པདྨོས་འཁྱུང་གྱུར་པས།",
    "target": "ས་ ཆེན་ ལེགས་ བྱས་ པདྨོ ས་ འཁྱུང་ གྱུར་པ ས །"
  },
  {
    "source": "ལུས་ཅན་རྐང་དྲུག་ལྡན་པའི་འཕུར་ལྡིང་སྒྲ།",
    "target": "ལུས་ཅན་ རྐང་ དྲུག་ ལྡན་པ འི་ འཕུར་ལྡིང་ སྒྲ །"
  },
  {
    "source": "རྣམ་གྲོལ་མཁའ་ལ་འཕྱོ་བ་ཇི་སྙེད་ཀྱིས།",
    "target": "རྣམ་གྲོལ་ མཁའ་ ལ་ འཕྱོ་བ་ ཇི་ སྙེད་ ཀྱིས །"
  },
  {
    "source": "ལྷ་ཡི་གར་མཁན་རྣམས་ལའང་འགྲན་པ་བཞིན།",
    "target": "ལྷ་ ཡི་ གར་མཁན་ རྣམས་ ལ འང་ འགྲན་པ་ བཞིན །"
  },
  {
    "source": "གང་དེས་ཉེར་བསྐྲུན་རྨད་བྱུང་ངོ་མཚར་གྱི།",
    "target": "གང་ དེ ས་ ཉེར་ བསྐྲུན་ རྨད་ བྱུང་ ངོ་མཚར་ གྱི །"
  },
  {
    "source": "དགའ་བ་སྦྱིན་མཁས་དག་པའི་བསམ་གཏན་པ།",
    "target": "དགའ་བ་ སྦྱིན་ མཁས་ དག་པ འི་ བསམ་གཏན་ པ །"
  },
  {
    "source": "མཉམས་འཆི་མེད་བུ་མོའི་རྩེད་འཇོས་བཞིན།",
    "target": "མཉམ ས་ འཆི་མེད་བུ་མོ འི་ རྩེད་འཇོ ས་ བཞིན །"
  },
  {
    "source": "དབོན་བའི་རི་བོར་རོལ་པའང་བགྲང་ལས་འདས།",
    "target": "དབོན་བ འི་ རི་བོ ར་ རོལ་པ འང་ བགྲང་ ལས་ འདས །"
  },
  {
    "source": "ཐུབ་པ་རྣམས་དང་བྱང་སེམས་གཞན་དག་གིས།",
    "target": "ཐུབ་པ་ རྣམས་ དང་ བྱང་སེམས་ གཞན་ དག་ གིས །"
  },
  {
    "source": "བརྩོན་པར་མ་མཛད་ཉིད་ཀྱི་གདུལ་བྱ་ལ།",
    "target": "བརྩོན་པ ར་ མ་ མཛད་ ཉིད་ ཀྱི་ གདུལ་བྱ་ ལ །"
  },
  {
    "source": "མཆོག་ཏུ་ཕན་པ་མཛད་པས་དུབ་པ་དེ།",
    "target": "མཆོག་ ཏུ་ ཕན་པ་ མཛད་པ ས་ དུབ་པ་ དེ །"
  },
  {
    "source": "སླར་ཡང་དག་པའི་ཞིང་དུ་ངལ་བསོར་བྱོན།",
    "target": "སླ ར་ ཡང་ དག་པ འི་ ཞིང་ དུ་ ངལ་བསོ ར་ བྱོན །"
  },
  {
    "source": "གང་དེར་དད་ལྡན་རྣ་བའི་བཅུད་ལེན་དུ།",
    "target": "གང་ དེ ར་ དད་ ལྡན་ རྣ་བ འི་ བཅུད་ལེན་ དུ །"
  },
  {
    "source": "དམ་པའི་ཡོན་ཏན་བརྗོད་པའི་གླུ་ཡི་སྒྲ།",
    "target": "དམ་པ འི་ ཡོན་ཏན་ བརྗོད་པ འི་ གླུ་ ཡི་ སྒྲ །"
  },
  {
    "source": "དགའ་བས་བཏེགས་པའི་མུ་ཅོར་བཞིན་སྒྲོག་པ།",
    "target": "དགའ་བ ས་ བཏེགས་པ འི་ མུ་ཅོར་ བཞིན་ སྒྲོག་པ །"
  },
  {
    "source": "དེ་ནི་བློ་གསལ་པདྨ་དཀར་པོ་ཡིན།",
    "target": "དེ་ ནི་ བློ་ གསལ་ པདྨ་ དཀར་པོ་ ཡིན །"
  },
  {
    "source": "བླ་མ་ཆེན་པོ་ཨ་ཝ་དྷཱུ་ཏཱི་པ་བཙུན་མོ་ཅན་གྱི་རྣམ་ཐར་དད་པའི་དད་པ་རྣམ་པར་རྩེ་བ་ཞེས་བྱ་བ།",
    "target": "བླ་མ་ ཆེན་པོ་ ཨ་ཝ་ དྷཱུ་ ཏཱི་པ་ བཙུན་མོ་ ཅན་ གྱི་ རྣམ་ཐར་ དད་པ འི་ དད་པ་ རྣམ་པ ར་ རྩེ་བ་ ཞེས་ བྱ་བ །"
  },
  {
    "source": "སྙན་དངགས་མཁན་པདྨ་དཀར་པོས།",
    "target": "སྙན་དངགས་ མཁན་ པདྨ་ དཀར་པོ ས །"
  },
  {
    "source": "བཀྲ་ཤིས་མཐོང་བ་སྨོན་པའི་འཕྲུལ་གྱི་གཙུག་ལག་ཁང་ཆེན་པོའི་གྲུ་འཛིན་དུ་སྦྱར་བ་དར་ཞིང་རྒྱས་པར་གྱུར་ཅིག།།",
    "target": "བཀྲ་ཤིས་ མཐོང་བ་ སྨོན་པ འི་ འཕྲུལ་ གྱི་ གཙུག་ལག་ཁང་ ཆེན་ པོ འི་ གྲུ་འཛིན་ དུ་ སྦྱར་བ་ དར་ ཞིང་ རྒྱས་པ ར་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "ཆོས་སྦྱིན་རྒྱ་ཆེར་སྤེལ་བའི་ཆེད།།",
    "target": "ཆོས་ སྦྱིན་ རྒྱ་ ཆེ ར་ སྤེལ་བ འི་ ཆེད ། །"
  },
  {
    "source": "པར་བཞེངས་གླེགས་པུ་རེ་རེ་ལ།།",
    "target": "པར་ བཞེངས་ གླེགས་ པུ་ རེ་རེ་ ལ ། །"
  },
  {
    "source": "དངུལ་ཀྲང་ཡོན་འགྱེད་མཛད་པོ་ནི།།",
    "target": "དངུལ་ ཀྲང་ ཡོན་ འགྱེད་ མཛད་པོ་ ནི ། །"
  },
  {
    "source": "ཆོས་རྒྱལ་བསོད་ནམས་རྒྱལ་མཚན་ནོ།།",
    "target": "ཆོས་ རྒྱལ་ བསོད་ནམས་རྒྱལ་མཚན་ ནོ ། །"
  },
  {
    "source": "།།",
    "target": "། །"
  }
]
