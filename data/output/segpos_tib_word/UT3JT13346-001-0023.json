[
  {
    "source": "༄༅།།",
    "target": "༄༅ ། །"
  },
  {
    "source": "སྡོམ་པ་གསུམ་གྱི་རྣམ་གཞག་མདོར་བསྡུས་པ་བཞུགས།",
    "target": "སྡོམ་པ་ གསུམ་ གྱི་ རྣམ་གཞག་ མདོ ར་ བསྡུས་པ་ བཞུགས །"
  },
  {
    "source": "ཀརྨ་པ་བདུན་པའི་ཞབས་ཀྱིས་མཛད།",
    "target": "ཀརྨ་པ་ བདུན་པ འི་ ཞབས་ ཀྱིས་ མཛད །"
  },
  {
    "source": "༄༅།།",
    "target": "༄༅ ། །"
  },
  {
    "source": "དཀོན་མཆོག་གསུམ་ལ་ཕྱག་འཚལ་ལོ།།",
    "target": "དཀོན་མཆོག་ གསུམ་ ལ་ ཕྱག་ འཚལ་ ལོ ། །"
  },
  {
    "source": "ལམ་པའི་སྤོང་བའི་སེམས་ཀྱི་སྡོམ་མེད་ཀྱང་།།",
    "target": "ལམ་པ འི་ སྤོང་བ འི་ སེམས་ ཀྱི་ སྡོམ་ མེད་ ཀྱང་ ། །"
  },
  {
    "source": "འབྲས་བུར་གྱུར་པ་སྤངས་པའི་ཟག་མེད་སྡོམ།།",
    "target": "འབྲས་བུ ར་ གྱུར་པ་ སྤངས་པ འི་ ཟག་ མེད་ སྡོམ ། །"
  },
  {
    "source": "གང་ལ་མངའ་བ་རྫོགས་པའི་སངས་རྒྱས་དང་།།",
    "target": "གང་ ལ་ མངའ་བ་ རྫོགས་པ འི་ སངས་རྒྱས་ དང་ ། །"
  },
  {
    "source": "དེ་ཡི་ཆོས་དང་འཕགས་པའི་དགེ་འདུན་ལ།།",
    "target": "དེ་ ཡི་ ཆོས་ དང་ འཕགས་པ འི་ དགེ་འདུན་ ལ ། །"
  },
  {
    "source": "ཕྱག་འཚལ་ནས་ནི་སྡོམ་པ་གསུམ་པོ་དག།",
    "target": "ཕྱག་ འཚལ་ ནས་ ནི་ སྡོམ་པ་ གསུམ་པོ་ དག །"
  },
  {
    "source": "རྒྱལ་བའི་མདོ་དང་རྒྱུད་སྡེ་ལས་གསུངས་པ།།",
    "target": "རྒྱལ་བ འི་ མདོ་ དང་ རྒྱུད་སྡེ་ ལས་ གསུངས་པ ། །"
  },
  {
    "source": "བཀའ་བརྒྱུད་མཆོག་ལས་བརྒྱུད་པ་ཇི་བཞིན་དུ།།",
    "target": "བཀའ་ བརྒྱུད་ མཆོག་ ལས་ བརྒྱུད་པ་ ཇི་ བཞིན་ དུ ། །"
  },
  {
    "source": "མདོར་བསྡུས་ཙམ་ཞིག་འདིར་བཤད་བྱ་ཡི་ཉོན།།",
    "target": "མདོ ར་ བསྡུས་ ཙམ་ ཞིག་ འདི ར་ བཤད་ བྱ་ ཡི་ ཉོན ། །"
  },
  {
    "source": "འདིར་སྡོམ་པ་གསུམ་མདོར་བསྡུས་ཏེ་བཤད་པ་ལ་གཉིས།",
    "target": "འདི ར་ སྡོམ་པ་ གསུམ་ མདོ ར་ བསྡུས་ ཏེ་ བཤད་པ་ ལ་ གཉིས །"
  },
  {
    "source": "བཤད་སྲོལ་ཇི་ལྟར་བྱུང་བ་དང་།",
    "target": "བཤད་ སྲོལ་ ཇི་ ལྟ ར་ བྱུང་བ་ དང་ །"
  },
  {
    "source": "བཤད་པ་དངོས་སོ།།",
    "target": "བཤད་པ་ དངོས་ སོ ། །"
  },
  {
    "source": "དང་པོ་ལ་གསུམ།",
    "target": "དང་པོ་ ལ་ གསུམ །"
  },
  {
    "source": "རྒྱ་གར་བའི་ལུགས་ཀྱི་བཤད་སྲོལ་བོད་དུ་བྱུང་བ་དང་།",
    "target": "རྒྱ་གར་ བ འི་ ལུགས་ ཀྱི་ བཤད་སྲོལ་ བོད་ དུ་ བྱུང་བ་ དང་ །"
  },
  {
    "source": "བོད་གཞན་གྱི་ལུགས།",
    "target": "བོད་ གཞན་ གྱི་ ལུགས །"
  },
  {
    "source": "བཀའ་བརྒྱུད་རིན་པོ་ཆེའི་བཤད་སྲོལ་ལོ།།",
    "target": "བཀའ་ བརྒྱུད་ རིན་པོ་ཆེ འི་ བཤད་སྲོལ་ ལོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རྒྱ་གར་བའི་ལུགས་བོད་དུ་འགྱུར་བ་ལ།",
    "target": "རྒྱ་གར་ བ འི་ ལུགས་ བོད་ དུ་ འགྱུར་བ་ ལ །"
  },
  {
    "source": "ཨ་བྷ་ཡཱ་ཀ་རའི་ཐུབ་པ་དགོངས་རྒྱན་ལས་འབྱུང་བ་དང་།",
    "target": "ཨ་བྷ་ཡཱ་ཀ་ར འི་ ཐུབ་པ་ དགོངས་ རྒྱན་ ལས་ འབྱུང་བ་ དང་ །"
  },
  {
    "source": "བི་བྷུ་ཏི་ཙནྡྲའི་འོད་ཕྲེང་ལས་འབྱུང་བ་གཉིས་ལས།",
    "target": "བི་བྷུ་ ཏི་ ཙནྡྲ འི་ འོད་ ཕྲེང་ ལས་ འབྱུང་བ་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གསེར་གྱི་རྒྱན་གསེར་དུ་རིགས་གཅིག་ཀྱང་།",
    "target": "གསེར་ གྱི་ རྒྱན་ གསེར་ དུ་ རིགས་ གཅིག་ ཀྱང་ །"
  },
  {
    "source": "མགོ་རྒྱན་དང་རྐང་གདུབ་ལག་གདུབ་སོགས་ཐ་དད་པ་བཞིན་དུ།",
    "target": "མགོ་ རྒྱན་ དང་ རྐང་གདུབ་ ལག་གདུབ་ སོགས་ ཐ་ དད་པ་ བཞིན་ དུ །"
  },
  {
    "source": "སྡོམ་པ་གསུམ་པོ་སྤོང་བའི་སེམས་པར་རིགས་གཅིག་ཀྱང་།",
    "target": "སྡོམ་པ་ གསུམ་པོ་ སྤོང་བ འི་ སེམས་པ ར་ རིགས་ གཅིག་ ཀྱང་ །"
  },
  {
    "source": "སྡོམ་པ་གསུམ་ཐ་དད་པར་གསལ་བར་བཤད་དོ།།",
    "target": "སྡོམ་པ་ གསུམ་ ཐ་དད་པ ར་ གསལ་བ ར་ བཤད་ དོ ། །"
  },
  {
    "source": "བི་བྷུ་ཏིས་ནི།",
    "target": "བི་བྷུ་ ཏི ས་ ནི །"
  },
  {
    "source": "སྐར་མ་དང་ཟླ་བ་ཉི་མ་གསུམ་གྱི་དཔེས་ཟླ་བ་ཤར་བ་ན།",
    "target": "སྐར་མ་ དང་ ཟླ་བ་ ཉི་མ་ གསུམ་ གྱི་ དཔེ ས་ ཟླ་བ་ ཤར་བ་ ན །"
  },
  {
    "source": "སྐར་འོད་ཟིལ་གྱིས་མནན་ནས་བག་ལ་ཞ་བར་འགྱུར་བ་དང་།",
    "target": "སྐར་འོད་ ཟིལ་ གྱིས་ མནན་ ནས་ བག་ ལ་ ཞ་ བ ར་ འགྱུར་བ་ དང་ །"
  },
  {
    "source": "ཉི་མ་ཤར་བ་ན་ཟླ་འོད་ཀྱང་ཟིལ་གྱིས་མནན་ནས་བག་ལ་ཞ་བར་འགྱུར་ཀྱང་།",
    "target": "ཉི་མ་ ཤར་བ་ ན་ ཟླ་ འོད་ ཀྱང་ ཟིལ་ གྱིས་ མནན་ ནས་ བག་ ལ་ ཞ་ བ ར་ འགྱུར་ ཀྱང་ །"
  },
  {
    "source": "ཉི་ཟླ་སྐར་གསུམ་ཐ་དད་པ་བཞིན་དུ།",
    "target": "ཉི་ཟླ་ སྐར་ གསུམ་ ཐ་ དད་པ་ བཞིན་ དུ །"
  },
  {
    "source": "སྡོམ་པ་གསུམ་པོ་ཡང་གོང་མ་གོང་མ་ཐོབ་པས།",
    "target": "སྡོམ་པ་ གསུམ་པོ་ ཡང་ གོང་མ་ གོང་མ་ ཐོབ་པ ས །"
  },
  {
    "source": "འོག་མ་འོག་མ་ཟིལ་གྱིས་མནན་ནས།",
    "target": "འོག་མ་ འོག་མ་ ཟིལ་ གྱིས་ མནན་ ནས །"
  },
  {
    "source": "བག་ལ་ཞ་བར་གྱུར་ཀྱང་ངོ་བོ་ཐ་དད་པར་བཤད་དོ།།",
    "target": "བག་ ལ་ ཞ་བ ར་ གྱུར་ ཀྱང་ ངོ་བོ་ ཐ་ དད་པ ར་ བཤད་ དོ ། །"
  },
  {
    "source": "གཉིས་པ་བོད་ཀྱི་ལུགས་ལ་སྣ་ཚོགས་པ་འདུག་ཀྱང་།",
    "target": "གཉིས་པ་ བོད་ ཀྱི་ ལུགས་ ལ་ སྣ་ ཚོགས་པ་ འདུག་ ཀྱང་ །"
  },
  {
    "source": "རྩ་ལྟུང་འཁྲུལ་སྤོང་བས།",
    "target": "རྩ་ལྟུང་ འཁྲུལ་ སྤོང་བ ས །"
  },
  {
    "source": "རྒྱུད་འབུམ་པར།",
    "target": "རྒྱུད་ འབུམ་ པ ར །"
  },
  {
    "source": "རྡོ་ཡི་རིགས་ཀྱི་བྱེ་བྲག་ནི།།",
    "target": "རྡོ་ ཡི་ རིགས་ ཀྱི་ བྱེ་བྲག་ ནི ། །"
  },
  {
    "source": "བཞུགས་པས་གསེར་དངུལ་ཟངས་ལྕགས་འགྱུར།།",
    "target": "བཞུགས་པ ས་ གསེར་དངུལ་ ཟངས་ ལྕགས་ འགྱུར ། །"
  },
  {
    "source": "གསེར་འགྱུར་རྩི་ཡི་རང་བཞིན་གྱིས།།",
    "target": "གསེར་འགྱུར་ རྩི་ ཡི་ རང་བཞིན་ གྱིས ། །"
  },
  {
    "source": "ཐམས་ཅད་གསེར་དུ་བསྒྱུར་བ་བཞིན།།",
    "target": "ཐམས་ཅད་ གསེར་ དུ་ བསྒྱུར་བ་ བཞིན ། །"
  },
  {
    "source": "སོ་སོ་ཐར་དང་བྱང་ཆུབ་སེམས།།",
    "target": "སོ་སོ་ ཐར་ དང་ བྱང་ཆུབ་སེམས ། །"
  },
  {
    "source": "རིག་འཛིན་སྔགས་ཀྱི་སྡོམ་པ་ཡང་།།",
    "target": "རིག་འཛིན་ སྔགས་ ཀྱི་ སྡོམ་པ་ ཡང་ ། །"
  },
  {
    "source": "དཀྱིལ་འཁོར་ཆེན་པོ་འདིར་ཞུགས་ན།།",
    "target": "དཀྱིལ་འཁོར་ ཆེན་པོ་ འདི ར་ ཞུགས་ ན ། །"
  },
  {
    "source": "རིག་པ་འཛིན་པ་ཞེས་བྱའོ།།",
    "target": "རིག་པ་ འཛིན་པ་ ཞེས་ བྱ འོ ། །"
  },
  {
    "source": "ཞེས་འབྱུང་བས།",
    "target": "ཞེས་ འབྱུང་བ ས །"
  },
  {
    "source": "གསེར་འགྱུར་གྱི་དཔེས།",
    "target": "གསེར་འགྱུར་ གྱི་ དཔེ ས །"
  },
  {
    "source": "སྡོམ་པ་གསུམ་གནས་གྱུར་ངོ་བོ་གཅིག་པར་བཤད་ཅེས་རྗེས་འབྲངས་རྣམས་ཀྱིས་འདོད་ཅིང་།",
    "target": "སྡོམ་པ་ གསུམ་ གནས་ གྱུར་ ངོ་བོ་ གཅིག་པ ར་ བཤད་ ཅེས་ རྗེ ས་ འབྲངས་ རྣམས་ ཀྱིས་ འདོད་ ཅིང་ །"
  },
  {
    "source": "སྡོམ་གསུམ་རབ་དབྱེར།",
    "target": "སྡོམ་ གསུམ་ རབ་ དབྱེར །"
  },
  {
    "source": "སོ་སོ་ཐར་པའི་སྡོམ་པ་ལ།།",
    "target": "སོ་སོ་ ཐར་པ འི་ སྡོམ་པ་ ལ ། །"
  },
  {
    "source": "ཉན་ཐོས་ཐེག་ཆེན་ལུགས་གཉིས་ཡོད།།",
    "target": "ཉན་ཐོས་ ཐེག་ཆེན་ ལུགས་ གཉིས་ ཡོད ། །"
  },
  {
    "source": "ཅེས་བཤད་ནས།",
    "target": "ཅེས་ བཤད་ ནས །"
  },
  {
    "source": "བསམ་པ་སེམས་བསྐྱེད་ཀྱིས་ཟིན་པའི།།",
    "target": "བསམ་པ་ སེམས་བསྐྱེད་ ཀྱིས་ ཟིན་ པ འི ། །"
  },
  {
    "source": "ཆོ་ག་ཉན་ཐོས་ལུགས་བཞིན་གྱིས།།",
    "target": "ཆོ་ག་ ཉན་ཐོས་ ལུགས་ བཞིན་ གྱིས ། །"
  },
  {
    "source": "སོ་སོ་ཐར་པ་རིགས་བརྒྱད་པོ།།",
    "target": "སོ་སོ་ ཐར་པ་ རིགས་ བརྒྱད་པོ ། །"
  },
  {
    "source": "ཐེག་ཆེན་སོ་སོ་ཐར་པར་འགྱུར།།",
    "target": "ཐེག་ཆེན་ སོ་སོ་ ཐར་པ ར་ འགྱུར ། །"
  },
  {
    "source": "ཞེས་སོགས་ཀྱིས་གནས་གྱུར་པར་བསྟན་པར་འདིའི་རྗེས་འབྲངས་རྣམས་ཀྱིས་འདོད་ཅིང་།",
    "target": "ཞེས་ སོགས་ ཀྱིས་ གནས་ གྱུར་པ ར་ བསྟན་པ ར་ འདི འི་ རྗེས་ འབྲངས་ རྣམས་ ཀྱིས་ འདོད་ ཅིང་ །"
  },
  {
    "source": "ཐེག་ཆེན་སོ་སོ་ཐར་ཡིན་ཡང་།།",
    "target": "ཐེག་ཆེན་ སོ་སོ་ ཐར་ ཡིན་ ཡང་ ། །"
  },
  {
    "source": "དགེ་སློང་ལ་སོགས་སྡོམ་པ་ཡི།།",
    "target": "དགེ་སློང་ ལ་ སོགས་ སྡོམ་པ་ ཡི ། །"
  },
  {
    "source": "ལྡོག་པ་ཤི་བའི་ཚེ་ན་གཏོང་།།",
    "target": "ལྡོག་པ་ ཤི་བ འི་ ཚེ་ ན་ གཏོང་ ། །"
  },
  {
    "source": "ཞེས་སོགས་ངོ་བོ་གཅིག་ལ་ལྡོག་པ་ཐ་དད་པར་འདོད་དོ།།",
    "target": "ཞེས་ སོགས་ ངོ་བོ་ གཅིག་ ལ་ ལྡོག་པ་ ཐ་ དད་པ ར་ འདོད་ དོ ། །"
  },
  {
    "source": "སྡོམ་གསུམ་རྣམ་གཞག་པས།",
    "target": "སྡོམ་ གསུམ་ རྣམ་གཞག་ པས །"
  },
  {
    "source": "ལི་ལྡེར་སོགས་སྣོད་ཤིན་ཏུ་དངས་པ་ལ།",
    "target": "ལི་ ལྡེ ར་ སོགས་ སྣོད་ ཤིན་ ཏུ་ དངས་ པ་ ལ །"
  },
  {
    "source": "ཆུ་དངས་པ་བླུགས་པའི་ནང་དུ།",
    "target": "ཆུ་ དངས་ པ་ བླུགས་པ འི་ ནང་ དུ །"
  },
  {
    "source": "རིན་པོ་ཆེ་ཨིནྡྲ་ནཱི་ལ་བཞག་པ་ན།",
    "target": "རིན་པོ་ཆེ་ ཨིནྡྲ་ ནཱི་ ལ་ བཞག་པ་ ན །"
  },
  {
    "source": "སྣོད་ཆུ་སོགས་ཁ་དོག་སྔོན་པོར་འགྱུར་བས།",
    "target": "སྣོད་ ཆུ་ སོགས་ ཁ་དོག་ སྔོན་པོ ར་ འགྱུར་བ ས །"
  },
  {
    "source": "ཨིནྡྲ་ནཱི་ལའི་ཡན་ལག་ཏུ་འགྱུར་ཀྱང་།",
    "target": "ཨིནྡྲ་ནཱི་ལ འི་ ཡན་ལག་ ཏུ་ འགྱུར་ ཀྱང་ །"
  },
  {
    "source": "དེ་གསུམ་ཐ་དད་པ་བཞིན་དུ།",
    "target": "དེ་ གསུམ་ ཐ་ དད་པ་ བཞིན་ དུ །"
  },
  {
    "source": "ཆོ་ག་རིགས་ཐ་དད་པས་ཐོབ་པའི་སྡོམ་པ་གསུམ་པོ་མི་གཅིག་ཀྱང་།",
    "target": "ཆོ་ག་ རིགས་ ཐ་དད་པ ས་ ཐོབ་པ འི་ སྡོམ་པ་ གསུམ་པོ་ མི་ གཅིག་ ཀྱང་ །"
  },
  {
    "source": "གོང་མས་ཟིན་པ་ན།",
    "target": "གོང་མ ས་ ཟིན་པ་ ན །"
  },
  {
    "source": "འོག་མ་ཡན་ལག་ཏུ་འགྱུར་བ་ཡིན་ཏེ།",
    "target": "འོག་མ་ ཡན་ལག་ ཏུ་ འགྱུར་བ་ ཡིན་ ཏེ །"
  },
  {
    "source": "བྱང་ས་ལས།",
    "target": "བྱང་ ས་ ལས །"
  },
  {
    "source": "སོ་སོ་ཐར་པའི་སྡོམ་པ་ནི་བྱང་ཆུབ་སེམས་དཔའི་སྡོམ་པའི་ཕྱོགས་གཅིག་ཉིད་དུ་རིག་པར་བྱའོ།།",
    "target": "སོ་སོ་ ཐར་པ འི་ སྡོམ་པ་ ནི་ བྱང་ཆུབ་སེམས་ དཔ འི་ སྡོམ་པ འི་ ཕྱོགས་ གཅིག་ ཉིད་ དུ་ རིག་པ ར་ བྱ འོ ། །"
  },
  {
    "source": "ཞེས་སོགས་བཤད་པ་ཤེས་བྱེད་དུ་འདྲེན་པར་བྱེད་དོ།།",
    "target": "ཞེས་ སོགས་ བཤད་པ་ ཤེས་བྱེད་ དུ་ འདྲེན་པ ར་ བྱེད་ དོ ། །"
  },
  {
    "source": "གསུམ་པ་བཀའ་བརྒྱུད་རིན་པོ་ཆེའི་བཤད་སྲོལ་ལ།",
    "target": "གསུམ་པ་ བཀའ་ བརྒྱུད་ རིན་པོ་ཆེ འི་ བཤད་སྲོལ་ ལ །"
  },
  {
    "source": "མགོན་པོ་ཟླ་འོད་གཞོན་ནུའི་ཐར་པ་རིན་པོ་ཆེའི་རྒྱན་ལས།",
    "target": "མགོན་པོ་ ཟླ་འོད་གཞོན་ནུ འི་ ཐར་པ་ རིན་པོ་ཆེ འི་ རྒྱན་ ལས །"
  },
  {
    "source": "ཐེག་དམན་གྱི་སོ་ཐར་སྡོམ་པ་ཐོབ་ལ་མ་ཉམས་པ་ཐེག་ཆེན་སེམས་བསྐྱེད་ཀྱིས་ཟིན་པ་ན།",
    "target": "ཐེག་དམན་ གྱི་ སོ་ཐར་ སྡོམ་པ་ ཐོབ་ ལ་ མ་ ཉམས་པ་ ཐེག་ཆེན་ སེམས་ བསྐྱེད་ ཀྱིས་ ཟིན་པ་ ན །"
  },
  {
    "source": "བྱང་སེམས་ཀྱི་སྡོམ་པའི་ཚུལ་ཁྲིམས་སུ་འགྱུར་བར་གསུངས་པ་ནི།",
    "target": "བྱང་སེམས་ ཀྱི་ སྡོམ་པ འི་ ཚུལ་ཁྲིམས་ སུ་ འགྱུར་བ ར་ གསུངས་པ་ ནི །"
  },
  {
    "source": "ཐེག་ཆེན་རང་གི་ཐུན་མོང་མ་ཡིན་པའི་སྡོམ་པའི་ཚུལ་ཁྲིམས་སུ་འགྱུར་བ་ནི་མ་ཡིན་ཏེ།",
    "target": "ཐེག་ཆེན་ རང་ གི་ ཐུན་མོང་ མ་ ཡིན་པ འི་ སྡོམ་པ འི་ ཚུལ་ཁྲིམས་ སུ་ འགྱུར་བ་ ནི་ མ་ ཡིན་ ཏེ །"
  },
  {
    "source": "གལ་ཏེ་ཡིན་ན།",
    "target": "གལ་ ཏེ་ ཡིན་ ན །"
  },
  {
    "source": "ཐེག་ཆེན་གྱི་སྡོམ་པའི་ཚུལ་ཁྲིམས་ཐེག་དམན་སོ་ཐར་གྱི་ཆོ་ག་ལས་ཐོབ་དགོས་པས་ཁྱབ་པར་འགྱུར་རོ།།",
    "target": "ཐེག་ཆེན་ གྱི་ སྡོམ་པ འི་ ཚུལ་ཁྲིམས་ ཐེག་དམན་ སོ་ཐར་ གྱི་ ཆོ་ག་ ལས་ ཐོབ་ དགོས་པ ས་ ཁྱབ་པ ར་ འགྱུར་ རོ ། །"
  },
  {
    "source": "དེ་ལྟར་ན།",
    "target": "དེ་ ལྟ ར་ ན །"
  },
  {
    "source": "ཐེག་ཆེན་པའི་སྡོམ་པའི་ཚུལ་ཁྲིམས་ལ་ཐེག་ཆེན་རང་གི་སྡེ་སྣོད་ནས་འབྱུང་བའི་ཆོ་ག་མེད་པར་འགྱུར་ན།",
    "target": "ཐེག་ཆེན་ པ འི་ སྡོམ་པ འི་ ཚུལ་ཁྲིམས་ ལ་ ཐེག་ཆེན་ རང་ གི་ སྡེ་སྣོད་ ནས་ འབྱུང་བ འི་ ཆོ་ག་ མེད་པ ར་ འགྱུར་ ན །"
  },
  {
    "source": "དེ་ཡང་མི་རིགས་ཏེ།",
    "target": "དེ་ ཡང་ མི་ རིགས་ ཏེ །"
  },
  {
    "source": "ཐེག་ཆེན་གྱི་བྱང་སྡོམ་ལ་རང་ཐོབ་བྱེད་ཀྱི་ཆོ་ག་རྒྱ་ཆེར་དངོས་སུ་འབྱུང་བའི་ཕྱིར་རོ།།",
    "target": "ཐེག་ཆེན་ གྱི་ བྱང་ སྡོམ་ ལ་ རང་ ཐོབ་བྱེད་ ཀྱི་ ཆོ་ག་ རྒྱ་ ཆེ ར་ དངོས་ སུ་ འབྱུང་བ འི་ ཕྱི ར་ རོ ། །"
  },
  {
    "source": "དེས་ན་ཐར་རྒྱན་ལས་དེ་བཞིན་འབྱུང་བ་ནི།",
    "target": "དེ ས་ ན་ ཐར་ རྒྱན་ ལས་ དེ་ བཞིན་ འབྱུང་བ་ ནི །"
  },
  {
    "source": "སེམས་བསྐྱེད་དང་སྡོམ་པ་གོང་མས་ཟིན་པ་ན།",
    "target": "སེམས་ བསྐྱེད་ དང་ སྡོམ་པ་ གོང་མ ས་ ཟིན་པ་ ན །"
  },
  {
    "source": "གང་ཟག་དེ་བྱང་སེམས་སུ་གྱུར་པས་དེའི་རྒྱུད་ཀྱི་སྡོམ་པ་ཡིན་ཞིང་།",
    "target": "གང་ཟག་ དེ་ བྱང་སེམས་ སུ་ གྱུར་པ ས་ དེ འི་ རྒྱུད་ ཀྱི་ སྡོམ་པ་ ཡིན་ ཞིང་ །"
  },
  {
    "source": "ཉན་ཐོས་ཀྱི་སྡོམ་པ་མ་ཡིན་ལ།",
    "target": "ཉན་ཐོས་ ཀྱི་ སྡོམ་པ་ མ་ ཡིན་ ལ །"
  },
  {
    "source": "སེམས་བསྐྱེད་དང་གོང་མས་ཟིན་པས་ཐེག་ཆེན་པའི་རྒྱུད་ལ་ཡོད་པའི་སོ་ཐར་གྱི་སྡོམ་པ་ཡིན་པས།",
    "target": "སེམས་ བསྐྱེད་ དང་ གོང་མ ས་ ཟིན་པ ས་ ཐེག་ཆེན་ པ འི་ རྒྱུད་ ལ་ ཡོད་པ འི་ སོ་ཐར་ གྱི་ སྡོམ་པ་ ཡིན་པ ས །"
  },
  {
    "source": "སྡོམ་པའི་ཚུལ་ཁྲིམས་སུ་འགྱུར་ཅེས་པ་ཡིན་ཞིང་།",
    "target": "སྡོམ་པ འི་ ཚུལ་ཁྲིམས་ སུ་ འགྱུར་ ཅེས་ པ་ ཡིན་ ཞིང་ །"
  },
  {
    "source": "ཐེག་ཆེན་རང་གི་ཐུན་མོང་མ་ཡིན་པའི་སྡོམ་པའི་ཚུལ་ཁྲིམས་ཡིན་པར་གསུངས་པ་མ་ཡིན་ནོ།།",
    "target": "ཐེག་ཆེན་ རང་ གི་ ཐུན་མོང་ མ་ ཡིན་པ འི་ སྡོམ་པ འི་ ཚུལ་ཁྲིམས་ ཡིན་པ ར་ གསུངས་པ་ མ་ ཡིན་ ནོ ། །"
  },
  {
    "source": "མགོན་པོ་ཟླ་འོད་གཞོན་ནུའི་གསུང་འབུམ་གྱི་ནང་དུ་འབྱུང་བའི་སྡོམ་པ་གསུམ་གྱི་རྣམ་གཞག་གཞན་ལས་ནི།",
    "target": "མགོན་པོ་ ཟླ་འོད་གཞོན་ནུ འི་ གསུང་འབུམ་ གྱི་ ནང་ དུ་ འབྱུང་བ འི་ སྡོམ་པ་ གསུམ་ གྱི་ རྣམ་གཞག་ གཞན་ ལས་ ནི །"
  },
  {
    "source": "སྡོམ་པ་གསུམ་ངོ་བོ་ཐ་དད།",
    "target": "སྡོམ་པ་ གསུམ་ ངོ་བོ་ ཐ་དད །"
  },
  {
    "source": "བསྲུང་ན་འཆོལ་པར་བསྲུང་།",
    "target": "བསྲུང་ ན་ འཆོལ་པ ར་ བསྲུང་ །"
  },
  {
    "source": "འདོམ་ཐུག་བྱུང་ན་གོང་མ་གཙོ་ཆེ།",
    "target": "འདོམ་ ཐུག་ བྱུང་ ན་ གོང་མ་ གཙོ་ ཆེ །"
  },
  {
    "source": "ཡོན་ཏན་ཡར་ལྡན་ཡིན།",
    "target": "ཡོན་ཏན་ ཡ ར་ ལྡན་ ཡིན །"
  },
  {
    "source": "གཏོང་ཐོབ་ཐ་དད།",
    "target": "གཏོང་ ཐོབ་ ཐ་དད །"
  },
  {
    "source": "ཞེས་སོགས་གསུངས་པ་ནི་གསུང་རབ་ཐམས་ཅད་ཀྱི་དགོངས་པ་དང་།",
    "target": "ཞེས་ སོགས་ གསུངས་པ་ ནི་ གསུང་རབ་ ཐམས་ཅད་ ཀྱི་ དགོངས་པ་ དང་ །"
  },
  {
    "source": "ཆོས་ཀྱི་རྒྱལ་པོ་ཉིད་ཀྱི་ཐུགས་བཞེད་ཡིན་ནོ།།",
    "target": "ཆོས་ ཀྱི་ རྒྱལ་པོ་ ཉིད་ ཀྱི་ ཐུགས་ བཞེད་ ཡིན་ ནོ ། །"
  },
  {
    "source": "གཉིས་པ་བཤད་པ་དངོས་ལ།",
    "target": "གཉིས་པ་ བཤད་པ་ དངོས་ ལ །"
  },
  {
    "source": "དེ་ལྟར་ལུགས་ཐ་དད་པ་དུ་མ་བྱུང་ཀྱང་།",
    "target": "དེ་ ལྟ ར་ ལུགས་ ཐ་དད་པ་ དུ་མ་ བྱུང་ ཀྱང་ །"
  },
  {
    "source": "འཐད་པའི་ཕྱོགས་ནི་བཀའ་བརྒྱུད་རིན་པོ་ཆེའི་ལུགས་འདི་ཡིན་ལ།",
    "target": "འཐད་པ འི་ ཕྱོགས་ ནི་ བཀའ་ བརྒྱུད་ རིན་པོ་ཆེ འི་ ལུགས་ འདི་ ཡིན་ ལ །"
  },
  {
    "source": "དེ་ཉིད་འཆད་པ་ལ་གསུམ།",
    "target": "དེ་ ཉིད་ འཆད་པ་ ལ་ གསུམ །"
  },
  {
    "source": "འདིར་བཤད་ཀྱི་སྡོམ་པ་གསུམ་ངོས་འཛིན་པ།",
    "target": "འདི ར་ བཤད་ ཀྱི་ སྡོམ་པ་ གསུམ་ ངོས་འཛིན་པ །"
  },
  {
    "source": "སོ་སོའི་ཐོབ་ཚུལ།",
    "target": "སོ་སོ འི་ ཐོབ་ ཚུལ །"
  },
  {
    "source": "སྡོམ་པའི་ངོ་བོ་གཅིག་དང་ཐ་དད་དཔྱད་པའོ།།",
    "target": "སྡོམ་པ འི་ ངོ་བོ་ གཅིག་ དང་ ཐ་དད་ དཔྱད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སོ་སོ་ཐར་པ་ལ་ཡང་ཐེག་དམན་དང་ཐེག་ཆེན་སོ་ཐར་གཉིས་ལས།",
    "target": "སོ་སོ་ ཐར་པ་ ལ་ ཡང་ ཐེག་དམན་ དང་ ཐེག་ཆེན་ སོ་ཐར་ གཉིས་ ལས །"
  },
  {
    "source": "འདིར་ནི་ཐེག་དམན་གྱི་སོ་ཐར་དང་།",
    "target": "འདི ར་ ནི་ ཐེག་དམན་ གྱི་ སོ་ཐར་ དང་ །"
  },
  {
    "source": "བྱང་ཆུབ་སེམས་དཔའི་སྡོམ་པ་ལ་ཡང་།",
    "target": "བྱང་ཆུབ་སེམས་ དཔ འི་ སྡོམ་པ་ ལ་ ཡང་ །"
  },
  {
    "source": "དམན་པའི་བྱང་ཆུབ་ཀྱི་སྡོམ་པ་དང་།",
    "target": "དམན་པ འི་ བྱང་ཆུབ་ ཀྱི་ སྡོམ་པ་ དང་ །"
  },
  {
    "source": "བྱང་ཆུབ་ཆེན་པོའི་སྡོམ་པ་གཉིས་ལས།",
    "target": "བྱང་ཆུབ་ ཆེན་པོ འི་ སྡོམ་པ་ གཉིས་ ལས །"
  },
  {
    "source": "འདིར་ནི་བྱང་ཆུབ་ཆེན་པོའི་སྡོམ་པ་དང་།",
    "target": "འདི ར་ ནི་ བྱང་ཆུབ་ ཆེན་པོ འི་ སྡོམ་པ་ དང་ །"
  },
  {
    "source": "རྒྱུད་སྡེ་བཞིའི་དབང་སོ་སོ་ལས་ཐོབ་པའི་སྔགས་སྡོམ་གསུམ་ནི།",
    "target": "རྒྱུད་སྡེ་ བཞི འི་ དབང་ སོ་སོ་ ལས་ ཐོབ་པ འི་ སྔགས་ སྡོམ་ གསུམ་ ནི །"
  },
  {
    "source": "འདིར་བཤད་པར་བྱ་བའི་སྡོམ་པ་གསུམ་ཡིན་ནོ།།",
    "target": "འདི ར་ བཤད་པ ར་ བྱ་བ འི་ སྡོམ་པ་ གསུམ་ ཡིན་ ནོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སོ་སོ་ཐར་པའི་སྡོམ་པ་ནི།",
    "target": "སོ་སོ་ ཐར་པ འི་ སྡོམ་པ་ ནི །"
  },
  {
    "source": "སོ་ཐར་རིགས་བརྒྱད་སོ་སོའི་རང་གི་ཐོབ་བྱེད་ཀྱི་ཆོ་ག་ཇི་ལྟར་བཤད་པ་བཞིན་ལས་ཐོབ་ཅིང་།",
    "target": "སོ་ཐར་ རིགས་ བརྒྱད་ སོ་སོ འི་ རང་ གི་ ཐོབ་བྱེད་ ཀྱི་ ཆོ་ག་ ཇི་ ལྟ ར་ བཤད་པ་ བཞིན་ ལས་ ཐོབ་ ཅིང་ །"
  },
  {
    "source": "ལེན་པའི་ཡུལ་ཀྱང་མཁན་སློབ་དང་དགེ་འདུན་ལས་སོགས་པ་ལས་ཐོབ་པའོ།།",
    "target": "ལེན་པ འི་ ཡུལ་ ཀྱང་ མཁན་སློབ་ དང་ དགེ་འདུན་ ལས་ སོགས་པ་ ལས་ ཐོབ་པ འོ ། །"
  },
  {
    "source": "བྱང་ཆུབ་སེམས་དཔའི་སྡོམ་པ་ནི།",
    "target": "བྱང་ཆུབ་སེམས་ དཔ འི་ སྡོམ་པ་ ནི །"
  },
  {
    "source": "བོད་ཀྱི་སེམས་ཙམ་པའི་ལུགས་ཀྱི་ཆོ་ག་དང་།",
    "target": "བོད་ ཀྱི་ སེམས་ཙམ་པ འི་ ལུགས་ ཀྱི་ ཆོ་ག་ དང་ །"
  },
  {
    "source": "དབུ་མ་པའི་ལུགས་ཀྱི་ཆོ་ག་ཐ་དད་པར་འདོད་ཀྱང་།",
    "target": "དབུ་མ་པ འི་ ལུགས་ ཀྱི་ ཆོ་ག་ ཐ་ དད་པ ར་ འདོད་ ཀྱང་ །"
  },
  {
    "source": "ཐོགས་མེད་སྐུ་མཆེད་ནས་བརྒྱུད་པ་དང་།",
    "target": "ཐོགས་མེད་ སྐུ་མཆེད་ ནས་ བརྒྱུད་པ་ དང་ །"
  },
  {
    "source": "ཀླུ་སྒྲུབ་ཡབ་སྲས་ལས་བརྒྱུད་པའི་ཆོ་གའི་ཁྱད་པར་ཡོད་ཀྱང་།",
    "target": "ཀླུ་སྒྲུབ་ ཡབ་སྲས་ ལས་ བརྒྱུད་པ འི་ ཆོ་ག འི་ ཁྱད་པ ར་ ཡོད་ ཀྱང་ །"
  },
  {
    "source": "དེ་གཉིས་དབུ་སེམས་ཀྱི་ཆོ་གའི་ཐ་དད་ཡིན་པའི་ངེས་པ་མི་འདུག་གོ།",
    "target": "དེ་ གཉིས་ དབུ་ སེམས་ ཀྱི་ ཆོ་ག འི་ ཐ་དད་ ཡིན་པ འི་ ངེས་པ་ མི་ འདུག་ གོ །"
  },
  {
    "source": "བྱང་སྡོམ་ནི།",
    "target": "བྱང་སྡོམ་ ནི །"
  },
  {
    "source": "རང་ཐོབ་བྱེད་ཀྱི་ཆོ་ག་ལས་ཐོབ་པ་ཡིན་ཅིང་།",
    "target": "རང་ ཐོབ་བྱེད་ ཀྱི་ ཆོ་ག་ ལས་ ཐོབ་པ་ ཡིན་ ཅིང་ །"
  },
  {
    "source": "ཡུལ་ཀྱང་སྡོམ་པ་ཉི་ཤུ་པར།",
    "target": "ཡུལ་ ཀྱང་ སྡོམ་པ་ཉི་ཤུ་པ ར །"
  },
  {
    "source": "བླ་མ་སྡོམ་ལ་གནས་ཤིང་མཁས།།",
    "target": "བླ་མ་ སྡོམ་ ལ་ གནས་ ཤིང་ མཁས ། །"
  },
  {
    "source": "ནུས་དང་ལྡན་ལས་བླང་བར་བྱ།།",
    "target": "ནུས་ དང་ ལྡན་ ལས་ བླང་བ ར་ བྱ ། །"
  },
  {
    "source": "ཞེས་བླ་མའམ་ཇོ་བོ་ཆེན་པོ་རྗེ་སོགས་ཀྱི་མདུན་དུ་སངས་རྒྱས་བྱང་སེམས་རྣམས་ནས་ལེན་པར་བཤད་པ་ལྟར།",
    "target": "ཞེས་ བླ་མ འམ་ ཇོ་བོ་ ཆེན་པོ་ རྗེ་ སོགས་ ཀྱི་ མདུན་ དུ་ སངས་རྒྱས་ བྱང་སེམས་ རྣམས་ ནས་ ལེན་པ ར་ བཤད་པ་ ལྟ ར །"
  },
  {
    "source": "བླ་མ་དང་སངས་རྒྱས་བྱང་སེམས་ལས་ལེན་ནོ།།",
    "target": "བླ་མ་ དང་ སངས་རྒྱས་ བྱང་སེམས་ ལས་ ལེན་ ནོ ། །"
  },
  {
    "source": "སྔགས་ཀྱི་སྡོམ་པ་ལ་བྱ་སྤྱོད་རྣལ་འབྱོར་སོགས་རྒྱུད་སྡེ་འོག་མའི་སྡོམ་པ་ནི།",
    "target": "སྔགས་ ཀྱི་ སྡོམ་པ་ ལ་ བྱ་སྤྱོད་ རྣལ་འབྱོར་ སོགས་ རྒྱུད་སྡེ་ འོག་མ འི་ སྡོམ་པ་ ནི །"
  },
  {
    "source": "རང་ཐོབ་བྱེད་རྒྱུད་སྡེ་འོག་མའི་དབང་བསྐུར་སོ་སོ་བ་ལས་ཐོབ་ཅིང་།",
    "target": "རང་ ཐོབ་བྱེད་ རྒྱུད་སྡེ་ འོག་མ འི་ དབང་ བསྐུར་ སོ་སོ་ བ་ ལས་ ཐོབ་ ཅིང་ །"
  },
  {
    "source": "རྣལ་འབྱོར་བླ་མེད་ཀྱི་དམ་ཚིག་དང་སྡོམ་པ་ནི།",
    "target": "རྣལ་འབྱོར་ བླ་མེད་ ཀྱི་ དམ་ཚིག་ དང་ སྡོམ་པ་ ནི །"
  },
  {
    "source": "དབང་བཞི་ཡོངས་སུ་རྫོགས་པར་བསྐུར་བ་ལས་ཐོབ་པ་ཡིན་ནོ།།",
    "target": "དབང་ བཞི་ ཡོངས་ སུ་ རྫོགས་པ ར་ བསྐུར་བ་ ལས་ ཐོབ་པ་ ཡིན་ ནོ ། །"
  },
  {
    "source": "ལེན་པའི་ཡུལ་ཀྱང་བླ་མ་རྡོ་རྗེ་སློབ་དཔོན་དང་དཀྱིལ་འཁོར་གྱི་དྲུང་དུ་ལེན་པ་ཡིན་ནོ།།",
    "target": "ལེན་པ འི་ ཡུལ་ ཀྱང་ བླ་མ་ རྡོ་རྗེ་སློབ་དཔོན་ དང་ དཀྱིལ་འཁོར་ གྱི་ དྲུང་ དུ་ ལེན་པ་ ཡིན་ ནོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སྡོམ་པའི་ངོ་བོ་ཉན་ཐོས་བྱེ་བྲག་སྨྲ་བ་རྣམས་ནི།",
    "target": "སྡོམ་པ འི་ ངོ་བོ་ ཉན་ཐོས་ བྱེ་བྲག་སྨྲ་བ་ རྣམས་ ནི །"
  },
  {
    "source": "རྣམ་པར་རིག་བྱེད་མ་ཡིན་པའི་གཟུགས་སུ་འདོད་ལ།",
    "target": "རྣམ་པ ར་ རིག་བྱེད་ མ་ ཡིན་པ འི་ གཟུགས་ སུ་ འདོད་ ལ །"
  },
  {
    "source": "ཐེག་ཆེན་པས་ནི།",
    "target": "ཐེག་ཆེན་པ ས་ ནི །"
  },
  {
    "source": "སྤྱོད་འཇུག་ལས།",
    "target": "སྤྱོད་འཇུག་ ལས །"
  },
  {
    "source": "སྤོང་བའི་སེམས་ནི་ཐོབ་པ་ལས།།",
    "target": "སྤོང་བ འི་ སེམས་ ནི་ ཐོབ་པ་ ལས ། །"
  },
  {
    "source": "ཚུལ་ཁྲིམས་ཕ་རོལ་ཕྱིན་པར་བཤད།།",
    "target": "ཚུལ་ཁྲིམས་ ཕ་རོལ་ ཕྱིན་པ ར་ བཤད ། །"
  },
  {
    "source": "ཅེས་སྤོང་བའི་སེམས་ལ་བཤད་པས།",
    "target": "ཅེས་ སྤོང་བ འི་ སེམས་ ལ་ བཤད་པ ས །"
  },
  {
    "source": "སྡོམ་པ་གསུམ་རིམ་གྱིས་ནོད་པའི་དགེ་སློང་རྡོ་རྗེ་འཛིན་པ་ལྟ་བུའི་རྒྱུད་ཀྱི་སྡོམ་པ་གསུམ་པོ་ལ་སྔར་བཤད་པ་ལྟར།",
    "target": "སྡོམ་པ་ གསུམ་ རིམ་ གྱིས་ ནོད་པ འི་ དགེ་སློང་ རྡོ་རྗེ་ འཛིན་པ་ ལྟ་བུ འི་ རྒྱུད་ ཀྱི་ སྡོམ་པ་ གསུམ་པོ་ ལ་ སྔ ར་ བཤད་པ་ ལྟ ར །"
  },
  {
    "source": "བོད་ཁ་ཅིག་གིས་གནས་གྱུར་ངོ་བོ་གཅིག་པར་འདོད་ཀྱང་།",
    "target": "བོད་ ཁ་ ཅིག་ གིས་ གནས་ གྱུར་ ངོ་བོ་ གཅིག་པ ར་ འདོད་ ཀྱང་ །"
  },
  {
    "source": "གནས་གྱུར་བ་དང་ངོ་བོ་གཅིག་པ་འགལ་བ་ཡིན་ཏེ།",
    "target": "གནས་ གྱུར་བ་ དང་ ངོ་བོ་ གཅིག་པ་ འགལ་བ་ ཡིན་ ཏེ །"
  },
  {
    "source": "དཔེར་ན་གསེར་འགྱུར་གྱི་རྩིས་ལྕགས་གསེར་དུ་བསྒྱུར་བ་ན།",
    "target": "དཔེ ར་ ན་ གསེར་འགྱུར་ གྱི་ རྩིས་ ལྕགས་ གསེར་ དུ་ བསྒྱུར་བ་ ན །"
  },
  {
    "source": "ལྕགས་དང་གསེར་གཉིས་གཅིག་པ་མ་ཡིན་པ་བཞིན་དང་།",
    "target": "ལྕགས་ དང་ གསེར་ གཉིས་ གཅིག་པ་ མ་ ཡིན་པ་ བཞིན་ དང་ །"
  },
  {
    "source": "ཀུན་གཞིའི་རྣམ་ཤེས་མེ་ལོང་ལྟ་བུའི་ཡེ་ཤེས་སུ་གནས་གྱུར་པའི་ཚེ་ན་ཡང་།",
    "target": "ཀུན་གཞི འི་ རྣམ་ཤེས་ མེ་ལོང་ ལྟ་བུ འི་ ཡེ་ཤེས་ སུ་ གནས་ གྱུར་པ འི་ ཚེ་ ན་ ཡང་ །"
  },
  {
    "source": "ཀུན་གཞི་དང་མེ་ལོང་ལྟ་བུའི་ཡེ་ཤེས་གཉིས་ངོ་བོ་གཅིག་པ་མ་ཡིན་པ་བཞིན་ནོ།།",
    "target": "ཀུན་གཞི་ དང་ མེ་ལོང་ ལྟ་བུ འི་ ཡེ་ཤེས་ གཉིས་ ངོ་བོ་ གཅིག་པ་ མ་ ཡིན་པ་ བཞིན་ ནོ ། །"
  },
  {
    "source": "ངོ་བོ་གཅིག་པ་ལ་གནས་གྱུར་དུའང་མི་རུང་སྟེ།",
    "target": "ངོ་བོ་ གཅིག་པ་ ལ་ གནས་ གྱུར་ དུ འང་ མི་ རུང་ སྟེ །"
  },
  {
    "source": "ལྕགས་དང་གསེར་གཉིས་ངོ་བོ་གཅིག་ན་གནས་གྱུར་མི་དགོས་པ་བཞིན་ནོ།།",
    "target": "ལྕགས་ དང་ གསེར་ གཉིས་ ངོ་བོ་ གཅིག་ ན་ གནས་ གྱུར་ མི་ དགོས་པ་ བཞིན་ ནོ ། །"
  },
  {
    "source": "གལ་ཏེ་གནས་མ་གྱུར་པའི་དུས་སུ་ངོ་བོ་མི་གཅིག་ཀྱང་།",
    "target": "གལ་ ཏེ་ གནས་ མ་ གྱུར་པ འི་ དུས་ སུ་ ངོ་བོ་ མི་ གཅིག་ ཀྱང་ །"
  },
  {
    "source": "གནས་གྱུར་ནས་ངོ་བོ་གཅིག་པ་ཡིན་ནམ་སྙམ་ན།",
    "target": "གནས་ གྱུར་ ནས་ ངོ་བོ་ གཅིག་པ་ ཡིན་ ནམ་ སྙམ་ ན །"
  },
  {
    "source": "གནས་གྱུར་པ་ནི་གསེར་གྱི་ངོ་བོར་གྱུར་པ་ཡིན་པས།",
    "target": "གནས་ གྱུར་པ་ ནི་ གསེར་ གྱི་ ངོ་བོ ར་ གྱུར་པ་ ཡིན་པ ས །"
  },
  {
    "source": "དེ་ལ་ལྕགས་ཀྱི་ངོ་བོ་མེད་པས་ངོ་བོ་གཅིག་པའི་གནས་མེད་དོ།།",
    "target": "དེ་ ལ་ ལྕགས་ ཀྱི་ ངོ་བོ་ མེད་པ ས་ ངོ་བོ་ གཅིག་པ འི་ གནས་ མེད་ དོ ། །"
  },
  {
    "source": "གལ་ཏེ་གནས་གྱུར་ན་ལྕགས་གསེར་ངོ་བོ་གཅིག་ན།",
    "target": "གལ་ ཏེ་ གནས་ གྱུར་ ན་ ལྕགས་ གསེར་ ངོ་བོ་ གཅིག་ ན །"
  },
  {
    "source": "གནས་མ་གྱུར་པ་ན་ཡང་ལྕགས་གསེར་ངོ་བོ་གཅིག་དགོས་པར་འགྱུར་བ་བཞིན་ནོ།།",
    "target": "གནས་མ་ གྱུར་པ་ ན་ ཡང་ ལྕགས་ གསེར་ ངོ་བོ་ གཅིག་ དགོས་པ ར་ འགྱུར་བ་ བཞིན་ ནོ ། །"
  },
  {
    "source": "སྡོམ་གསུམ་རྣམ་གཞག་པའི་ལུགས་ཀྱི་སྡོམ་པ་འོག་མ་གོང་མའི་ཡན་ལག་ཏུ་འགྱུར་ཞེས་ཟེར་བ་ནི།",
    "target": "སྡོམ་ གསུམ་ རྣམ་གཞག་ པ འི་ ལུགས་ ཀྱི་ སྡོམ་པ་ འོག་མ་ གོང་མ འི་ ཡན་ལག་ ཏུ་ འགྱུར་ ཞེས་ ཟེར་བ་ ནི །"
  },
  {
    "source": "སྡོམ་པ་འོག་མ་གཉིས་ཀྱང་སྔགས་སྡོམ་གྱི་ཡན་ལག་ཏུ་བྱས་པ་ནས།",
    "target": "སྡོམ་པ་ འོག་མ་ གཉིས་ ཀྱང་ སྔགས་ སྡོམ་ གྱི་ ཡན་ལག་ ཏུ་ བྱས་པ་ ནས །"
  },
  {
    "source": "འོག་མ་མ་ཐོབ་པ་དང་བཏང་བ་རྣམས་ལ་ནི།",
    "target": "འོག་མ་ མ་ ཐོབ་པ་ དང་ བཏང་བ་ རྣམས་ ལ་ ནི །"
  },
  {
    "source": "གོང་མའི་ཡན་ལག་མ་ཚང་ཞིང་བཏང་བར་འགྱུར་བའི་སྐྱོན་ཡོད་ཅིང་།",
    "target": "གོང་མ འི་ ཡན་ལག་ མ་ ཚང་ ཞིང་ བཏང་བ ར་ འགྱུར་བ འི་ སྐྱོན་ ཡོད་ ཅིང་ །"
  },
  {
    "source": "སྡོམ་པ་འོག་མ་གཉིས་ཀྱང་གོང་མའི་ཡན་ལག་ཡིན་པས།",
    "target": "སྡོམ་པ་ འོག་མ་ གཉིས་ ཀྱང་ གོང་མ འི་ ཡན་ལག་ ཡིན་པ ས །"
  },
  {
    "source": "གོང་མའི་ཐོབ་བྱེད་ཀྱི་ཆོ་ག་ལས་ཐོབ་དགོས་པར་འགྱུར་ལ།",
    "target": "གོང་མ འི་ ཐོབ་ བྱེད་ ཀྱི་ ཆོ་ག་ ལས་ ཐོབ་ དགོས་པ ར་ འགྱུར་ ལ །"
  },
  {
    "source": "དེ་ལྟར་ན།",
    "target": "དེ་ ལྟ ར་ ན །"
  },
  {
    "source": "སྔགས་སྡོམ་ཉིད་ལས་སྡོམ་པ་གཞན་མ་ཡིན་པས་སྔགས་སྡོམ་ལས་ངོ་བོ་ཐ་དད་པར་མི་རུང་ལ།",
    "target": "སྔགས་སྡོམ་ ཉིད་ ལས་ སྡོམ་པ་ གཞན་ མ་ ཡིན་པ ས་ སྔགས་ སྡོམ་ ལས་ ངོ་བོ་ ཐ་དད་པ ར་ མི་ རུང་ ལ །"
  },
  {
    "source": "གཏོང་ཐོབ་ཐ་དད་པའང་མི་འཐད་དོ།།",
    "target": "གཏོང་ ཐོབ་ ཐ་དད་ པ འང་ མི་ འཐད་ དོ ། །"
  },
  {
    "source": "གཞན་ཡང་གོང་མས་མ་ཟིན་པ་ཡན་ལག་མ་ཡིན་ཡང་།",
    "target": "གཞན་ ཡང་ གོང་མ ས་ མ་ ཟིན་པ་ ཡན་ལག་ མ་ ཡིན་ ཡང་ །"
  },
  {
    "source": "ཟིན་པས་ཡན་ལག་ཏུ་འགྱུར་བས་སྐྱོན་དེ་དག་མེད་ཅེ་ན།",
    "target": "ཟིན་པ ས་ ཡན་ལག་ ཏུ་ འགྱུར་བ ས་ སྐྱོན་ དེ་ དག་ མེད་ ཅེ་ ན །"
  },
  {
    "source": "ཟིན་པའི་སྡོམ་པ་འོག་མ་བཏང་བ་ན་གོང་མའི་ཡན་ལག་བཏང་བར་འགྱུར་རོ།།",
    "target": "ཟིན་པ འི་ སྡོམ་པ་ འོག་མ་ བཏང་བ་ ན་ གོང་མ འི་ ཡན་ལག་ བཏང་བ ར་ འགྱུར་ རོ ། །"
  },
  {
    "source": "དེས་ན།",
    "target": "དེ ས་ ན །"
  },
  {
    "source": "ཨ་བྷ་ཡཱ་ཀ་རས་ཀྱང་།",
    "target": "ཨ་བྷ་ཡཱ་ཀ་ར ས་ ཀྱང་ །"
  },
  {
    "source": "སྤོང་བའི་སེམས་པ་ཙམ་དུ་རིགས་གཅིག་ཀྱང་།",
    "target": "སྤོང་བ འི་ སེམས་པ་ ཙམ་ དུ་ རིགས་ གཅིག་ ཀྱང་ །"
  },
  {
    "source": "སྡོམ་པ་གསུམ་ངོ་བོ་ཐ་དད་པར་བཤད་ཅིང་།",
    "target": "སྡོམ་པ་ གསུམ་ ངོ་བོ་ ཐ་ དད་པ ར་ བཤད་ ཅིང་ །"
  },
  {
    "source": "བི་བྷཱུ་ཏིས་ཀྱང་ཐ་དད་པར་བཤད་པ་ལྟར།",
    "target": "བི་བྷཱུ་ ཏི ས་ ཀྱང་ ཐ་དད་པ ར་ བཤད་པ་ ལྟ ར །"
  },
  {
    "source": "རྒྱ་གར་བའི་ལུགས་གང་ལས་ཀྱང་གནས་གྱུར་ངོ་བོ་གཅིག་པར་བཤད་པ་དང་།",
    "target": "རྒྱ་གར་ བ འི་ ལུགས་ གང་ ལས་ ཀྱང་ གནས་ གྱུར་ ངོ་བོ་ གཅིག་པ ར་ བཤད་པ་ དང་ །"
  },
  {
    "source": "འོག་མ་གོང་མའི་ཡན་ལག་ཏུ་བཤད་པ་སོགས་མ་བྱུང་ངོ་།།",
    "target": "འོག་མ་ གོང་མ འི་ ཡན་ལག་ ཏུ་ བཤད་པ་ སོགས་ མ་ བྱུང་ ངོ་ ། །"
  },
  {
    "source": "དེས་ན།",
    "target": "དེ ས་ ན །"
  },
  {
    "source": "སྡོམ་པ་གོང་མ་མ་ཐོབ་པའི་ཚེ།",
    "target": "སྡོམ་པ་ གོང་མ་ མ་ ཐོབ་པ འི་ ཚེ །"
  },
  {
    "source": "ཐེག་དམན་ནས་འབྱུང་བའི་སོ་ཐར་གྱི་སྡོམ་པ་ནི།",
    "target": "ཐེག་དམན་ ནས་ འབྱུང་བ འི་ སོ་ཐར་ གྱི་ སྡོམ་པ་ ནི །"
  },
  {
    "source": "རང་གི་ཐུན་མོང་མ་ཡིན་པའི་སྡོམ་པ་ཡིན་ཀྱང་།",
    "target": "རང་ གི་ ཐུན་མོང་ མ་ ཡིན་པ འི་ སྡོམ་པ་ ཡིན་ ཀྱང་ །"
  },
  {
    "source": "བྱང་སྡོམ་ཐོབ་ནས་སེམས་བསྐྱེད་ཁྱད་པར་བ་དང་།",
    "target": "བྱང་སྡོམ་ ཐོབ་ ནས་ སེམས་ བསྐྱེད་ ཁྱད་པར་བ་ དང་ །"
  },
  {
    "source": "སྡོམ་པ་གོང་མས་ཟིན་ཅིང་རྟེན་གྱི་གང་ཟག་བྱང་སེམས་ཀྱི་རྒྱུད་ཀྱི་སྡོམ་པ་ཡིན་པས།",
    "target": "སྡོམ་པ་ གོང་མ ས་ ཟིན་ ཅིང་ རྟེན་ གྱི་ གང་ཟག་ བྱང་སེམས་ ཀྱི་ རྒྱུད་ ཀྱི་ སྡོམ་པ་ ཡིན་པ ས །"
  },
  {
    "source": "སོ་ཐར་གྱི་སྡོམ་པ་ནི་ཐུན་མོང་བའི་སྡོམ་པ་དང་།",
    "target": "སོ་ཐར་ གྱི་ སྡོམ་པ་ ནི་ ཐུན་མོང་བ འི་ སྡོམ་པ་ དང་ །"
  },
  {
    "source": "བྱང་སྡོམ་ཐུན་མོང་མ་ཡིན་པར་འགྱུར་ལ།",
    "target": "བྱང་སྡོམ་ ཐུན་ མོང་ མ་ ཡིན་པ ར་ འགྱུར་ ལ །"
  },
  {
    "source": "སྔགས་སྡོམ་ཐོབ་པའི་ཚེ་སྔགས་ཀྱི་སེམས་བསྐྱེད།",
    "target": "སྔགས་སྡོམ་ ཐོབ་པ འི་ ཚེ་ སྔགས་ ཀྱི་ སེམས་ བསྐྱེད །"
  },
  {
    "source": "སྡོམ་པ་ཁྱད་པར་བས་ཟིན་ཅིང་།",
    "target": "སྡོམ་པ་ ཁྱད་པར་བ ས་ ཟིན་ ཅིང་ །"
  },
  {
    "source": "རྟེན་གྱི་གང་ཟག་རིག་པར་འཛིན་པའི་རྒྱུད་ཀྱི་སྡོམ་པ་ཡིན་པས།",
    "target": "རྟེན་ གྱི་ གང་ཟག་ རིག་པ ར་ འཛིན་པ འི་ རྒྱུད་ ཀྱི་ སྡོམ་པ་ ཡིན་པ ས །"
  },
  {
    "source": "སྡོམ་པ་འོག་མ་གཉིས་ཀ་ཐུན་མོང་བར་འགྱུར་ཞིང་།",
    "target": "སྡོམ་པ་ འོག་མ་ གཉིས་ ཀ་ ཐུན་མོང་ བར་ འགྱུར་ ཞིང་ །"
  },
  {
    "source": "སྔགས་སྡོམ་ཐུན་མོང་མ་ཡིན་པར་འགྱུར་རོ།།",
    "target": "སྔགས་སྡོམ་ ཐུན་ མོང་ མ་ ཡིན་པ ར་ འགྱུར་ རོ ། །"
  },
  {
    "source": "དེ་ལ་སྲོག་གཅོད་སྤོང་བ་ལྟ་བུ་སྡོམ་པ་གསུམ་ཀ་ཡིན་པའི་སྤོང་བའི་སེམས་པ་ངོ་བོ་གཅིག་པས།",
    "target": "དེ་ ལ་ སྲོག་ གཅོད་ སྤོང་བ་ ལྟ་བུ་ སྡོམ་པ་ གསུམ་ ཀ་ ཡིན་པ འི་ སྤོང་བ འི་ སེམས་པ་ ངོ་བོ་ གཅིག་པ ས །"
  },
  {
    "source": "སྡོམ་པ་གསུམ་ཀ་ངོ་བོ་གཅིག་པར་འགྱུར་རོ་སྙམ་ན་མི་འགྱུར་ཏེ།",
    "target": "སྡོམ་པ་ གསུམ་ ཀ་ ངོ་བོ་ གཅིག་ པ ར་ འགྱུར་ རོ་ སྙམ་ ན་ མི་ འགྱུར་ ཏེ །"
  },
  {
    "source": "སྲོག་གཅོད་སྤོང་བ་དང་མ་བྱིན་ལེན་སྤོང་བ་ལྟ་བུ་སྤོང་སེམས་ཙམ་དུ་ངོ་བོ་གཅིག་ཀྱང་།",
    "target": "སྲོག་གཅོད་ སྤོང་བ་ དང་ མ་བྱིན་ལེན་ སྤོང་བ་ ལྟ་བུ་ སྤོང་ སེམས་ ཙམ་ དུ་ ངོ་བོ་ གཅིག་ ཀྱང་ །"
  },
  {
    "source": "དེ་གཉིས་ཐ་དད་པ་ལྟར།",
    "target": "དེ་ གཉིས་ ཐ་ དད་པ་ ལྟ ར །"
  },
  {
    "source": "སྤོང་བའི་སེམས་པ་གཅིག་ལ་ཆོ་ག་ཐ་དད་ལས་ཐོབ་པའི་ཐོབ་ཚུལ་ཐ་དད་པས་སྡོམ་པ་གསུམ་ཡང་ཐ་དད་པ་ཡིན་ནོ།།",
    "target": "སྤོང་བ འི་ སེམས་པ་ གཅིག་ ལ་ ཆོ་ག་ ཐ་ དད་ ལས་ ཐོབ་པ འི་ ཐོབ་ ཚུལ་ ཐ་དད་པ ས་ སྡོམ་པ་ གསུམ་ ཡང་ ཐ་དད་པ་ ཡིན་ ནོ ། །"
  },
  {
    "source": "དེ་ལྟར་སྡོམ་པ་གསུམ་ཐ་དད་ཡིན་པ་ཡང་།",
    "target": "དེ་ ལྟ ར་ སྡོམ་པ་ གསུམ་ ཐ་དད་ ཡིན་པ་ ཡང་ །"
  },
  {
    "source": "གང་ལས་འབྱུང་བའི་ཐེག་པ་དང་།",
    "target": "གང་ ལས་ འབྱུང་བ འི་ ཐེག་པ་ དང་ །"
  },
  {
    "source": "སྡེ་སྣོད་མི་གཅིག་པར་ཐ་དད།",
    "target": "སྡེ་སྣོད་ མི་ གཅིག་པ ར་ ཐ་ དད །"
  },
  {
    "source": "གང་ལས་ལེན་པའི་ཡུལ་མི་གཅིག།",
    "target": "གང་ ལས་ ལེན་པ འི་ ཡུལ་མི་ གཅིག །"
  },
  {
    "source": "ལེན་བྱེད་ཀྱི་ཆོ་ག་མི་གཅིག།",
    "target": "ལེན་ བྱེད་ ཀྱི་ ཆོ་ག་ མི་ གཅིག །"
  },
  {
    "source": "ལེན་པའི་དུས་མི་གཅིག།",
    "target": "ལེན་པ འི་ དུས་ མི་ གཅིག །"
  },
  {
    "source": "ལེན་པའི་བསམ་པ་དང་སེམས་བསྐྱེད་མི་གཅིག།",
    "target": "ལེན་པ འི་ བསམ་པ་ དང་ སེམས་ བསྐྱེད་ མི་ གཅིག །"
  },
  {
    "source": "གཏོང་རྒྱུ་དང་གཏོང་བའི་དུས་མི་གཅིག།",
    "target": "གཏོང་ རྒྱུ་ དང་ གཏོང་བ འི་ དུས་ མི་ གཅིག །"
  },
  {
    "source": "རྟེན་གྱི་གང་ཟག་མི་གཅིག་སྟེ།",
    "target": "རྟེན་ གྱི་ གང་ཟག་ མི་ གཅིག་ སྟེ །"
  },
  {
    "source": "སོ་ཐར་སྡོམ་པ་ནི།",
    "target": "སོ་ཐར་ སྡོམ་པ་ ནི །"
  },
  {
    "source": "ཐེག་དམན་དང་ཉན་ཐོས་ཀྱི་སྡེ་སྣོད་ལས་འབྱུང་ལ།",
    "target": "ཐེག་དམན་ དང་ ཉན་ཐོས་ ཀྱི་ སྡེ་སྣོད་ ལས་ འབྱུང་ ལ །"
  },
  {
    "source": "བྱང་སྡོམ་ནི།",
    "target": "བྱང་སྡོམ་ ནི །"
  },
  {
    "source": "ཐེག་ཆེན་གྱི་དང་བྱང་ཆུབ་སེམས་དཔའི་སྡེ་སྣོད་ལས་འབྱུང་ཞིང་།",
    "target": "ཐེག་ཆེན་ གྱི་ དང་ བྱང་ཆུབ་སེམས་ དཔ འི་ སྡེ་སྣོད་ ལས་ འབྱུང་ ཞིང་ །"
  },
  {
    "source": "སྔགས་སྡོམ་ནི།",
    "target": "སྔགས་སྡོམ་ ནི །"
  },
  {
    "source": "འབྲས་བུའི་ཐེག་པའམ་རྡོ་རྗེ་ཐེག་པ་དང་།",
    "target": "འབྲས་བུ འི་ ཐེག་པ འམ་ རྡོ་རྗེ་ཐེག་པ་ དང་ །"
  },
  {
    "source": "རིག་པ་འཛིན་སྡེ་སྣོད་ལས་འབྱུང་བས་སོ།།",
    "target": "རིག་པ་ འཛིན་ སྡེ་ སྣོད་ ལས་ འབྱུང་བ ས་ སོ ། །"
  },
  {
    "source": "ལེན་པའི་ཡུལ་མི་གཅིག་སྟེ།",
    "target": "ལེན་པ འི་ ཡུལ་མི་ གཅིག་ སྟེ །"
  },
  {
    "source": "ཐེག་དམན་སོ་ཐར་ནི།",
    "target": "ཐེག་དམན་ སོ་ཐར་ ནི །"
  },
  {
    "source": "མཁན་སློབ་དགེ་འདུན་ལ་སོགས་པ་ཡིན་ལ།",
    "target": "མཁན་སློབ་ དགེ་འདུན་ ལ་ སོགས་པ་ ཡིན་ ལ །"
  },
  {
    "source": "བྱང་སྡོམ་ནི།",
    "target": "བྱང་སྡོམ་ ནི །"
  },
  {
    "source": "བླ་མ་དང་སངས་རྒྱས་བྱང་སེམས་ལས་ལེན་ཅིང་།",
    "target": "བླ་མ་ དང་ སངས་རྒྱས་ བྱང་སེམས་ ལས་ ལེན་ ཅིང་ །"
  },
  {
    "source": "སྔགས་སྡོམ་ནི།",
    "target": "སྔགས་སྡོམ་ ནི །"
  },
  {
    "source": "རྡོ་རྗེ་སློབ་དཔོན་དང་དཀྱིལ་འཁོར་གྱི་ལྷ་ལས་ལེན་པས་སོ།།",
    "target": "རྡོ་རྗེ་སློབ་དཔོན་ དང་ དཀྱིལ་འཁོར་ གྱི་ ལྷ་ ལས་ ལེན་པ ས་ སོ ། །"
  },
  {
    "source": "ལེན་བྱེད་ཀྱི་ཆོ་ག་ཡང་།",
    "target": "ལེན་ བྱེད་ ཀྱི་ ཆོ་ག་ ཡང་ །"
  },
  {
    "source": "སོ་ཐར་ནི།",
    "target": "སོ་ཐར་ ནི །"
  },
  {
    "source": "རང་གི་འབོགས་ཆོག་ཀརྨ་ཤ་ཏཾ་ལ་སོགས་ལས་འབྱུང་བ་ལྟ་བུ་ལས་ཐོབ་ལ།",
    "target": "རང་ གི་ འབོགས་ཆོག་ ཀརྨ་ ཤ་ ཏཾ་ ལ་ སོགས་ ལས་ འབྱུང་བ་ ལྟ་བུ་ ལས་ ཐོབ་ ལ །"
  },
  {
    "source": "བྱང་སྡོམ་ནི།",
    "target": "བྱང་སྡོམ་ ནི །"
  },
  {
    "source": "ཐེག་ཆེན་གྱི་འདུལ་བའི་སྡེ་སྣོད་ལས་འབྱུང་བའི་ཆོ་ག་ལས་ཐོབ་ཅིང་།",
    "target": "ཐེག་ཆེན་ གྱི་ འདུལ་བ འི་ སྡེ་སྣོད་ ལས་ འབྱུང་བ འི་ ཆོ་ག་ ལས་ ཐོབ་ ཅིང་ །"
  },
  {
    "source": "སྔགས་སྡོམ་ནི།",
    "target": "སྔགས་སྡོམ་ ནི །"
  },
  {
    "source": "དབང་བསྐུར་བ་ལས་ཐོབ་པས་སོ།།",
    "target": "དབང་བསྐུར་བ་ ལས་ ཐོབ་པ ས་ སོ ། །"
  },
  {
    "source": "དུས་མི་གཅིག་སྟེ།",
    "target": "དུས་ མི་ གཅིག་ སྟེ །"
  },
  {
    "source": "དུས་སོ་སོར་བླངས་པས་སོ།།",
    "target": "དུས་ སོ་སོ ར་ བླངས་པ ས་ སོ ། །"
  },
  {
    "source": "བསམ་པ་དང་སེམས་བསྐྱེད་མི་གཅིག་སྟེ།",
    "target": "བསམ་པ་ དང་ སེམས་ བསྐྱེད་ མི་ གཅིག་ སྟེ །"
  },
  {
    "source": "སོ་ཐར་ནི།",
    "target": "སོ་ཐར་ ནི །"
  },
  {
    "source": "འཁོར་བ་ལས་རང་ཉིད་ཐར་འདོད་ཀྱི་བསམ་པ་དང་།",
    "target": "འཁོར་བ་ ལས་ རང་ ཉིད་ ཐར་ འདོད་ ཀྱི་ བསམ་པ་ དང་ །"
  },
  {
    "source": "དམན་པའི་བྱང་ཆུབ་ཏུ་སེམས་བསྐྱེད་པ་ཡིན་ཅིང་།",
    "target": "དམན་པ འི་ བྱང་ཆུབ་ ཏུ་ སེམས་ བསྐྱེད་པ་ ཡིན་ ཅིང་ །"
  },
  {
    "source": "བྱང་སྡོམ་ནི།",
    "target": "བྱང་སྡོམ་ ནི །"
  },
  {
    "source": "འགྲོ་བ་ཐམས་ཅད་བྱང་ཆུབ་ཆེན་པོ་ཐོབ་པར་བྱ་བའི་བསམ་པ་དང་།",
    "target": "འགྲོ་བ་ ཐམས་ཅད་ བྱང་ཆུབ་ ཆེན་པོ་ ཐོབ་པ ར་ བྱ་བ འི་ བསམ་པ་ དང་ །"
  },
  {
    "source": "ཐེག་ཆེན་གྱི་བྱང་ཆུབ་ཆེན་པོར་སེམས་བསྐྱེད་པ་ཡིན་ལ།",
    "target": "ཐེག་ཆེན་ གྱི་ བྱང་ཆུབ་ ཆེན་པོ ར་ སེམས་ བསྐྱེད་པ་ ཡིན་ ལ །"
  },
  {
    "source": "སྔགས་སྡོམ་ནི།",
    "target": "སྔགས་སྡོམ་ ནི །"
  },
  {
    "source": "སེམས་ཅན་ཐམས་ཅད་ཀྱི་དོན་གཅིག་ཅར་དུ་བསྒྲུབ་པའི་བསམ་པ་དང་།",
    "target": "སེམས་ཅན་ ཐམས་ཅད་ ཀྱི་ དོན་ གཅིག་ ཅར་ དུ་ བསྒྲུབ་པ འི་ བསམ་པ་ དང་ །"
  },
  {
    "source": "རྡོ་རྗེའི་སེམས་བསྐྱེད་པ་ཡིན་པས་སོ།།",
    "target": "རྡོ་རྗེ འི་ སེམས་ བསྐྱེད་པ་ ཡིན་པ ས་ སོ ། །"
  },
  {
    "source": "གཏོང་རྒྱུ་སོ་སོར་མི་གཅིག་པ་བཤད་པ་ལྟར་ལ།",
    "target": "གཏོང་ རྒྱུ་ སོ་སོ ར་ མི་ གཅིག་པ་ བཤད་པ་ ལྟ ར་ ལ །"
  },
  {
    "source": "གཏོང་བའི་དུས་ཀྱང་སོ་ཐར་གྱི་སྡོམ་པ་ནི།",
    "target": "གཏོང་བ འི་ དུས་ ཀྱང་ སོ་ཐར་ གྱི་ སྡོམ་པ་ ནི །"
  },
  {
    "source": "བསྙེན་གནས་མཚན་མོ་འདས་པ་དང་གཞན་རྣམས་འཆི་འཕོས་པས་གཏོང་བ་སོགས་ནི་ཁས་བླངས་དུས་ཀྱིས་བཏང་བ་ཡིན་ཏེ།",
    "target": "བསྙེན་གནས་ མཚན་མོ་ འདས་པ་ དང་ གཞན་ རྣམས་ འཆི་ འཕོས་པ ས་ གཏོང་བ་ སོགས་ ནི་ ཁ ས་ བླངས་ དུས་ ཀྱིས་ བཏང་བ་ ཡིན་ ཏེ །"
  },
  {
    "source": "སོ་ཐར་གྱི་སྡོམ་པ་ནི།",
    "target": "སོ་ཐར་ གྱི་ སྡོམ་པ་ ནི །"
  },
  {
    "source": "ཇི་སྲིད་འཚོ་བའི་སྡོམ་པ་ཡིན་པས་སོ།།",
    "target": "ཇི་སྲིད་ འཚོ་བ འི་ སྡོམ་པ་ ཡིན་པ ས་ སོ ། །"
  },
  {
    "source": "བྱང་སྡོམ་ཡང་ཇི་སྲིད་བྱང་ཆུབ་སྙིང་པོའི་བར་དུ་ཞེས་པ་ནི།",
    "target": "བྱང་སྡོམ་ ཡང་ ཇི་སྲིད་ བྱང་ཆུབ་སྙིང་པོ འི་ བར་ དུ་ ཞེས་ པ་ ནི །"
  },
  {
    "source": "སངས་རྒྱས་ཐོབ་པ་ཚུན་ཆོད་ཞེས་པ་ཡིན་པས།",
    "target": "སངས་རྒྱས་ ཐོབ་པ་ ཚུན་ ཆོད་ ཞེས་ པ་ ཡིན་པ ས །"
  },
  {
    "source": "སངས་མ་རྒྱས་ཀྱི་བར་མི་གཏང་བའི་ཕྱིར།",
    "target": "སངས་ མ་ རྒྱས་ ཀྱི་ བར་ མི་ གཏང་བ འི་ ཕྱི ར །"
  },
  {
    "source": "བྱང་ཆུབ་ཐོབ་ནས་གཏང་བའི་དོན་མ་ཡིན་ནོ།།",
    "target": "བྱང་ཆུབ་ ཐོབ་ ནས་ གཏང་བ འི་ དོན་ མ་ ཡིན་ ནོ ། །"
  },
  {
    "source": "སྔགས་སྡོམ་ཡང་དེ་དང་འདྲའོ།།",
    "target": "སྔགས་སྡོམ་ ཡང་ དེ་ དང་ འདྲ འོ ། །"
  },
  {
    "source": "སྡོམ་པ་གོང་མ་གཉིས་ལ་གཏོང་རྒྱུ་གཞན་མ་བྱུང་བས་གཏོང་བ་མེད་དོ།།",
    "target": "སྡོམ་པ་ གོང་མ་ གཉིས་ ལ་ གཏོང་ རྒྱུ་ གཞན་ མ་ བྱུང་བ ས་ གཏོང་བ་ མེད་ དོ ། །"
  },
  {
    "source": "རྟེན་གྱི་གང་ཟག་ཀྱང་མི་གཅིག་སྟེ།",
    "target": "རྟེན་ གྱི་ གང་ཟག་ ཀྱང་ མི་ གཅིག་ སྟེ །"
  },
  {
    "source": "སོ་ཐར་ཁོ་ནའི་སྡོམ་ལྡན་ནི།",
    "target": "སོ་ཐར་ ཁོ་ན འི་ སྡོམ་ ལྡན་ ནི །"
  },
  {
    "source": "ཉན་ཐོས་ཡིན་ལ།",
    "target": "ཉན་ཐོས་ ཡིན་ ལ །"
  },
  {
    "source": "བྱང་སྡོམ་ཐོབ་ནས་བྱང་སེམས་ཡིན་ཅིང་།",
    "target": "བྱང་སྡོམ་ ཐོབ་ ནས་ བྱང་སེམས་ ཡིན་ ཅིང་ །"
  },
  {
    "source": "དབང་ཐོབ་ནས་རིག་པ་འཛིན་པའི་སྔགས་པ་ཡིན་པས་སོ།།",
    "target": "དབང་ ཐོབ་ ནས་ རིག་པ་ འཛིན་པ འི་ སྔགས་ པ་ ཡིན་པ ས་ སོ ། །"
  },
  {
    "source": "འདིའི་དབང་དུ་མཛད་ནས་རྒྱུད་འབུམ་པར།",
    "target": "འདི འི་ དབང་ དུ་ མཛད་ ནས་ རྒྱུད་ འབུམ་ པ ར །"
  },
  {
    "source": "རྡོ་ཡི་རིགས་ཀྱི་བྱེ་བྲག་ནི།།",
    "target": "རྡོ་ ཡི་ རིགས་ ཀྱི་ བྱེ་བྲག་ ནི ། །"
  },
  {
    "source": "བཞུས་པས་གསེར་དངུལ་ཟངས་ལྕགས་འབྱུང་།།",
    "target": "བཞུས་པ ས་ གསེར་དངུལ་ ཟངས་ ལྕགས་ འབྱུང་ ། །"
  },
  {
    "source": "ཞེས་སོགས་སྔར་དྲངས་པ་ཉིད་གསུངས་པ་ཡིན་ཏེ།",
    "target": "ཞེས་ སོགས་ སྔ ར་ དྲངས་པ་ ཉིད་ གསུངས་པ་ ཡིན་ ཏེ །"
  },
  {
    "source": "རྡོའི་རིགས་གསེར་རྡོ་དང་དངུལ་རྡོ་སོགས་ཀྱི་བྱེ་བྲག་བཞུས་པ་ལས།",
    "target": "རྡོ འི་ རིགས་ གསེར་ རྡོ་ དང་ དངུལ་ རྡོ་ སོགས་ ཀྱི་ བྱེ་བྲག་ བཞུས་པ་ ལས །"
  },
  {
    "source": "གསེར་དངུལ་ཟངས་ལྕགས་ཐ་དད་དུ་འབྱུང་བ་བཞིན་དུ།",
    "target": "གསེར་དངུལ་ ཟངས་ ལྕགས་ ཐ་ དད་ དུ་ འབྱུང་བ་ བཞིན་ དུ །"
  },
  {
    "source": "སོ་ཐར་བྱང་སྡོམ་སྔགས་སྡོམ་གསུམ་རང་རང་གི་ཐོབ་བྱེད་ཀྱི་ཆོ་ག་ལས་ཐོབ་ཅིང་།",
    "target": "སོ་ཐར་ བྱང་སྡོམ་ སྔགས་ སྡོམ་ གསུམ་ རང་ རང་ གི་ ཐོབ་བྱེད་ ཀྱི་ ཆོ་ག་ ལས་ ཐོབ་ ཅིང་ །"
  },
  {
    "source": "ཇི་ལྟར་ཐོབ་པའི་རིམ་པས།",
    "target": "ཇི་ ལྟ ར་ ཐོབ་པ འི་ རིམ་པ ས །"
  },
  {
    "source": "སོ་ཐར་ཁོ་ན་རྒྱུད་ལྡན་གྱི་གང་ཟག་དེ་ལ།",
    "target": "སོ་ཐར་ ཁོ་ན་ རྒྱུད་ ལྡན་ གྱི་ གང་ཟག་ དེ་ ལ །"
  },
  {
    "source": "ཉན་ཐོས་ཞེས་བྱ་ལ།",
    "target": "ཉན་ཐོས་ ཞེས་ བྱ་ ལ །"
  },
  {
    "source": "བྱང་སྡོམ་རྒྱུད་ལྡན་དེ་ལ་བྱང་སེམས་ཞེས་བྱ་ལ།",
    "target": "བྱང་སྡོམ་ རྒྱུད་ ལྡན་ དེ་ ལ་ བྱང་སེམས་ ཞེས་ བྱ་ ལ །"
  },
  {
    "source": "སྔགས་སྡོམ་རྒྱུད་ལྡན་ལ་སྔགས་པ་རིག་པ་འཛིན་པ་ཞེས་བྱ་བ་ཐ་དད་དུ་འབྱུང་བ་ཡིན་ཏེ།",
    "target": "སྔགས་ སྡོམ་ རྒྱུད་ ལྡན་ ལ་ སྔགས་པ་ རིག་པ་ འཛིན་པ་ ཞེས་ བྱ་བ་ ཐ་དད་ དུ་ འབྱུང་བ་ ཡིན་ ཏེ །"
  },
  {
    "source": "གསེར་འགྱུར་རྩིས་གསེར་དུ་བསྒྱུར་བ་ལྟར།",
    "target": "གསེར་འགྱུར་ རྩི ས་ གསེར་ དུ་ བསྒྱུར་བ་ ལྟ ར །"
  },
  {
    "source": "སྔགས་ཀྱི་དཀྱིལ་འཁོར་ཆེད་པོ་འདིར་ཞུགས་ནས་སྔགས་སྡོམ་ཐོབ་པའི་ཚེ།",
    "target": "སྔགས་ ཀྱི་ དཀྱིལ་འཁོར་ ཆེད་པོ་ འདི ར་ ཞུགས་ ནས་ སྔགས་ སྡོམ་ ཐོབ་པ འི་ ཚེ །"
  },
  {
    "source": "སྔར་གྱི་ཉན་ཐོས་བྱང་སེམས་ཞེས་བྱ་བའི་གང་ཟག་དེ་ལ་རིག་པ་འཛིན་པ་ཞེས་བྱའོ།།",
    "target": "སྔ ར་ གྱི་ ཉན་ཐོས་ བྱང་སེམས་ ཞེས་ བྱ་བ འི་ གང་ཟག་ དེ་ ལ་ རིག་པ་ འཛིན་པ་ ཞེས་ བྱ འོ ། །"
  },
  {
    "source": "ཞེས་པའི་དོན་ཡིན་གྱི།",
    "target": "ཞེས་ པ འི་ དོན་ ཡིན་ གྱི །"
  },
  {
    "source": "སྡོམ་པ་གསུམ་གནས་གྱུར་པའི་དོན་མ་ཡིན་ནོ།།",
    "target": "སྡོམ་པ་ གསུམ་ གནས་ གྱུར་པ འི་ དོན་ མ་ ཡིན་ ནོ ། །"
  },
  {
    "source": "སྤྱིར་ཁྱིམ་པ་དང་རབ་བྱུང་གཉིས་ལས།",
    "target": "སྤྱི ར་ ཁྱིམ་པ་ དང་ རབ་ བྱུང་ གཉིས་ ལས །"
  },
  {
    "source": "སོ་ཐར་རིགས་བརྒྱད་ལ་བསྙེན་གནས་དགེ་བསྙེན་ཙམ་གྱི་སྡོམ་ལྡན་ནི་ཁྱིམ་པ་ཡིན་ལ།",
    "target": "སོ་ཐར་ རིགས་ བརྒྱད་ ལ་ བསྙེན་གནས་ དགེ་བསྙེན་ ཙམ་ གྱི་ སྡོམ་ ལྡན་ ནི་ ཁྱིམ་པ་ ཡིན་ ལ །"
  },
  {
    "source": "རབ་ཏུ་མ་བྱུང་ན་དགེ་ཚུལ་དང་དགེ་སློང་གི་སྡོམ་པ་ལྡན་ཀྱང་།",
    "target": "རབ་ ཏུ་ མ་ བྱུང་ ན་ དགེ་ཚུལ་ དང་ དགེ་སློང་ གི་ སྡོམ་པ་ ལྡན་ ཀྱང་ །"
  },
  {
    "source": "ཁྱིམ་པའི་རྟགས་ཅན་ཡིན་པས་འཇིག་རྟེན་བརྡར་བཏགས་ཀྱིས་ཁྱིམ་པའི་ཕྱོགས་སུ་གཏོགས་སོ།།",
    "target": "ཁྱིམ་པ འི་ རྟགས་ ཅན་ ཡིན་པ ས་ འཇིག་རྟེན་ བརྡ ར་ བཏགས་ ཀྱིས་ ཁྱིམ་པ འི་ ཕྱོགས་ སུ་ གཏོགས་ སོ ། །"
  },
  {
    "source": "གཞན་ཡང་སྔོན་དགེ་སློང་མང་པོ་དད་ཟས་ཀྱི་ཉེས་དམིགས་མཐོང་ནས་བསླབ་པ་ཕུལ་བས།",
    "target": "གཞན་ ཡང་ སྔོན་ དགེ་སློང་ མང་པོ་ དད་ཟས་ ཀྱི་ ཉེས་དམིགས་ མཐོང་ ནས་ བསླབ་པ་ ཕུལ་བ ས །"
  },
  {
    "source": "བཅོམ་ལྡན་འདས་ཀྱིས་ལེགས་སོ་ཞེས་གསུངས་པར་བཤད་པ་དེ་དག་དང་།",
    "target": "བཅོམ་ལྡན་འདས་ ཀྱིས་ ལེགས་ སོ་ ཞེས་ གསུངས་པ ར་ བཤད་པ་ དེ་ དག་ དང་ །"
  },
  {
    "source": "ཁྱིམ་བདག་གྲགས་པ་རབ་བྱུང་དང་བསྙེན་རྫོགས་ཀྱི་སྡོམ་པ་གང་ཡང་མ་ཐོབ་པར་དགྲ་བཅོམ་ཐོབ་པ་ལ།",
    "target": "ཁྱིམ་བདག་ གྲགས་པ་ རབ་བྱུང་ དང་ བསྙེན་རྫོགས་ ཀྱི་ སྡོམ་པ་ གང་ ཡང་ མ་ ཐོབ་པ ར་ དགྲ་བཅོམ་ ཐོབ་པ་ ལ །"
  },
  {
    "source": "བཅོམ་ལྡན་འདས་ཀྱིས།",
    "target": "བཅོམ་ལྡན་འདས་ ཀྱིས །"
  },
  {
    "source": "རྒྱན་གྱིས་བརྒྱན་པར་བྱས་ཀྱང་ཆོས་སྤྱོད་ཅིང་།།",
    "target": "རྒྱན་ གྱིས་ བརྒྱན་པ ར་ བྱས་ ཀྱང་ ཆོས་སྤྱོད་ ཅིང་ ། །"
  },
  {
    "source": "དུལ་ཞིང་ཡང་དག་སྡོམ་ལ་ཚངས་པར་སྤྱོད།།",
    "target": "དུལ་ ཞིང་ ཡང་དག་ སྡོམ་ ལ་ ཚངས་པ ར་ སྤྱོད ། །"
  },
  {
    "source": "འབྱུང་པོ་ཀུན་ལ་ཆད་པ་སྤངས་པ་སྟེ།།",
    "target": "འབྱུང་པོ་ ཀུན་ ལ་ ཆད་པ་ སྤངས་པ་ སྟེ ། །"
  },
  {
    "source": "དགེ་སློང་དགེ་སྦྱོང་དེ་ཡིན་བྲམ་ཟེའང་དེ།།",
    "target": "དགེ་སློང་ དགེ་སྦྱོང་ དེ་ ཡིན་ བྲམ་ཟེ འང་ དེ ། །"
  },
  {
    "source": "ཞེས་བཀའ་སྩལ་པ་ལྟ་བུ་ཡང་།",
    "target": "ཞེས་ བཀའ་ སྩལ་པ་ ལྟ་བུ་ ཡང་ །"
  },
  {
    "source": "རྟོགས་པ་རྒྱུད་ལ་སྐྱེ་བའི་དགེ་སློང་ངམ།",
    "target": "རྟོགས་པ་ རྒྱུད་ ལ་ སྐྱེ་བ འི་ དགེ་སློང་ ངམ །"
  },
  {
    "source": "དོན་གྱི་དགེ་སློང་ཡིན་ཡང་།",
    "target": "དོན་ གྱི་ དགེ་སློང་ ཡིན་ ཡང་ །"
  },
  {
    "source": "ཁྱིམ་པ་དང་རབ་བྱུང་གཉིས་ཀྱི་ནི་ཁྱིམ་པ་ཡིན་ཏེ།",
    "target": "ཁྱིམ་པ་ དང་ རབ་ བྱུང་ གཉིས་ ཀྱི་ ནི་ ཁྱིམ་པ་ ཡིན་ ཏེ །"
  },
  {
    "source": "འཇིག་རྟེན་བརྡར་བཏགས་ཀྱི་དབང་དུ་བྱས་པའོ།།",
    "target": "འཇིག་རྟེན་ བརྡ ར་ བཏགས་ ཀྱི་ དབང་ དུ་ བྱས་པ འོ ། །"
  },
  {
    "source": "ཐེག་པ་ཆེན་པོ་ལས་བྱུང་བའི་ཚུལ་ཁྲིམས་ཀྱི་ལེའུ་ལས།",
    "target": "ཐེག་པ་ ཆེན་པོ་ ལས་ བྱུང་བ འི་ ཚུལ་ཁྲིམས་ ཀྱི་ ལེའུ་ ལས །"
  },
  {
    "source": "ཁྱིམ་པ་དང་རབ་བྱུང་གི་ཕྱོགས་གཉིས་བཤད་པ་ལ།",
    "target": "ཁྱིམ་པ་ དང་ རབ་བྱུང་ གི་ ཕྱོགས་ གཉིས་ བཤད་པ་ ལ །"
  },
  {
    "source": "བྱང་སེམས་ནི་སེམས་ཅན་གྱི་དོན་རྣམ་པ་སྣ་ཚོགས་སྒྲུབ་པའི་སླད་དུ་ཁྱིམ་པ་མང་སྟེ།",
    "target": "བྱང་སེམས་ ནི་ སེམས་ཅན་ གྱི་ དོན་ རྣམ་པ་ སྣ་ཚོགས་ སྒྲུབ་པ འི་ སླད་ དུ་ ཁྱིམ་པ་ མང་ སྟེ །"
  },
  {
    "source": "དཔེར་ན་བྱམས་པ་དང་འཇམ་དབྱངས་སོགས་དང་རྒྱན་གྱིས་བརྒྱན་པའི་ཆ་ལུགས་ཅན་རྣམས་ཁྱིམ་པ་རབ་བྱུང་གཉིས་ཀྱི་ཁྱིམ་པ་ཡིན་ཀྱང་།",
    "target": "དཔེ ར་ ན་ བྱམས་པ་ དང་ འཇམ་དབྱངས་ སོགས་ དང་ རྒྱན་ གྱིས་ བརྒྱན་པ འི་ ཆ་ལུགས་ ཅན་ རྣམས་ ཁྱིམ་པ་ རབ་བྱུང་ གཉིས་ ཀྱི་ ཁྱིམ་པ་ ཡིན་ ཀྱང་ །"
  },
  {
    "source": "དོན་གྱི་རབ་བྱུང་དང་དགེ་སློང་ཡིན་ནོ།།",
    "target": "དོན་ གྱི་ རབ་བྱུང་ དང་ དགེ་སློང་ ཡིན་ ནོ ། །"
  },
  {
    "source": "སྔགས་པ་ལ་རབ་བྱུང་དང་བསྙེན་རྫོགས་ཀྱང་ཡིན་ལ།",
    "target": "སྔགས་པ་ ལ་ རབ་ བྱུང་ དང་ བསྙེན་རྫོགས་ ཀྱང་ ཡིན་ ལ །"
  },
  {
    "source": "སྔགས་པ་ཡང་ཡིན་པ་ནི།",
    "target": "སྔགས་པ་ ཡང་ ཡིན་པ་ ནི །"
  },
  {
    "source": "སྔགས་པ་རབ་བྱུང་ཡིན་ལ།",
    "target": "སྔགས་པ་ རབ་བྱུང་ ཡིན་ ལ །"
  },
  {
    "source": "རབ་ཏུ་མ་བྱུང་པ་ནི་སྔགས་པ་ཁྱིམ་པ་ཡིན་ནོ།།",
    "target": "རབ་ ཏུ་ མ་ བྱུང་པ་ ནི་ སྔགས་པ་ ཁྱིམ་པ་ ཡིན་ ནོ ། །"
  },
  {
    "source": "བྱ་རྒྱུད་དཔུང་བཟང་ལ་སོགས་ལས།",
    "target": "བྱ་རྒྱུད་ དཔུང་ བཟང་ ལ་ སོགས་ ལས །"
  },
  {
    "source": "རྒྱལ་བ་ངས་གསུངས་སོ་སོ་ཐར་པ་ཡི།།",
    "target": "རྒྱལ་བ་ ང ས་ གསུངས་ སོ་སོ་ ཐར་པ་ ཡི ། །"
  },
  {
    "source": "ཚུལ་ཁྲིམས་རྣམ་དག་སྡོམ་པ་མ་ལུས་པ།།",
    "target": "ཚུལ་ཁྲིམས་ རྣམ་དག་ སྡོམ་པ་ མ་ ལུས་པ ། །"
  },
  {
    "source": "སྔགས་པ་ཁྱིམ་པའི་རྟགས་དང་ཆོ་ག་སྤངས།།",
    "target": "སྔགས་པ་ ཁྱིམ་པ འི་ རྟགས་ དང་ ཆོ་ག་ སྤངས ། །"
  },
  {
    "source": "ལྷག་མ་རྣམས་ནི་ཉམས་སུ་ལེན་པར་བྱ།།",
    "target": "ལྷག་མ་ རྣམས་ ནི་ ཉམས་ སུ་ ལེན་པ ར་ བྱ ། །"
  },
  {
    "source": "ཞེས་གསུངས་པ་ནི།",
    "target": "ཞེས་ གསུངས་པ་ ནི །"
  },
  {
    "source": "སྔགས་ཀྱི་དབང་བསྐུར་ལས་ཐོབ་པ་ཡིན་པས།",
    "target": "སྔགས་ ཀྱི་ དབང་ བསྐུར་ ལས་ ཐོབ་པ་ ཡིན་པ ས །"
  },
  {
    "source": "སྔགས་སྡོམ་ཡིན་གྱི་སོ་ཐར་གྱི་སྡོམ་པ་ནི་མ་ཡིན་ནོ།།",
    "target": "སྔགས་ སྡོམ་ ཡིན་ གྱི་ སོ་ཐར་ གྱི་ སྡོམ་པ་ ནི་ མ་ ཡིན་ ནོ ། །"
  },
  {
    "source": "བསྲུང་ན་འཆོལ་པར་བསྲུང་བ་ནི།",
    "target": "བསྲུང་ ན་ འཆོལ་པ ར་ བསྲུང་བ་ ནི །"
  },
  {
    "source": "སོ་སོ་ནས་ཇི་ལྟར་བཤད་པ་བཞིན་དུ་སོ་ཐར་གྱི་སྡོམ་པ་ཚང་བ་དྲན་ཤེས་བསྟེན་ནས་བསྲུང་ཞིང་།",
    "target": "སོ་སོ་ ནས་ ཇི་ ལྟ ར་ བཤད་པ་ བཞིན་ དུ་ སོ་ཐར་ གྱི་ སྡོམ་པ་ ཚང་བ་ དྲན་ ཤེས་ བསྟེན་ ནས་ བསྲུང་ ཞིང་ །"
  },
  {
    "source": "གོང་མ་གཉིས་ཀྱང་ཇི་ལྟར་སོ་སོར་བསྲུང་བ་ལ་འཆོལ་བསྲུང་ཅེས་བྱའོ།།",
    "target": "གོང་མ་ གཉིས་ ཀྱང་ ཇི་ ལྟ ར་ སོ་སོ ར་ བསྲུང་བ་ ལ་ འཆོལ་ བསྲུང་ ཅེས་ བྱ འོ ། །"
  },
  {
    "source": "འདོམ་ཐུག་ནི་གཞན་གྱི་དོན་དུ་སྙིང་རྗེའི་སྲོག་གཅོད་པ་དང་།",
    "target": "འདོམ་ཐུག་ ནི་ གཞན་ གྱི་ དོན་ དུ་ སྙིང་རྗེ འི་ སྲོག་ གཅོད་པ་ དང་ །"
  },
  {
    "source": "མ་བྱིན་པར་ལེན་པ་དང་།",
    "target": "མ་ བྱིན་པ ར་ ལེན་པ་ དང་ །"
  },
  {
    "source": "མི་ཚངས་པར་སྤྱོད་པ་དང་།",
    "target": "མི་ ཚངས་པ ར་ སྤྱོད་པ་ དང་ །"
  },
  {
    "source": "བརྫུན་ལ་སོགས་པ་ངེས་པར་དགོས་ཤིང་།",
    "target": "བརྫུན་ ལ་ སོགས་པ་ ངེས་པ ར་ དགོས་ ཤིང་ །"
  },
  {
    "source": "དེ་དག་མ་སྤྱད་ན་བྱང་སྡོམ་འཆོར་ལ།",
    "target": "དེ་ དག་ མ་ སྤྱད་ ན་ བྱང་སྡོམ་ འཆོར་ ལ །"
  },
  {
    "source": "སྤྱད་ན་སོ་ཐར་འཆོར་བ་ལྟ་བུ་ཡིན་ཏེ།",
    "target": "སྤྱད་ ན་ སོ་ཐར་ འཆོར་བ་ ལྟ་བུ་ ཡིན་ ཏེ །"
  },
  {
    "source": "དེ་ལྟ་བུ་གོང་མ་གཙོ་ཆེ་ལ།",
    "target": "དེ་ ལྟ་བུ་ གོང་མ་ གཙོ་ ཆེ་ ལ །"
  },
  {
    "source": "དེ་ཡང་གཞན་གྱིས་དགེ་སློང་ལ།",
    "target": "དེ་ ཡང་ གཞན་ གྱིས་ དགེ་སློང་ ལ །"
  },
  {
    "source": "ཕམ་པ་བྱུང་ཟེར་བ་སོགས་ཀྱིས་འཕྱ་བ་ཡོད་ན།",
    "target": "ཕམ་པ་ བྱུང་ ཟེར་བ་ སོགས་ ཀྱིས་ འཕྱ་བ་ ཡོད་ ན །"
  },
  {
    "source": "བསླབ་པ་ཕུལ་ནས་སྤྱད་པར་གསུངས་ལ།",
    "target": "བསླབ་པ་ ཕུལ་ ནས་ སྤྱད་པ ར་ གསུངས་ ལ །"
  },
  {
    "source": "འཕྱ་བ་མེད་ན་བསླབ་པ་མ་ཕུལ་ཀྱང་འོག་མ་ཉམས་པའི་ཕམ་པ་འབྱུང་བ་སོགས་ཀྱི་སྐྱོན་ཟིལ་གྱིས་མནན་ནས་མི་འབྱུང་ཞིང་།",
    "target": "འཕྱ་བ་ མེད་ ན་ བསླབ་པ་ མ་ ཕུལ་ ཀྱང་ འོག་མ་ ཉམས་པ འི་ ཕམ་པ་ འབྱུང་བ་ སོགས་ ཀྱི་ སྐྱོན་ ཟིལ་ གྱིས་ མནན་ ནས་ མི་ འབྱུང་ ཞིང་ །"
  },
  {
    "source": "གོང་མ་གཙོ་ཆེ་བས་གཞན་དོན་དུ་སྲོག་གཅོད་པ་བྱ་དགོས་པ་ལྟ་བུའོ།།",
    "target": "གོང་མ་ གཙོ་ ཆེ་བ ས་ གཞན་དོན་ དུ་ སྲོག་ གཅོད་པ་ བྱ་ དགོས་པ་ ལྟ་བུ འོ ། །"
  },
  {
    "source": "ཡོན་ཏན་ཡར་ལྡན་ནི།",
    "target": "ཡོན་ཏན་ ཡ ར་ ལྡན་ ནི །"
  },
  {
    "source": "འོག་མའི་ཕམ་པ་བྱུང་བ་སོགས་ལའང་ཉེས་པ་མེད་པར་སེམས་བསྐྱེད་དང་།",
    "target": "འོག་ མ འི་ ཕམ་པ་ བྱུང་བ་ སོགས་ ལ འང་ ཉེས་པ་ མེད་པ ར་ སེམས་ བསྐྱེད་ དང་ །"
  },
  {
    "source": "གོང་མའི་སྡོམ་པས་ཟིན་པས་སྲོག་གཅོད་པ་སོགས་ཀྱང་རྫོགས་སངས་ཀྱི་རྒྱུའི་བསོད་ནམས་ཀྱི་ཚོགས་སུ་འགྱུར་བ་ནི་ཡོན་ཏན་ཡར་ལྡན་ནོ།།",
    "target": "གོང་མ འི་ སྡོམ་པ ས་ ཟིན་པ ས་ སྲོག་ གཅོད་པ་ སོགས་ ཀྱང་ རྫོགས་ སངས་ ཀྱི་ རྒྱུ འི་ བསོད་ནམས་ ཀྱི་ ཚོགས་ སུ་ འགྱུར་བ་ ནི་ ཡོན་ཏན་ ཡ ར་ ལྡན་ ནོ ། །"
  },
  {
    "source": "གཏོང་ཐོབ་ཐ་དད་པ་ནི་བརྗོད་ཟིན་ཏོ།།",
    "target": "གཏོང་ ཐོབ་ ཐ་ དད་པ་ ནི་ བརྗོད་ ཟིན་ ཏོ ། །"
  },
  {
    "source": "དེ་ལྟར་རྗེ་རང་བྱུང་བས་ཀྱང་།",
    "target": "དེ་ ལྟ ར་ རྗེ་ རང་ བྱུང་བ ས་ ཀྱང་ །"
  },
  {
    "source": "སྡོམ་པ་གསུམ་པོ་དེ་ཡོན་ཏན་ཡར་ལྡན་འོག་མའི་སྐྱོན་ཟིལ་གྱིས་གནོན།",
    "target": "སྡོམ་པ་ གསུམ་པོ་ དེ་ ཡོན་ཏན་ ཡར་ ལྡན་ འོག་མ འི་ སྐྱོན་ ཟིལ་ གྱིས་ གནོན །"
  },
  {
    "source": "སྔགས་སྡོམ་རྒྱུད་ལྡན་ལ་སོ་ཐར་ཉམས་ནས་མེད་པ་མ་ཡིན་ཅེས་པའི་དོན་ཀྱང་གོང་དུ་བཤད་པ་བཞིན་ནོ།།",
    "target": "སྔགས་ སྡོམ་ རྒྱུད་ ལྡན་ ལ་ སོ་ཐར་ ཉམས་ ནས་ མེད་པ་ མ་ ཡིན་ ཅེས་ པ འི་ དོན་ ཀྱང་ གོང་ དུ་ བཤད་པ་ བཞིན་ ནོ ། །"
  },
  {
    "source": "བྱེ་བྲག་ཏུ་སྔགས་སྡོམ་ཐོབ་པའི་མཚམས་ལ་རིགས་ལྔའི་སྡོམ་པ་འཛིན་པའི་བརྗོད་པ་ཐ་མ་ལ་རིགས་ལྔའི་སྡོམ་པ་ཙམ་ཞིག་ཐོབ་ཅིང་།",
    "target": "བྱེ་བྲག་ ཏུ་ སྔགས་ སྡོམ་ ཐོབ་པ འི་ མཚམས་ ལ་ རིགས་ ལྔ འི་ སྡོམ་པ་ འཛིན་པ འི་ བརྗོད་པ་ ཐ་མ་ ལ་ རིགས་ ལྔ འི་ སྡོམ་པ་ ཙམ་ ཞིག་ ཐོབ་ ཅིང་ །"
  },
  {
    "source": "དེ་བསྲུང་བ་གཞིར་བཅས་རིམ་གཉིས་སོ་སོའི་སྐབས་ཀྱི་དམ་ཚིག་དང་།",
    "target": "དེ་ བསྲུང་བ་ གཞི ར་ བཅས་ རིམ་ གཉིས་ སོ་སོ འི་ སྐབས་ ཀྱི་ དམ་ཚིག་ དང་ །"
  },
  {
    "source": "སྡོམ་པ་ཐོབ་པ་ལ་དབང་བཞི་མཐའ་རྟེན་སོགས་ཆོ་ག་ཆ་ལག་ཚང་བ་ལས་ཐོབ་པའོ།།",
    "target": "སྡོམ་པ་ ཐོབ་པ་ ལ་ དབང་ བཞི་ མཐའ་ རྟེན་ སོགས་ ཆོ་ག་ ཆ་ལག་ ཚང་བ་ ལས་ ཐོབ་པ འོ ། །"
  },
  {
    "source": "ཞེས་པ་རབ་ཟབ་རྒྱལ་བའི་གསུང་གི་གསང་།།",
    "target": "ཞེས་ པ་ རབ་ ཟབ་ རྒྱལ་བ འི་ གསུང་ གི་ གསང་ ། །"
  },
  {
    "source": "སྐལ་དམན་བློ་ཞན་རྣམས་ཀྱིས་རྟོགས་དཀའི་དོན།།",
    "target": "སྐལ་ དམན་ བློ་ ཞན་ རྣམས་ ཀྱིས་ རྟོགས་ དཀ འི་ དོན ། །"
  },
  {
    "source": "ས་བཅུའི་དབང་ཕྱུག་ཟླ་འོད་གཞོན་ནུ་དང་།།",
    "target": "ས་བཅུ འི་ དབང་ཕྱུག་ ཟླ་འོད་གཞོན་ནུ་ དང་ ། །"
  },
  {
    "source": "རྒྱལ་བའི་གསུང་གི་གསང་བའི་མཛོད་འཆང་བ།།",
    "target": "རྒྱལ་བ འི་ གསུང་ གི་ གསང་བ འི་ མཛོད་ འཆང་བ ། །"
  },
  {
    "source": "སེམས་དཔའ་རང་བྱུང་རྡོ་རྗེས་ལེགས་ཕྱེ་བ།",
    "target": "སེམས་དཔའ་ རང་ བྱུང་ རྡོ་རྗེ ས་ ལེགས་ ཕྱེ་བ །"
  },
  {
    "source": "གང་ལ་བརྟེན་ནས་ཆོས་གྲགས་རྒྱ་མཚོ་ཡིས།།",
    "target": "གང་ ལ་ བརྟེན་ ནས་ ཆོས་ གྲགས་ རྒྱ་མཚོ་ ཡིས ། །"
  },
  {
    "source": "བསྐུལ་བ་པོ་རྣམས་འདོད་པ་རྫོགས་ཕྱིར་དུ།།",
    "target": "བསྐུལ་བ་པོ་ རྣམས་ འདོད་པ་ རྫོགས་ ཕྱི ར་ དུ ། །"
  },
  {
    "source": "སྡེབ་སྦྱོར་སྤངས་ནས་གོ་བདེ་མདོར་བསྡུས་པ།།",
    "target": "སྡེབ་སྦྱོར་ སྤངས་ ནས་ གོ་ བདེ་ མདོ ར་ བསྡུས་པ ། །"
  },
  {
    "source": "བྲིས་པའི་སྡོམ་གསུམ་རྣམ་གཞག་ཉེས་བྲལ་དགེ།།",
    "target": "བྲིས་པ འི་ སྡོམ་ གསུམ་ རྣམ་གཞག་ ཉེས་ བྲལ་ དགེ ། །"
  },
  {
    "source": "རྫོགས་སངས་འགྲོ་བ་ཀུན་གྱིས་ཐོབ་ཕྱིར་བསྔོ།།",
    "target": "རྫོགས་ སངས་ འགྲོ་བ་ ཀུན་ གྱིས་ ཐོབ་ ཕྱི ར་ བསྔོ ། །"
  },
  {
    "source": "ཞེས་པ་བཀྲ་ཤིས་ཟུར་མངས་ནས་བླ་མ་ནམ་མཁའ་རྡོ་རྗེས་དགོས་ཞེས།",
    "target": "ཞེས་ པ་ བཀྲ་ཤིས་ ཟུར་ མངས་ ནས་ བླ་མ་ ནམ་མཁའ་ རྡོ་རྗེ ས་ དགོས་ ཞེས །"
  },
  {
    "source": "ཆོས་གྲགས་རྒྱ་མཚོས་ཀོང་ཡུལ་གསའ་ཕུར་བྲིས་པའོ།།",
    "target": "ཆོས་གྲགས་ རྒྱ་མཚོ ས་ ཀོང་ཡུལ་ གསའ་ ཕུ ར་ བྲིས་པ འོ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "།།",
    "target": "། །"
  },
  {
    "source": "སརྦ་མངྒ་ལཾ།",
    "target": "སརྦ་ མངྒ་ལཾ །"
  }
]
