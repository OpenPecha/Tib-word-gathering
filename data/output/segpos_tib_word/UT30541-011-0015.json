[
  {
    "source": "༄༅།།",
    "target": "༄༅ ། །"
  },
  {
    "source": "ཟབ་མོ་བདུད་ཀྱི་གཅོད་ཡུལ་གྱི་ཁྲིད་ཡིག་བཞུགས།།",
    "target": "ཟབ་མོ་ བདུད་ ཀྱི་ གཅོད་ ཡུལ་ གྱི་ ཁྲིད་ ཡིག་ བཞུགས ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མོ་པྲཛྙཱཔ་ར་མི་ཏ།",
    "target": "ན་མོ་ པྲཛྙཱཔ་ ར་ མི་ ཏ །"
  },
  {
    "source": "སྤྲོས་པ་ཐམས་ཅད་ཉེར་ཞི་ཞིང་།།",
    "target": "སྤྲོས་པ་ ཐམས་ཅད་ ཉེ ར་ ཞི་ ཞིང་ ། །"
  },
  {
    "source": "སྲིད་ཞི་གཉིས་སུ་མི་འཇུག་པ།།",
    "target": "སྲིད་ ཞི་ གཉིས་ སུ་ མི་ འཇུག་ པ ། །"
  },
  {
    "source": "མཐའ་བྲལ་དབུ་མའི་ལམ་སྟོན་པའི།།",
    "target": "མཐའ་བྲལ་ དབུ་མ འི་ ལམ་སྟོན་ པ འི ། །"
  },
  {
    "source": "རྒྱལ་བའི་ཡུམ་ཁྱོད་ཕྱག་འཚལ་ནས།།",
    "target": "རྒྱལ་བ འི་ ཡུམ་ ཁྱོད་ ཕྱག་ འཚལ་ ནས ། །"
  },
  {
    "source": "ཐོག་མེད་དུས་ཀྱི་བག་ཆགས་ཀྱིས།།",
    "target": "ཐོག་མེད་དུས་ ཀྱི་ བག་ཆགས་ ཀྱིས ། །"
  },
  {
    "source": "རབ་བཀྲིས་གཟུང་འཛིན་ཞེན་པའི་བདུད།།",
    "target": "རབ་ བཀྲིས་ གཟུང་འཛིན་ ཞེན་པ འི་ བདུད ། །"
  },
  {
    "source": "སྙེམས་བྲལ་དོན་གྱི་བཅད་པའི་ཕྱིར།།",
    "target": "སྙེམས་ བྲལ་ དོན་ གྱི་ བཅད་པ འི་ ཕྱི ར ། །"
  },
  {
    "source": "གདམས་ངག་རྣམ་རྟོག་གཅོད་བྱེད་བྲི།།",
    "target": "གདམས་ངག་ རྣམ་རྟོག་ གཅོད་བྱེད་ བྲི ། །"
  },
  {
    "source": "བདུད་གཅོད་པར་བྱེད་པའི་མན་ངག་ཉམས་སུ་བླང་བའི་རིམ་པ་ལ་གསུམ་སྟེ།",
    "target": "བདུད་ གཅོད་པ ར་ བྱེད་པ འི་ མན་ངག་ ཉམས་ སུ་ བླང་བ འི་ རིམ་པ་ ལ་ གསུམ་ སྟེ །"
  },
  {
    "source": "སྔོན་འགྲོ་དང་།",
    "target": "སྔོན་ འགྲོ་ དང་ །"
  },
  {
    "source": "དངོས་བཞི།",
    "target": "དངོས་ བཞི །"
  },
  {
    "source": "རྗེས་སོ།།",
    "target": "རྗེས་ སོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འཇུག་པ་སྐྱབས་འགྲོ་སེམས་བསྐྱེད་ཀྱི་མན་ངག་སྟེ་འདི་ཉམས་སུ་ལེན་པར་འདོད་པས།",
    "target": "འཇུག་པ་ སྐྱབས་ འགྲོ་ སེམས་ བསྐྱེད་ ཀྱི་ མན་ངག་ སྟེ་ འདི་ ཉམས་ སུ་ ལེན་པ ར་ འདོད་པ ས །"
  },
  {
    "source": "གནས་གང་ཡང་རུང་བར་ལུས་སྐྱིལ་ཀྲུང་བཅའ།",
    "target": "གནས་ གང་ ཡང་ རུང་བ ར་ ལུས་ སྐྱིལ་ཀྲུང་ བཅའ །"
  },
  {
    "source": "ལག་པ་མཉམ་བཞག་གི་ཕྱག་རྒྱ་བཅས་ནས།",
    "target": "ལག་པ་ མཉམ་བཞག་ གི་ ཕྱག་རྒྱ་ བཅས་ ནས །"
  },
  {
    "source": "བདག་གིས་ནམ་མཁའ་དང་མཉམ་པའི་སེམས་ཅན་ཐམས་ཅད་འཁོར་བའི་སྡུག་བསྔལ་ལས་བསྒྲལ་ནས་རྣམ་པ་ཐམས་ཅད་མཁྱེན་པའི་སངས་རྒྱས་ལ་འགོད་པའི་ཕྱིར།",
    "target": "བདག་ གིས་ ནམ་མཁའ་ དང་ མཉམ་པ འི་ སེམས་ཅན་ ཐམས་ཅད་ འཁོར་བ འི་ སྡུག་བསྔལ་ ལས་ བསྒྲལ་ ནས་ རྣམ་པ་ ཐམས་ཅད་ མཁྱེན་པ འི་ སངས་རྒྱས་ ལ་ འགོད་པ འི་ ཕྱི ར །"
  },
  {
    "source": "ཕ་རོལ་ཏུ་ཕྱིན་པའི་མན་ངག་ཉམས་སུ་བླང་སྙམ་དུ་བྱ་སྟེ།",
    "target": "ཕ་རོལ་ ཏུ་ ཕྱིན་པ འི་ མན་ངག་ ཉམས་ སུ་ བླང་ སྙམ་ དུ་ བྱ་ སྟེ །"
  },
  {
    "source": "མདུན་གྱི་ནམ་མཁར་རིན་པོ་ཆེ་སྣ་ཚོགས་ཀྱི་ཁྲིའི་སྟེང་དུ་པདྨ་དང་ཟླ་བའི་གདན་ལ་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ།",
    "target": "མདུན་ གྱི་ ནམ་ མཁ ར་ རིན་པོ་ཆེ་ སྣ་ཚོགས་ ཀྱི་ ཁྲི འི་ སྟེང་ དུ་ པདྨ་ དང་ ཟླ་བ འི་ གདན་ ལ་ ཡུམ་ ཆེན་ མོ་ ཤེས་རབ་ ཀྱི་ ཕ་རོལ་ ཏུ་ ཕྱིན་པ །"
  },
  {
    "source": "སྐུ་མདོག་གསེར་བཙོ་མ་ལྟ་བུ་ཞལ་གཅིག་ཕྱག་བཞི་པ།",
    "target": "སྐུ་མདོག་ གསེར་ བཙོ་མ་ ལྟ་བུ་ ཞལ་ གཅིག་ ཕྱག་ བཞི་པ །"
  },
  {
    "source": "གཡས་དང་པོས་རྡོ་རྗེ།",
    "target": "གཡས་ དང་པོ ས་ རྡོ་རྗེ །"
  },
  {
    "source": "གཡོན་དང་པོས་གླེགས་བམ།",
    "target": "གཡོན་ དང་པོ ས་ གླེགས་བམ །"
  },
  {
    "source": "ཕྱག་འོག་མ་གཉིས་མཉམ་བཞག་མཛད་པ།",
    "target": "ཕྱག་ འོག་མ་ གཉིས་ མཉམ་བཞག་ མཛད་པ །"
  },
  {
    "source": "རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པར་བསྒོམ།",
    "target": "རིན་པོ་ཆེ འི་ རྒྱན་ ཐམས་ཅད་ ཀྱིས་ བརྒྱན་པ ར་ བསྒོམ །"
  },
  {
    "source": "དེའི་དབུའི་གཙུག་ཏུ་ཡང་དག་པར་རྫོགས་པའི་སངས་རྒྱས།",
    "target": "དེ འི་ དབུ འི་ གཙུག་ ཏུ་ ཡང་དག་པ ར་ རྫོགས་པ འི་ སངས་ རྒྱས །"
  },
  {
    "source": "མཚན་བཟང་པོ་སུམ་ཅུ་རྩ་གཉིས་དང་།",
    "target": "མཚན་ བཟང་པོ་ སུམ་ ཅུ་ རྩ་ གཉིས་ དང་ །"
  },
  {
    "source": "དཔེ་བྱད་བཟང་པོ་བརྒྱད་ཅུས་སྤྲས་པ།",
    "target": "དཔེ་བྱད་ བཟང་པོ་ བརྒྱད་ ཅུ ས་ སྤྲས་པ །"
  },
  {
    "source": "སྤྲུལ་པའི་སྐུའི་ཆ་ལུགས་སུ་བསྒོམ་མོ།།",
    "target": "སྤྲུལ་པ འི་ སྐུ འི་ ཆ་ལུགས་ སུ་ བསྒོམ་ མོ ། །"
  },
  {
    "source": "དེའི་འཁོར་དུ་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དང་།",
    "target": "དེ འི་ འཁོར་ དུ་ སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ དང་ །"
  },
  {
    "source": "རྩ་བ་དང་བརྒྱུད་པར་བཅས་པའི་བླ་མ་རྣམས་ལབ་སྒྲོན་མ་སོགས་པ་དབྱེར་མེད་པར་ཤིན་ཏུ་གསལ་བར་བསྒོམ་སྟེ།",
    "target": "རྩ་བ་ དང་ བརྒྱུད་པ ར་ བཅས་པ འི་ བླ་མ་ རྣམས་ ལབ་ སྒྲོན་མ་ སོགས་པ་ དབྱེར་ མེད་པ ར་ ཤིན་ ཏུ་ གསལ་བ ར་ བསྒོམ་ སྟེ །"
  },
  {
    "source": "མཆོད་པ་དང་སྐྱབས་འགྲོ་ནི་གཉིས་ལས།",
    "target": "མཆོད་པ་ དང་ སྐྱབས་ འགྲོ་ ནི་ གཉིས་ ལས །"
  },
  {
    "source": "དང་པོ་ཐུན་མོང་བ་ནི་མེ་ཏོག་ལ་སོགས་པའི་མཆོད་པ་བློས་སྤྲུལ་པ་ཇི་སྙེད་པ་དང་།",
    "target": "དང་པོ་ ཐུན་མོང་བ་ ནི་ མེ་ཏོག་ ལ་ སོགས་པ འི་ མཆོད་པ་ བློ ས་ སྤྲུལ་པ་ ཇི་ སྙེད་པ་ དང་ །"
  },
  {
    "source": "འཇིག་རྟེན་གྱི་ཁམས་མཐའ་ཡས་མུ་མེད་པ་ན་གནས་པའི་གཟུགས་སྒྲ་དྲི་རོ་རེག་བྱ་ཕུལ་དུ་བྱུང་བ་རྣམས་འབུལ་ལོ་སྙམ་དུ་བསམ་ཞིང་།",
    "target": "འཇིག་རྟེན་ གྱི་ ཁམས་ མཐའ་ཡས་ མུ་ མེད་པ་ ན་ གནས་པ འི་ གཟུགས་ སྒྲ་ དྲི་རོ་ རེག་ བྱ་ ཕུལ་ དུ་ བྱུང་བ་ རྣམས་ འབུལ་ ལོ་ སྙམ་ དུ་ བསམ་ ཞིང་ །"
  },
  {
    "source": "སེམས་ཅན་ཐམས་ཅད་ཀྱིས་ཕྱག་འཚལ་ཞིང།",
    "target": "སེམས་ཅན་ ཐམས་ཅད་ ཀྱིས་ ཕྱག་ འཚལ་ ཞིང །"
  },
  {
    "source": "སྐྱབས་སུ་འགྲོ་བར་བསྒོམ་སྟེ།",
    "target": "སྐྱབས་ སུ་ འགྲོ་བ ར་ བསྒོམ་ སྟེ །"
  },
  {
    "source": "སྤྲོས་པ་ལ་དགའ་ན་ཡན་ལག་བདུན་པ་ཡང་བྱ།",
    "target": "སྤྲོས་པ་ ལ་ དགའ་ ན་ ཡན་ལག་བདུན་པ་ ཡང་ བྱ །"
  },
  {
    "source": "མི་དགའ་ན་ཡིད་ཀྱི་བདག་གི་སྡིག་པ་བཤགས་པ་དང་།",
    "target": "མི་ དགའ་ ན་ ཡིད་ ཀྱི་ བདག་ གི་ སྡིག་པ་ བཤགས་པ་ དང་ །"
  },
  {
    "source": "བསོད་ནམས་ལ་རྗེས་སུ་ཡི་རང་བ་དང་།",
    "target": "བསོད་ནམས་ ལ་ རྗེས་ སུ་ ཡི་ རང་བ་ དང་ །"
  },
  {
    "source": "ཆོས་ཀྱི་འཁོར་ལོ་བསྐོར་བར་བསྐུལ་བ་དང་།",
    "target": "ཆོས་ ཀྱི་ འཁོར་ལོ་ བསྐོར་བ ར་ བསྐུལ་བ་ དང་ །"
  },
  {
    "source": "མྱ་ངན་ལས་མི་འདའ་བར་གསོལ་བ་གདབ་པ་དང་།",
    "target": "མྱ་ངན་ ལས་ མི་ འདའ་བ ར་ གསོལ་བ་ གདབ་པ་ དང་ །"
  },
  {
    "source": "རྣམ་པ་ཐམས་ཅད་མཁྱེན་པའི་བྱང་ཆུབ་ཀྱི་ལམ་བརྟེན་ནོ་སྙམ་པའི་འདུན་པས།",
    "target": "རྣམ་པ་ ཐམས་ཅད་ མཁྱེན་པ འི་ བྱང་ཆུབ་ ཀྱི་ ལམ་ བརྟེན་ ནོ་ སྙམ་པ འི་ འདུན་པ ས །"
  },
  {
    "source": "བདག་དང་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་ནས་རྣམ་པ་ཐམས་ཅད་མཁྱེན་པའི་སངས་རྒྱས་མ་ཐོབ་ཀྱི་བར་དུ།",
    "target": "བདག་ དང་ ནམ་ མཁ འི་ མཐའ་ དང་ མཉམ་པ འི་ སེམས་ཅན་ ཐམས་ཅད་ དུས་ འདི་ ནས་ བཟུང་ ནས་ རྣམ་པ་ ཐམས་ཅད་ མཁྱེན་པ འི་ སངས་རྒྱས་ མ་ ཐོབ་ ཀྱི་ བར་ དུ །"
  },
  {
    "source": "ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྐྱབས་སུ་མཆིའོ།།",
    "target": "ཡུམ་ ཆེན་ མོ་ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ ལ་ སྐྱབས་ སུ་ མཆི འོ ། །"
  },
  {
    "source": "ཡང་དག་པར་རྫོས་པའི་སངས་རྒྱས་ཤཱཀྱ་ཐུབ་པ་ལ་སྐྱབས་སུ་མཆིའོ།།",
    "target": "ཡང་ དག་པ ར་ རྫོ ས་པ འི་ སངས་རྒྱས་ ཤཱཀྱ་ཐུབ་པ་ ལ་ སྐྱབས་ སུ་ མཆི འོ ། །"
  },
  {
    "source": "ཕྱོགས་བཅུའི་སངས་རྒྱས་ལ་སྐྱབས་སུ་མཆིའོ།།",
    "target": "ཕྱོགས་ བཅུ འི་ སངས་རྒྱས་ ལ་ སྐྱབས་ སུ་ མཆི འོ ། །"
  },
  {
    "source": "ཆོས་ལ་སྐྱབས་སུ་མཆིའོ།།",
    "target": "ཆོས་ ལ་ སྐྱབས་ སུ་ མཆི འོ ། །"
  },
  {
    "source": "དགེ་འདུན་ལ་སྐྱབས་སུ་མཆིའོ།།",
    "target": "དགེ་འདུན་ ལ་ སྐྱབས་ སུ་ མཆི འོ ། །"
  },
  {
    "source": "བླ་མ་རིན་པོ་ཆེ་བརྒྱུད་པ་དང་བཅས་པ་ལ་སྐྱབས་སུ་མཆིའོ།།",
    "target": "བླ་མ་ རིན་པོ་ཆེ་ བརྒྱུད་པ་ དང་ བཅས་པ་ ལ་ སྐྱབས་ སུ་ མཆི འོ ། །"
  },
  {
    "source": "སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་མཐའ་དག་ལས་གྲོལ་ནས་བདེ་བ་ཆེན་པོ་ལ་དགོད་པར་གྱུར་ཅིག་ཅེས་ལན་གསུམ་བྱའོ།།",
    "target": "སེམས་ཅན་ ཐམས་ཅད་ སྡུག་བསྔལ་ དང་ སྡུག་བསྔལ་ གྱི་ རྒྱུ་ མཐའ་དག་ ལས་ གྲོལ་ ནས་ བདེ་བ་ ཆེན་པོ་ ལ་ དགོད་པ ར་ གྱུར་ ཅིག་ ཅེས་ ལན་ གསུམ་ བྱ འོ ། །"
  },
  {
    "source": "གཉིས་པ་ཐུན་མོང་མ་ཡིན་པའི་ལུས་འབུལ་བ་སྟེ།",
    "target": "གཉིས་པ་ ཐུན་མོང་ མ་ ཡིན་པ འི་ ལུས་ འབུལ་བ་ སྟེ །"
  },
  {
    "source": "རང་གི་ལུས་འདི་ཁ་ཟས་རོ་བརྒྱ་དང་ལྡན་པ་དཀར་ལ་ཟླུམ་པ་རི་རབ་ཙམ་དུ་བསམ་ཏེ།",
    "target": "རང་ གི་ ལུས་ འདི་ ཁ་ཟས་ རོ་ བརྒྱ་ དང་ ལྡན་པ་ དཀར་ ལ་ ཟླུམ་པ་ རི་རབ་ ཙམ་ དུ་ བསམ་ ཏེ །"
  },
  {
    "source": "ཐོག་མར་མགོ་བོ་བཅད་ནས།",
    "target": "ཐོག་མ ར་ མགོ་བོ་ བཅད་ ནས །"
  },
  {
    "source": "བླ་མ་དང་དཀོན་མཆོག་ལ་འབུལ་ཞིང་།",
    "target": "བླ་མ་ དང་ དཀོན་མཆོག་ ལ་ འབུལ་ ཞིང་ །"
  },
  {
    "source": "དགྱེས་པ་དང་བཅས་པས་གསོལ་བར་བསམ།",
    "target": "དགྱེས་པ་ དང་ བཅས་པ ས་ གསོལ་བ ར་ བསམ །"
  },
  {
    "source": "དེ་བཞིན་དུ་ཡན་ལག་དངཉིང་ལག་དང་།",
    "target": "དེ་ བཞིན་ དུ་ ཡན་ལག་ དང ཉིང་ལག་ དང་ །"
  },
  {
    "source": "དོན་སྣོད་ལ་སོགས་པ་ཐམས་ཅད་འབུལ་ཞིང་།",
    "target": "དོན་ སྣོད་ ལ་ སོགས་པ་ ཐམས་ཅད་ འབུལ་ ཞིང་ །"
  },
  {
    "source": "གཞན་ཡང་སྤྲོས་པ་ལ་དགའ་ན།",
    "target": "གཞན་ ཡང་ སྤྲོས་པ་ ལ་ དགའ་ ན །"
  },
  {
    "source": "དམ་པ་ཆོས་སྐྱོང་བ་རྣམས་དང་ལྷ་སྲིན་སྡེ་བརྒྱད་ལན་ཆགས།",
    "target": "དམ་པ་ ཆོས་སྐྱོང་བ་ རྣམས་ དང་ ལྷ་སྲིན་ སྡེ་ བརྒྱད་ ལན་ ཆགས །"
  },
  {
    "source": "སྙིང་རྗེའི་མགྲོན་ཐམས་ཅད་ལ་སྦྱིན་ཞིང་།",
    "target": "སྙིང་རྗེ འི་ མགྲོན་ ཐམས་ཅད་ ལ་ སྦྱིན་ ཞིང་ །"
  },
  {
    "source": "སོ་སོའི་སྤྱོད་ཡུལ་དུ་ཅི་འདོད་པ་ཐམས་ཅད་བྱུང་བར་བསམ་ཞིང་།",
    "target": "སོ་སོ འི་ སྤྱོད་ཡུལ་ དུ་ ཅི་ འདོད་པ་ ཐམས་ཅད་ བྱུང་བ ར་ བསམ་ ཞིང་ །"
  },
  {
    "source": "དེ་ནས་བདག་མཆོད་པ་པོ་དང་།",
    "target": "དེ་ ནས་ བདག་ མཆོད་པ་པོ་ དང་ །"
  },
  {
    "source": "མཆོད་བྱའི་ཡུལ་དང་།",
    "target": "མཆོད་ བྱ འི་ ཡུལ་ དང་ །"
  },
  {
    "source": "མཆོད་རྫས་ལུས་ལ་སོགས་པ་ཐམས་ཅད་མི་དམིགས་ལ་སྤྲོས་པ་ཐམས་ཅད་ཉེ་བར་ཞི་བའི་ངང་དུ་མཉམ་པར་བཞག་གོ།",
    "target": "མཆོད་ རྫ ས་ ལུས་ ལ་ སོགས་པ་ ཐམས་ཅད་ མི་ དམིགས་ ལ་ སྤྲོས་པ་ ཐམས་ཅད་ ཉེ་བ ར་ ཞི་བ འི་ ངང་ དུ་ མཉམ་པ ར་ བཞག་ གོ །"
  },
  {
    "source": "འདི་ནི་དོན་དམ་པའི་སྐྱབས་འགྲོ་སྟེ།",
    "target": "འདི་ ནི་ དོན་དམ་པ འི་ སྐྱབས་ འགྲོ་ སྟེ །"
  },
  {
    "source": "དེ་ལ་གནས་པ་ནི་སངས་རྒྱས་ཀྱི་དགོངས་པའོ།།",
    "target": "དེ་ ལ་ གནས་པ་ ནི་ སངས་རྒྱས་ ཀྱི་ དགོངས་པ འོ ། །"
  },
  {
    "source": "འཇུག་པ་སྐྱབས་འགྲོ་སེམས་བསྐྱེད་ཀྱི་མན་ངག་སྟེ་འདི་ལ་ནན་ཏན་དུ་བསྒོམ་པར་བྱའོ།།",
    "target": "འཇུག་པ་ སྐྱབས་ འགྲོ་ སེམས་ བསྐྱེད་ ཀྱི་ མན་ངག་ སྟེ་ འདི་ ལ་ ནན་ཏན་ དུ་ བསྒོམ་པ ར་ བྱ འོ ། །"
  },
  {
    "source": "གཉིས་པ་དངོས་གཞི་ལ་གསུམ་ལས།",
    "target": "གཉིས་པ་ དངོས་གཞི་ ལ་ གསུམ་ ལས །"
  },
  {
    "source": "གང་ཟག་བློ་རབ་ལ་སྒོམ་དྲན་པ་མེད་ཅིང་ཡིད་ལ་བྱར་མེད་པའི་གདམས་ངག།",
    "target": "གང་ཟག་ བློ་ རབ་ ལ་ སྒོམ་ དྲན་པ་ མེད་ ཅིང་ ཡིད་ ལ་ བྱ ར་ མེད་པ འི་ གདམས་ངག །"
  },
  {
    "source": "འབྲིང་ལ་ལུས་སེམས་དབྲལ་བའི་གདམས་ངག།",
    "target": "འབྲིང་ ལ་ ལུས་སེམས་ དབྲལ་ བ འི་ གདམས་ངག །"
  },
  {
    "source": "ཐ་མ་ལ་ཉམས་ལེན་ཕུང་པོ་གཟན་དུ་བསྐྱུར་བ་རྣམ་རྟོག་སྤྲོས་པའི་གཅོད་དང་གསུམ་མོ།།",
    "target": "ཐ་མ་ ལ་ ཉམས་ལེན་ ཕུང་པོ་ གཟན་ དུ་ བསྐྱུར་བ་ རྣམ་རྟོག་ སྤྲོས་པ འི་ གཅོད་ དང་ གསུམ་ མོ ། །"
  },
  {
    "source": "དེ་ལའང་དང་པོ་ནི་བདག་ཅག་རྣམས་འཁོར་བ་ཐོག་མ་མེད་པ་ནས་སྙེམས་བྱེད་ཀྱི་རྟོག་པ་འདི་མ་ཆོད་པས།",
    "target": "དེ་ ལ འང་ དང་པོ་ ནི་ བདག་ཅག་ རྣམས་ འཁོར་བ་ ཐོག་མ་ མེད་པ་ ནས་ སྙེམས་ བྱེད་ ཀྱི་ རྟོག་པ་ འདི་ མ་ ཆོད་པ ས །"
  },
  {
    "source": "འཁོར་འདས་སྤང་བླང་དུ་འཛིན་པའི་རྟོག་པ་ལ་བརྟེན་ནས་ཐོགས་བཅས་དབང་པོའི་ངོས་ལ་སྣང་བ།",
    "target": "འཁོར་འདས་ སྤང་བླང་ དུ་ འཛིན་པ འི་ རྟོག་པ་ ལ་ བརྟེན་ ནས་ ཐོགས་ བཅས་ དབང་པོ འི་ ངོས་ ལ་ སྣང་བ །"
  },
  {
    "source": "གཟུགས་སྒྲ་དྲི་རོ་རེག་བྱ་དང་།",
    "target": "གཟུགས་ སྒྲ་ དྲི་རོ་ རེག་བྱ་ དང་ །"
  },
  {
    "source": "ཐོགས་མེད་ཡིད་ཀྱི་བྱུང་ཚོར་བཟང་ངན་རྣམས་མ་རྟོགས་པས་འཆིང་བྱེད་དུ་གྱུར་ཅིང་།",
    "target": "ཐོགས་མེད་ ཡིད་ ཀྱི་ བྱུང་ ཚོར་ བཟང་ ངན་ རྣམས་ མ་ རྟོགས་པ ས་ འཆིང་ བྱེད་ དུ་ གྱུར་ ཅིང་ །"
  },
  {
    "source": "དེའི་དབང་གིས་འཆི་བདག་དང་།",
    "target": "དེ འི་ དབང་ གིས་ འཆི་བདག་ དང་ །"
  },
  {
    "source": "ཉོན་མོངས་པ་དང་།",
    "target": "ཉོན་ མོངས་པ་ དང་ །"
  },
  {
    "source": "ཕུང་པོའི་བདུད་དུ་གྱུར་ཅིང་།",
    "target": "ཕུང་པོ འི་ བདུད་ དུ་ གྱུར་ ཅིང་ །"
  },
  {
    "source": "ལམ་གྱི་ཡོན་ཏན་ཕྲ་བ་ལ་རགས་པས་དགའ་བྲོད་དུ་འཛིན་པ་ནི་ལྷའི་བུའི་བདུད་དེ།",
    "target": "ལམ་ གྱི་ ཡོན་ཏན་ ཕྲ་བ་ ལ་ རགས་པ ས་ དགའ་ བྲོད་ དུ་ འཛིན་པ་ ནི་ ལྷ འི་ བུ འི་ བདུད་ དེ །"
  },
  {
    "source": "འདི་རྣམས་ཐམས་ཅད་ཡང་དག་པ་མ་ཡིན་པའི་རྟོག་པ་ལས་བྱུང་བར་ཤེས་ནས་དེའི་གཉེན་པོར།",
    "target": "འདི་ རྣམས་ ཐམས་ཅད་ ཡང་དག་པ་ མ་ ཡིན་པ འི་ རྟོག་པ་ ལས་ བྱུང་བ ར་ ཤེས་ ནས་ དེ འི་ གཉེན་པོ ར །"
  },
  {
    "source": "རྣམ་པར་རྟོག་པ་སྤྲོས་པ་མེད་པ།",
    "target": "རྣམ་པ ར་ རྟོག་པ་ སྤྲོས་པ་ མེད་པ །"
  },
  {
    "source": "དོན་དམ་པ་ལ་ལྷ་དང་འདྲེའི་གནོད་བྱ་གནོད་བྱེད།",
    "target": "དོན་དམ་པ་ ལ་ ལྷ་ དང་ འདྲེ འི་ གནོད་ བྱ་ གནོད་ བྱེད །"
  },
  {
    "source": "བདག་དང་གཞན་དང་འཁོར་བ་དང་མྱ་ངན་ལས་འདས་པ་གར་ཡང་གྲུབ་པ་མེད་ཅིང་།",
    "target": "བདག་ དང་ གཞན་ དང་ འཁོར་བ་ དང་ མྱ་ངན་ ལས་ འདས་པ་ ག ར་ ཡང་ གྲུབ་པ་ མེད་ ཅིང་ །"
  },
  {
    "source": "ཀུན་རྫོབ་ཏུ་ཡང་མི་རྟོག་པ།",
    "target": "ཀུན་རྫོབ་ ཏུ་ ཡང་ མི་ རྟོག་པ །"
  },
  {
    "source": "རང་བཞིན་མེད་བཞིན་དུ་སྣང་བ།",
    "target": "རང་བཞིན་ མེད་ བཞིན་ དུ་ སྣང་བ །"
  },
  {
    "source": "དཔེར་ན་རྨི་ལམ་ལྟ་བུའོ།།",
    "target": "དཔེ ར་ ན་ རྨི་ལམ་ ལྟ་བུ འོ ། །"
  },
  {
    "source": "ཞེས་ཤེས་པར་བྱས་ནས།",
    "target": "ཞེས་ ཤེས་པ ར་ བྱས་ ནས །"
  },
  {
    "source": "མི་རྟོག་མི་དཔྱོད་མི་སྤྲོ་མི་བསྡུ་བར་བསྒོམ་པར་བྱའོ།།",
    "target": "མི་ རྟོག་ མི་ དཔྱོད་ མི་ སྤྲོ་ མི་ བསྡུ་བ ར་ བསྒོམ་པ ར་ བྱ འོ ། །"
  },
  {
    "source": "འདི་ལ་གནས་ན་སངས་རྒྱས་ཀྱི་དགོངས་པ་ཡིན་པར་མདོ་རྒྱུད་ཐམས་ཅད་ནས་གསུངས་སོ།།",
    "target": "འདི་ ལ་ གནས་ ན་ སངས་རྒྱས་ ཀྱི་ དགོངས་པ་ ཡིན་པ ར་ མདོ་ རྒྱུད་ ཐམས་ཅད་ ནས་ གསུངས་ སོ ། །"
  },
  {
    "source": "དེ་ནི་སྒོམ་དྲན་པ་མེད་ཅིང་ཡིད་ལ་བྱར་མེད་པའི་གདམས་ངག་གོ།",
    "target": "དེ་ ནི་ སྒོམ་ དྲན་པ་ མེད་ ཅིང་ ཡིད་ ལ་ བྱ ར་ མེད་པ འི་ གདམས་ངག་ གོ །"
  },
  {
    "source": "གཉིས་པ་ལུས་སེམས་ཕྲལ་བའི་མན་ངག་ནི་གཉིས་ལས།",
    "target": "གཉིས་པ་ ལུས་ སེམས་ ཕྲལ་བ འི་ མན་ངག་ ནི་ གཉིས་ ལས །"
  },
  {
    "source": "བྱིན་རླབས་ནམ་མཁའ་སྒོ་འབྱེད་ནི་གཞན་དུ་ཤེས་སོ།།",
    "target": "བྱིན་རླབས་ ནམ་མཁའ་ སྒོ་ འབྱེད་ ནི་ གཞན་ དུ་ ཤེས་ སོ ། །"
  },
  {
    "source": "རྒྱུན་དུ་བསྒོམ་པ་ནི།",
    "target": "རྒྱུན་ དུ་ བསྒོམ་པ་ ནི །"
  },
  {
    "source": "ལུས་གནད་ཅི་བདེ་འམ་ལངས་པ་ལ་སོགས་པ་བྱ་སྟེ།",
    "target": "ལུས་ གནད་ ཅི་ བདེ་ འམ་ ལངས་པ་ ལ་ སོགས་པ་ བྱ་ སྟེ །"
  },
  {
    "source": "རང་གི་རྐང་མཐིལ་དུ་རླུང་སེམས་ཀྱི་ངོ་བོ་ཐིག་ལེ་དཀར་པོ་སྣང་ལ་རང་བཞིན་མེད་པ་ཆུ་ནང་གི་ཟླ་བ་ལྟ་བུ་བྱ་སྒོང་ཙམ་གཅིག་བསྒོམ་སྟེ།",
    "target": "རང་ གི་ རྐང་མཐིལ་ དུ་ རླུང་ སེམས་ ཀྱི་ ངོ་བོ་ ཐིག་ལེ་ དཀར་པོ་ སྣང་ ལ་ རང་བཞིན་ མེད་པ་ ཆུ་ ནང་ གི་ ཟླ་བ་ ལྟ་བུ་ བྱ་སྒོང་ ཙམ་ གཅིག་ བསྒོམ་ སྟེ །"
  },
  {
    "source": "དེ་རིམ་གྱིས་སྤྱི་བོ་ནས་རྒྱངས་ཀྱི་ཐོན་ནམ་མཁའ་ལ་བསྲེ་ཞིང་ཕཊ་ཅེས་བརྗོད་ནས།",
    "target": "དེ་ རིམ་ གྱིས་ སྤྱི་བོ་ ནས་ རྒྱངས་ ཀྱི་ ཐོན་ ནམ་མཁའ་ ལ་ བསྲེ་ ཞིང་ ཕཊ་ ཅེས་ བརྗོད་ ནས །"
  },
  {
    "source": "རྣམ་པར་རྟོག་པ་གང་ཡང་ཡིད་ལ་མི་བྱེད་པའི་ངང་དུ་སྤྱོད་ལམ་རྣམ་བཞི་ཅི་བྱེད་ཀྱང།",
    "target": "རྣམ་པ ར་ རྟོག་པ་ གང་ ཡང་ ཡིད་ ལ་ མི་ བྱེད་པ འི་ ངང་ དུ་ སྤྱོད་ལམ་ རྣམ་ བཞི་ ཅི་ བྱེད་ ཀྱང །"
  },
  {
    "source": "རྣམ་པར་མི་རྟོག་པ་དེ་ལས་མ་གཡོས་པར་བྱའོ།།",
    "target": "རྣམ་པ ར་ མི་ རྟོག་པ་ དེ་ ལས་ མ་ གཡོས་པ ར་ བྱ འོ ། །"
  },
  {
    "source": "དེ་ནི་ལུས་སེམས་ཕྲལ་བའི་གདམས་ངག་གོ།",
    "target": "དེ་ ནི་ ལུས་སེམས་ ཕྲལ་བ འི་ གདམས་ངག་ གོ །"
  },
  {
    "source": "ད་ནི་གསུམ་པ་ཉམས་ལེན་ཕུང་པོ་གཟན་དུ་བསྐྱུར་བ།",
    "target": "ད་ ནི་ གསུམ་པ་ ཉམས་ལེན་ ཕུང་པོ་ གཟན་ དུ་ བསྐྱུར་བ །"
  },
  {
    "source": "རྣམ་རྟོག་སྤྲོས་པའི་སྤྱོད་པ་གཉིས་ལས།",
    "target": "རྣམ་རྟོག་ སྤྲོས་པ འི་ སྤྱོད་པ་ གཉིས་ ལས །"
  },
  {
    "source": "རྩ་བ་དང་ཡན་ལག་གོ།",
    "target": "རྩ་བ་ དང་ ཡན་ལག་ གོ །"
  },
  {
    "source": "དང་པོ་ནི་ལས་དང་པོ་པ་རྣམས་ཉམས་སུ་ལེན་པའི་ཚེ།",
    "target": "དང་པོ་ ནི་ ལས་ དང་པོ་ པ་ རྣམས་ ཉམས་ སུ་ ལེན་པ འི་ ཚེ །"
  },
  {
    "source": "ཡ་ང་བ་དང་།",
    "target": "ཡ་ང་བ་ དང་ །"
  },
  {
    "source": "བག་ཚ་བ་དང་།",
    "target": "བག་ཚ་བ་ དང་ །"
  },
  {
    "source": "ལྷ་འདྲེའི་རྟོག་པ་ལ་སོགས་པ་བྱུང་བའམ།",
    "target": "ལྷ་འདྲེ འི་ རྟོག་པ་ ལ་ སོགས་པ་ བྱུང་བ འམ །"
  },
  {
    "source": "ལུས་ལ་ཞེན་ཅིང་ཆགས་པ་བྱུང་ན་སྤྱི་གཟན་དུ་བསྐྱུར་བ་སྟེ།",
    "target": "ལུས་ ལ་ ཞེན་ ཅིང་ ཆགས་པ་ བྱུང་ ན་ སྤྱི་ གཟན་ དུ་ བསྐྱུར་བ་ སྟེ །"
  },
  {
    "source": "དེའང་རང་གི་ལུས་འདི་དཀར་ལ་ཟླུམ་པ།",
    "target": "དེ འང་ རང་ གི་ ལུས་ འདི་ དཀར་ ལ་ ཟླུམ་པ །"
  },
  {
    "source": "བློས་ཅི་ཙམ་ལྕོགས་པ་བསྒོམ་སྟེ།",
    "target": "བློ ས་ ཅི་ ཙམ་ ལྕོགས་ པ་ བསྒོམ་ སྟེ །"
  },
  {
    "source": "མདུན་དུ་བདག་ལ་གནོད་པར་བྱེད་པའི་མི་མ་ཡིན་པས་གཙོར་བྱས་པའི་སྡེ་བརྒྱད་ལན་ཆགས་ལ་སོགས་པ་ཐམས་ཅད་གསལ་བར་བསྒོམས་ཏེ་འདུན་པ་བྱ་བ་ནི།",
    "target": "མདུན་ དུ་ བདག་ ལ་ གནོད་པ ར་ བྱེད་པ འི་ མི་ མ་ ཡིན་པ ས་ གཙོ ར་ བྱས་པ འི་ སྡེ་བརྒྱད་ ལན་ ཆགས་ ལ་ སོགས་པ་ ཐམས་ཅད་ གསལ་བ ར་ བསྒོམས་ ཏེ་ འདུན་པ་ བྱ་བ་ ནི །"
  },
  {
    "source": "བདག་གིས་འཁོར་བ་ཐོག་མ་མེད་པ་ནས་མ་རིག་པའི་དབང་གིས་ལུས་གྲངས་མེད་པ་བླངས་ཀྱང་།",
    "target": "བདག་ གིས་ འཁོར་བ་ ཐོག་མ་ མེད་པ་ ནས་ མ་ རིག་པ འི་ དབང་ གིས་ ལུས་ གྲངས་ མེད་པ་ བླངས་ ཀྱང་ །"
  },
  {
    "source": "དོན་མེད་ཁོ་ནར་གྱུར་ལ།",
    "target": "དོན་ མེད་ ཁོ་ན ར་ གྱུར་ ལ །"
  },
  {
    "source": "ད་རེས་ཀྱང་ལུས་འདི་སྤྱི་བོའི་གཙུག་ནས་རྐང་མཐིལ་གྱི་བར་དུ།",
    "target": "ད་ རེ ས་ ཀྱང་ ལུས་ འདི་ སྤྱི་བོ འི་ གཙུག་ ནས་ རྐང་མཐིལ་ གྱི་ བར་ དུ །"
  },
  {
    "source": "མི་གཙང་བའི་རྫས་སུམ་ཅུ་སོ་གཉིས་ལས་གྲུབ་པ་མྱུར་དུ་འཇིག་པ་འདི་ལ།",
    "target": "མི་ གཙང་བ འི་ རྫས་ སུམ་ ཅུ་ སོ་ གཉིས་ ལས་ གྲུབ་པ་ མྱུར་ དུ་ འཇིག་པ་ འདི་ ལ །"
  },
  {
    "source": "ད་རེས་སྙིང་པོ་བླང་བའི་ཕྱིར་དང་།",
    "target": "ད་ རེ ས་ སྙིང་པོ་ བླང་བ འི་ ཕྱི ར་ དང་ །"
  },
  {
    "source": "བདག་དང་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད།",
    "target": "བདག་ དང་ ནམ་ མཁ འི་ མཐའ་ དང་ མཉམ་པ འི་ སེམས་ཅན་ ཐམས་ཅད །"
  },
  {
    "source": "སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ་བའི་ཕྱིར།",
    "target": "སྦྱིན་པ འི་ ཕ་རོལ་ ཏུ་ ཕྱིན་པ་ ཡོངས་ སུ་ རྫོགས་པ ར་ བྱ་བ འི་ ཕྱི ར །"
  },
  {
    "source": "ལུས་ཀྱི་སྦྱིན་པ་བྱའོ་སྙམ་དུ་བྱས་ནས།",
    "target": "ལུས་ ཀྱི་ སྦྱིན་པ་ བྱ འོ་ སྙམ་ དུ་ བྱས་ ནས །"
  },
  {
    "source": "གདོན་དེ་རྣམས་ཀྱི་དཀྱིལ་དུ་རང་གི་མགོ་བོ་བཅད་དེ་བསྐྱུར་བར་བསམ།",
    "target": "གདོན་ དེ་ རྣམས་ ཀྱི་ དཀྱིལ་ དུ་ རང་ གི་ མགོ་བོ་ བཅད་ དེ་ བསྐྱུར་བ ར་ བསམ །"
  },
  {
    "source": "དེ་བཞིན་དུ་དོན་ལྔ་སྣོད་དྲུག།",
    "target": "དེ་ བཞིན་ དུ་ དོན་ ལྔ་ སྣོད་ དྲུག །"
  },
  {
    "source": "ཡན་ལག་དང་ཉིང་ལག་ལ་སོགས་པ་ཐམས་ཅད་བསྐྱུར་ནས་བཏང་བས།",
    "target": "ཡན་ལག་ དང་ ཉིང་ལག་ ལ་ སོགས་པ་ ཐམས་ཅད་ བསྐྱུར་ ནས་ བཏང་བ ས །"
  },
  {
    "source": "ཤ་ལ་དགའ་བ་ཤ་ཟོ།",
    "target": "ཤ་ ལ་ དགའ་བ་ ཤ་ ཟོ །"
  },
  {
    "source": "ཁྲག་ལ་དགའ་བ་ཁྲག་འཐུང་།",
    "target": "ཁྲག་ ལ་ དགའ་བ་ ཁྲག་འཐུང་ །"
  },
  {
    "source": "རུས་པ་དང་།",
    "target": "རུས་པ་ དང་ །"
  },
  {
    "source": "པགས་པ་དང་།",
    "target": "པགས་པ་ དང་ །"
  },
  {
    "source": "རྐང་དང་།",
    "target": "རྐང་ དང་ །"
  },
  {
    "source": "ཀླད་པ་དང་།",
    "target": "ཀླད་པ་ དང་ །"
  },
  {
    "source": "དབང་པོ།",
    "target": "དབང་ པོ །"
  },
  {
    "source": "དོན་སྣོད་ལ་སོགས་པ་ལ་དགའ་བ་རྣམས་ལ་དེ་བྱིན་ནས་ཐོབ་པར་བསམས་ཏེ།",
    "target": "དོན་ སྣོད་ ལ་ སོགས་པ་ ལ་ དགའ་བ་ རྣམས་ ལ་ དེ་ བྱིན་ ནས་ ཐོབ་པ ར་ བསམས་ ཏེ །"
  },
  {
    "source": "དེ་ནས་སྦྱིན་པའི་ཡུལ།",
    "target": "དེ་ ནས་ སྦྱིན་པ འི་ ཡུལ །"
  },
  {
    "source": "སྦྱིན་བྱེད་བདག།",
    "target": "སྦྱིན་བྱེད་ བདག །"
  },
  {
    "source": "སྦྱིན་རྒྱུ་ལུས་ཐམས་ཅད་མི་དམིགས་པའི་ངང་དུ་མཉམ་པར་བཞག་གོ།",
    "target": "སྦྱིན་ རྒྱུ་ ལུས་ ཐམས་ཅད་ མི་ དམིགས་པ འི་ ངང་ དུ་ མཉམ་པ ར་ བཞག་ གོ །"
  },
  {
    "source": "འདི་ནི་བྱང་ཆུབ་སེམས་དཔའ་རྣམས་ཀྱི་སྤྱོད་པ་སྟེ།",
    "target": "འདི་ ནི་ བྱང་ཆུབ་སེམས་དཔའ་ རྣམས་ ཀྱི་ སྤྱོད་པ་ སྟེ །"
  },
  {
    "source": "སྡུད་པ་ལས།",
    "target": "སྡུད་པ་ ལས །"
  },
  {
    "source": "མགོ་དང་རྐང་ལག་གཏོང་ཞིང་ཞུམ་པའི་སེམས་ཀྱང་མེད།།",
    "target": "མགོ་ དང་ རྐང་ལག་ གཏོང་ ཞིང་ ཞུམ་པ འི་ སེམས་ ཀྱང་ མེད ། །"
  },
  {
    "source": "ཆོས་རྣམས་ཐམས་ཅད་སྟོང་ཞིང་ཡ་མ་བརླར་ཤེས་ནས།།",
    "target": "ཆོས་ རྣམས་ ཐམས་ཅད་ སྟོང་ ཞིང་ ཡ་ མ་ བརླ ར་ ཤེས་ ནས ། །"
  },
  {
    "source": "བདག་གི་ཤ་ཡང་ཡོངས་སུ་གཏོང་ལ་དགར་འགྱུར་ན།།",
    "target": "བདག་ གི་ ཤ་ ཡང་ ཡོངས་ སུ་ གཏོང་ ལ་ དག ར་ འགྱུར་ ན ། །"
  },
  {
    "source": "དེ་ཚེ་ཕྱི་རོལ་དངོས་པོ་གཏོང་བ་སྨོས་ཅི་དགོས།།",
    "target": "དེ་ ཚེ་ ཕྱི་རོལ་ དངོས་པོ་ གཏོང་བ་ སྨོས་ ཅི་ དགོས ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "འདི་ནི་སྤྱི་གཟན་དུ་བསྐྱུར་བའོ།།",
    "target": "འདི་ ནི་ སྤྱི་ གཟན་ དུ་ བསྐྱུར་བ འོ ། །"
  },
  {
    "source": "བྱེ་བྲག་གཟན་དུ་བསྐྱུར་བ་ནི།",
    "target": "བྱེ་བྲག་ གཟན་ དུ་ བསྐྱུར་བ་ ནི །"
  },
  {
    "source": "ན་ཚ་ལ་སོགས་པ་གང་བྱུང་བ་དེ་དང་དེ་དམིགས་པས་བཅད་ཅིང་ལན་མང་དུ་བསྐྱུར་བའོ།།",
    "target": "ན་ཚ་ ལ་ སོགས་པ་ གང་ བྱུང་བ་ དེ་ དང་ དེ་ དམིགས་པ ས་ བཅད་ ཅིང་ ལན་ མང་ དུ་ བསྐྱུར་བ འོ ། །"
  },
  {
    "source": "རྗེས་གནས་ལུགས་ཀྱི་སྟེང་དུ་གོང་ལྟར་བཞག་གོ།",
    "target": "རྗེས་ གནས་ལུགས་ ཀྱི་ སྟེང་ དུ་ གོང་ ལྟ ར་ བཞག་ གོ །"
  },
  {
    "source": "གཉིས་པ་དེའི་ཡན་ལག་ནི་བོགས་འདོན་པ་དང་།",
    "target": "གཉིས་པ་ དེ འི་ ཡན་ལག་ ནི་ བོགས་ འདོན་པ་ དང་ །"
  },
  {
    "source": "ནད་གདོན་ལ་སོགས་པ་བར་ཆད་བསལ་བའི་ཕྱིར་གཉན་ཁྲོད་བསྐོར་ན།",
    "target": "ནད་ གདོན་ ལ་ སོགས་པ་ བར་ ཆད་ བསལ་བ འི་ ཕྱི ར་ གཉན་ ཁྲོད་ བསྐོར་ ན །"
  },
  {
    "source": "འཁྲུལ་གཅོད་དང་གནད་ཐེམས་བདུན་པ་ལས་འབྱུང་བ་བཞིན་ཉམས་སུ་བླང་སྟེ།",
    "target": "འཁྲུལ་ གཅོད་ དང་ གནད་ ཐེམས་ བདུན་པ་ ལས་ འབྱུང་བ་ བཞིན་ ཉམས་ སུ་ བླང་ སྟེ །"
  },
  {
    "source": "དེ་ཡང་གནས་མི་མ་ཡིན་རྒྱུ་བའི་སའམ་འགྲོ་ས་དེར་འགྲོ་བའི་ཚེ།",
    "target": "དེ་ ཡང་ གནས་ མི་ མ་ ཡིན་ རྒྱུ་བ འི་ ས འམ་ འགྲོ་ས་ དེ ར་ འགྲོ་བ འི་ ཚེ །"
  },
  {
    "source": "རབ་ཀྱིས་ས་སྲོས་ནས་ཚོམ་ཚོམ་མེད་པར་འགྲོ།།",
    "target": "རབ་ ཀྱིས་ ས་ སྲོས་ ནས་ ཚོམ་ ཚོམ་ མེད་པ ར་ འགྲོ ། །"
  },
  {
    "source": "འབྲིང་གིས་ཉིན་པར་འགྲོ་ཞིང་གར་བདེར་བསྡད།།",
    "target": "འབྲིང་ གིས་ ཉིན་པ ར་ འགྲོ་ ཞིང་ ག ར་ བདེ ར་ བསྡད ། །"
  },
  {
    "source": "ཐ་མས་ལེགས་པར་བརྟགས་ཏེ་བསྡད་པར་བྱའོ།།",
    "target": "ཐ་མ ས་ ལེགས་པ ར་ བརྟགས་ ཏེ་ བསྡད་པ ར་ བྱ འོ ། །"
  },
  {
    "source": "སྤྱིར་རྣམ་རྟོག་གིས་བདག་གཞན་དང་།",
    "target": "སྤྱི ར་ རྣམ་རྟོག་ གིས་ བདག་གཞན་ དང་ །"
  },
  {
    "source": "ལྷ་འདྲེ་དང་སྐྱོན་ཡོན་དུ་འཛིན་པ་མ་ཆོད་ན་གཉན་སར་ཕྱིན་ཡང་དགོས་པ་མེད་ལ།",
    "target": "ལྷ་འདྲེ་ དང་ སྐྱོན་ཡོན་ དུ་ འཛིན་པ་ མ་ ཆོད་ ན་ གཉན་ས ར་ ཕྱིན་ ཡང་ དགོས་པ་ མེད་ ལ །"
  },
  {
    "source": "རྣམ་རྟོག་ཆོད་ན་གང་དུ་བསྡད་ཀྱང་འདྲ་མོད་ཀྱིས།",
    "target": "རྣམ་རྟོག་ ཆོད་ ན་ གང་ དུ་ བསྡད་ ཀྱང་ འདྲ་ མོད་ ཀྱིས །"
  },
  {
    "source": "འོན་ཀྱང་ལྷ་འདྲེ་གཏུམ་པོ་གནས་ས་དེ་རྣམས་སུ་ཕྱིན་པས།",
    "target": "འོན་ ཀྱང་ ལྷ་འདྲེ་ གཏུམ་པོ་ གནས་ ས་ དེ་ རྣམས་ སུ་ ཕྱིན་པ ས །"
  },
  {
    "source": "དེ་མ་བཟོད་དེ་ཁོ་ཟན་དུ་བྱས་ཀྱིས་དོགས་ནས་ཆོ་འཕྲུལ་དུ་མ་འབྱུང་སྟེ།",
    "target": "དེ་ མ་ བཟོད་ དེ་ ཁོ་ ཟན་ དུ་ བྱས་ ཀྱིས་ དོགས་ ནས་ ཆོ་འཕྲུལ་ དུ་མ་ འབྱུང་ སྟེ །"
  },
  {
    "source": "དེ་ལ་རབ་ཀྱིས་སེམས་ཀྱི་ཆོ་འཕྲུལ་དུ་ཤེས་པས་བདེན་མེད་དུ་བཞག།",
    "target": "དེ་ ལ་ རབ་ ཀྱིས་ སེམས་ ཀྱི་ ཆོ་འཕྲུལ་ དུ་ ཤེས་པ ས་ བདེན་ མེད་ དུ་ བཞག །"
  },
  {
    "source": "འབྲིང་གིས་ལུས་སེམས་དབྲལ།",
    "target": "འབྲིང་ གིས་ ལུས་སེམས་ དབྲལ །"
  },
  {
    "source": "ཐ་མས་གཟན་དུ་བསྐྱུར་བ་གོང་བཞིན་བྱས་ནས་ཉམས་སུ་བླངས་པས།",
    "target": "ཐ་མ ས་ གཟན་ དུ་ བསྐྱུར་བ་ གོང་ བཞིན་ བྱས་ ནས་ ཉམས་ སུ་ བླངས་པ ས །"
  },
  {
    "source": "རྐྱེན་དངོས་གྲུབ་ཏུ་འགྱུར།",
    "target": "རྐྱེན་ དངོས་གྲུབ་ ཏུ་ འགྱུར །"
  },
  {
    "source": "ཐམས་ཅད་སེམས་ཀྱི་ཆོ་འཕྲུལ་དུ་ཤེས་པས།",
    "target": "ཐམས་ཅད་ སེམས་ ཀྱི་ ཆོ་འཕྲུལ་ དུ་ ཤེས་པ ས །"
  },
  {
    "source": "གང་ལ་ཡང་མི་འཇིགས་པའི་གདིང་ཐོབ་ནས།",
    "target": "གང་ ལ་ ཡང་ མི་ འཇིགས་པ འི་ གདིང་ ཐོབ་ ནས །"
  },
  {
    "source": "བདུད་སྲིད་དུ་ཆོད་ནས།",
    "target": "བདུད་ སྲིད་ དུ་ ཆོད་ ནས །"
  },
  {
    "source": "ཉམས་སུ་ལེན་པ་ལ་བྲོད་པར་འགྱུར་ཏེ།",
    "target": "ཉམས་ སུ་ ལེན་པ་ ལ་ བྲོད་པ ར་ འགྱུར་ ཏེ །"
  },
  {
    "source": "དེའི་དུས་སུ་ཡང་དགའ་བ་དང་རློམ་སེམས་སུ་འཛིན་ན་སྨན་དུག་ཏུ་འགྱུར་བ་ཡིན་པས་གང་ལ་ཡང་སྤང་བླང་མེད་པར་བྱའོ།།",
    "target": "དེ འི་ དུས་ སུ་ ཡང་ དགའ་བ་ དང་ རློམ་སེམས་ སུ་ འཛིན་ ན་ སྨན་ དུག་ ཏུ་ འགྱུར་བ་ ཡིན་པ ས་ གང་ ལ་ ཡང་ སྤང་བླང་ མེད་པ ར་ བྱ འོ ། །"
  },
  {
    "source": "ད་ནི་ཡན་ལག་དངོས་ལ་བཞི་སྟེ།",
    "target": "ད་ ནི་ ཡན་ལག་ དངོས་ ལ་ བཞི་ སྟེ །"
  },
  {
    "source": "ཆོ་འཕྲུལ་འབྱུང་ལུགས་དང་།",
    "target": "ཆོ་འཕྲུལ་ འབྱུང་ ལུགས་ དང་ །"
  },
  {
    "source": "ཚར་ཚད་དང་།",
    "target": "ཚར་ ཚད་ དང་ །"
  },
  {
    "source": "འཕྲལ་གྱི་བར་ཆད་ཞི་བའི་ཐབས་དང་།",
    "target": "འཕྲལ་ གྱི་ བར་ཆད་ ཞི་བ འི་ ཐབས་ དང་ །"
  },
  {
    "source": "ཕྱིར་མི་ལྡོག་པའི་གདམས་ངག་གོ།",
    "target": "ཕྱི ར་ མི་ ལྡོག་པ འི་ གདམས་ངག་ གོ །"
  },
  {
    "source": "དང་པོ་ནི་མང་པོ་བཤད་ཀྱང་གསུམ་དུ་འདུས་ཏེ།",
    "target": "དང་པོ་ ནི་ མང་པོ་ བཤད་ ཀྱང་ གསུམ་ དུ་ འདུས་ ཏེ །"
  },
  {
    "source": "དངོས་དང་།",
    "target": "དངོས་ དང་ །"
  },
  {
    "source": "ཉམས་དང་།",
    "target": "ཉམས་ དང་ །"
  },
  {
    "source": "རྨི་ལམ་མོ།།",
    "target": "རྨི་ལམ་ མོ ། །"
  },
  {
    "source": "དངོས་ནི་མི་ལ་སོགས་པས་བདག་ལ་རྡེག་པ་དང་།",
    "target": "དངོས་ ནི་ མི་ ལ་ སོགས་པ ས་ བདག་ ལ་ རྡེག་པ་ དང་ །"
  },
  {
    "source": "གཤེ་བ་ལ་སོགས་མི་རིགས་པ་བྱེད་པ་དང་།",
    "target": "གཤེ་བ་ ལ་ སོགས་ མི་ རིགས་པ་ བྱེད་པ་ དང་ །"
  },
  {
    "source": "དཔང་བསྟོད་པ་དང་།",
    "target": "དཔང་ བསྟོད་པ་ དང་ །"
  },
  {
    "source": "བཀུར་སྟི་དང་།",
    "target": "བཀུར་སྟི་ དང་ །"
  },
  {
    "source": "ཡོན་ཏན་བརྗོད་ལ་སོགས་པ་དང་།",
    "target": "ཡོན་ཏན་ བརྗོད་ ལ་ སོགས་པ་ དང་ །"
  },
  {
    "source": "སྟག་དང་སྦྱང་ཀི་ལ་སོགས་པ་འཇིགས་པ་སྟོན་པ་དང་།",
    "target": "སྟག་ དང་ སྦྱང་ ཀི་ ལ་ སོགས་པ་ འཇིགས་པ་ སྟོན་པ་ དང་ །"
  },
  {
    "source": "ཐོག་དང་།",
    "target": "ཐོག་ དང་ །"
  },
  {
    "source": "སེར་བ་དང་།",
    "target": "སེར་བ་ དང་ །"
  },
  {
    "source": "རླུང་དྲག་པོ་དང་།",
    "target": "རླུང་ དྲག་པོ་ དང་ །"
  },
  {
    "source": "མཛེ་རོ་ལ་སོགས་ཐམས་ཅད་དོ།།",
    "target": "མཛེ་ རོ་ ལ་ སོགས་ ཐམས་ཅད་ དོ ། །"
  },
  {
    "source": "ཉམས་ནི་མི་འབྱུང་བ་མེད་དེ།",
    "target": "ཉམས་ ནི་ མི་ འབྱུང་བ་ མེད་ དེ །"
  },
  {
    "source": "འཇིགས་པ་དང་།",
    "target": "འཇིགས་པ་ དང་ །"
  },
  {
    "source": "ཡ་ང་བ་དང་།",
    "target": "ཡ་ང་བ་ དང་ །"
  },
  {
    "source": "སྣང་བ་ལ་མེ་དང་།",
    "target": "སྣང་བ་ ལ་ མེ་ དང་ །"
  },
  {
    "source": "ཆུ་དང་།",
    "target": "ཆུ་ དང་ །"
  },
  {
    "source": "རླུང་དང་།",
    "target": "རླུང་ དང་ །"
  },
  {
    "source": "ས་འགུལ་བ་དང་།",
    "target": "ས་ འགུལ་བ་ དང་ །"
  },
  {
    "source": "ཤ་ཟ་སྲིན་པོ་ལ་སོགས་པ་རྣམས་ཏེ་བརྗོད་ཀྱིས་མི་ལང་ངོ་།།",
    "target": "ཤ་ཟ་ སྲིན་པོ་ ལ་ སོགས་པ་ རྣམས་ ཏེ་ བརྗོད་ ཀྱིས་ མི་ ལང་ ངོ་ ། །"
  },
  {
    "source": "གཞན་ཡང་ལྷ་དང་བླ་མ་དང་མི་མ་ཡིན་པ་ལ་སོགས་པ་རྣམས་ཀྱིས་ལུང་སྟོན་པ་ལ་སོགས་པ་རྣམས་སོ།།",
    "target": "གཞན་ ཡང་ ལྷ་ དང་ བླ་མ་ དང་ མི་ མ་ ཡིན་པ་ ལ་ སོགས་པ་ རྣམས་ ཀྱིས་ ལུང་ སྟོན་པ་ ལ་ སོགས་པ་ རྣམས་ སོ ། །"
  },
  {
    "source": "རྨི་ལམ་ནི་དཔག་ཏུ་མེད་པས་འདིར་བྲིར་མི་ནུས་ཏེ།",
    "target": "རྨི་ལམ་ ནི་ དཔག་ ཏུ་ མེད་པ ས་ འདི ར་ བྲིར་ མི་ ནུས་ ཏེ །"
  },
  {
    "source": "མདོར་ན་འདི་རྣམས་ཐམས་ཅད་སེམས་ཀྱི་ཆོ་འཕྲུལ་མ་གཏོགས་པ་གཞན་ན་ཡོད་པ་མ་ཡིན་ནོ།",
    "target": "མདོ ར་ ན་ འདི་ རྣམས་ ཐམས་ཅད་ སེམས་ ཀྱི་ ཆོ་འཕྲུལ་ མ་ གཏོགས་པ་ གཞན་ ན་ ཡོད་པ་ མ་ ཡིན་ ནོ །"
  },
  {
    "source": "གཉིས་པ་ཚར་ཚད་ལ།",
    "target": "གཉིས་པ་ ཚར་ ཚད་ ལ །"
  },
  {
    "source": "གནས་སྐབས་ཀྱི་ཚར་ཚད་ནི།",
    "target": "གནས་སྐབས་ ཀྱི་ ཚར་ ཚད་ ནི །"
  },
  {
    "source": "ཆོ་འཕྲུལ་ཞི་ནས་ཁམས་བདེ་བ།",
    "target": "ཆོ་འཕྲུལ་ ཞི་ ནས་ ཁམས་ བདེ་བ །"
  },
  {
    "source": "ཤེས་པ་གསལ་བ།",
    "target": "ཤེས་པ་ གསལ་བ །"
  },
  {
    "source": "མི་དང་མི་མ་ཡིན་པ་རྣམས་གུས་པས་འདུད་པ་ལ་སོགས་པ་རྣམས་སོ།།",
    "target": "མི་ དང་ མི་ མ་ ཡིན་པ་ རྣམས་ གུས་པ ས་ འདུད་པ་ ལ་ སོགས་པ་ རྣམས་ སོ ། །"
  },
  {
    "source": "མཐར་ཐུག་གི་ཚར་ཚད་ནི།",
    "target": "མཐ ར་ ཐུག་ གི་ ཚར་ ཚད་ ནི །"
  },
  {
    "source": "བྱུང་ཡང་སེམས་ཀྱི་ཆོ་འཕྲུལ་དུ་བྱུང་།",
    "target": "བྱུང་ ཡང་ སེམས་ ཀྱི་ ཆོ་འཕྲུལ་ དུ་ བྱུང་ །"
  },
  {
    "source": "ཤེས་ཀྱང་སེམས་ཀྱི་ཆོ་འཕྲུལ་དུ་ཤེས།",
    "target": "ཤེས་ ཀྱང་ སེམས་ ཀྱི་ ཆོ་འཕྲུལ་ དུ་ ཤེས །"
  },
  {
    "source": "བླ་མ་དང་སངས་རྒྱས་ལ་མོས་པ་སྐྱེ།",
    "target": "བླ་མ་ དང་ སངས་རྒྱས་ ལ་ མོས་པ་ སྐྱེ །"
  },
  {
    "source": "སེམས་ཅན་ཐམས་ཅད་ལ་སྙིང་རྗེ་འབྱུང་།",
    "target": "སེམས་ཅན་ ཐམས་ཅད་ ལ་ སྙིང་རྗེ་ འབྱུང་ །"
  },
  {
    "source": "མཐར་ཐུག་སྤྲོས་པ་ཐམས་ཅད་དང་བྲལ་བ་རྒྱུད་ཐོག་ཏུ་སྐྱེས་ན་ཚར་བའི་ཚད་དོ།།",
    "target": "མཐ ར་ ཐུག་ སྤྲོས་པ་ ཐམས་ཅད་ དང་ བྲལ་བ་ རྒྱུད་ ཐོག་ ཏུ་ སྐྱེས་ ན་ ཚར་བ འི་ ཚད་ དོ ། །"
  },
  {
    "source": "གསུམ་པ་འཕྲལ་གྱི་བར་ཆོད་ཞི་བར་བྱ་བ་ནི།",
    "target": "གསུམ་པ་ འཕྲལ་ གྱི་ བར་ཆོད་ ཞི་བ ར་ བྱ་བ་ ནི །"
  },
  {
    "source": "རབ་ལ་བར་ཆོད་མི་འབྱུང་ལ།",
    "target": "རབ་ ལ་ བར་ཆོད་ མི་ འབྱུང་ ལ །"
  },
  {
    "source": "འབྲིང་ལ་བྱུང་ཡང་བདེན་མེད་དུ་ཤེས་པས་ཡལ་ལོ།།",
    "target": "འབྲིང་ ལ་ བྱུང་ ཡང་ བདེན་ མེད་ དུ་ ཤེས་པ ས་ ཡལ་ ལོ ། །"
  },
  {
    "source": "ཐ་མ་ལ་དང་པོ་སྒོམ་པའི་དུས།",
    "target": "ཐ་མ་ ལ་ དང་པོ་ སྒོམ་པ འི་ དུས །"
  },
  {
    "source": "མི་ལ་སོགས་པས་སྒོམ་པའི་བར་ཆོད་བཟང་ངན་གང་གི་སྒོ་ནས་བྱེད་ཀྱང་།",
    "target": "མི་ ལ་ སོགས་པ ས་ སྒོམ་པ འི་ བར་ ཆོད་ བཟང་ངན་ གང་ གི་ སྒོ་ ནས་ བྱེད་ ཀྱང་ །"
  },
  {
    "source": "དེ་ངོ་ཤེས་པས་དེའི་དབང་དུ་མ་སོང་བར་བྱ།",
    "target": "དེ་ ངོ་ ཤེས་པ ས་ དེ འི་ དབང་ དུ་ མ་ སོང་བ ར་ བྱ །"
  },
  {
    "source": "འཇིགས་པ་ལ་སོགས་པ་བྱུང་ན་སུ་ལ་འཇིགས།",
    "target": "འཇིགས་པ་ ལ་ སོགས་པ་ བྱུང་ ན་ སུ་ ལ་ འཇིགས །"
  },
  {
    "source": "ས་ལ་འཇིགས་སམ།",
    "target": "ས་ ལ་ འཇིགས་ སམ །"
  },
  {
    "source": "ཆུ་དང་།",
    "target": "ཆུ་ དང་ །"
  },
  {
    "source": "མེ་དང་།",
    "target": "མེ་ དང་ །"
  },
  {
    "source": "རླུང་དང་།",
    "target": "རླུང་ དང་ །"
  },
  {
    "source": "ནམ་མཁའ་ལ་འཇིགས།",
    "target": "ནམ་མཁའ་ ལ་ འཇིགས །"
  },
  {
    "source": "གལ་ཏེ་དེ་རྣམས་ལ་འཇིགས་ན།",
    "target": "གལ་ ཏེ་ དེ་ རྣམས་ ལ་ འཇིགས་ ན །"
  },
  {
    "source": "གང་ན་ཡང་དེ་རྣམས་མེད་པའི་ས་མེད་ལ།",
    "target": "གང་ ན་ ཡང་ དེ་ རྣམས་ མེད་པ འི་ ས་ མེད་ ལ །"
  },
  {
    "source": "སེམས་ལ་གནོད་པ་བྱ་རྒྱུ་ནི་དོན་དམ་པར་སངས་རྒྱས་ཀྱིས་ཀྱང་མ་གཟིགས་ལ།",
    "target": "སེམས་ ལ་ གནོད་པ་ བྱ་ རྒྱུ་ ནི་ དོན་དམ་པ ར་ སངས་ རྒྱས་ ཀྱིས་ ཀྱང་ མ་ གཟིགས་ ལ །"
  },
  {
    "source": "ཀུན་རྫོབ་ཏུ་ནི་སྒྱུ་མ་ལྟ་བུས་སྒྱུ་མ་ལྟ་བུ་ལ་གནོད་པ་བྱ་རྒྱུ་ག་ལ་ཡོད་ཅེས་ཉམས་མྱོང་གི་སྟེང་དུ་བཞག་པས་སེལ་ལོ།།",
    "target": "ཀུན་རྫོབ་ ཏུ་ ནི་ སྒྱུ་མ་ ལྟ་བུ ས་ སྒྱུ་མ་ ལྟ་བུ་ ལ་ གནོད་པ་ བྱ་ རྒྱུ་ ག་ ལ་ ཡོད་ ཅེས་ ཉམས་མྱོང་ གི་ སྟེང་ དུ་ བཞག་པ ས་ སེལ་ ལོ ། །"
  },
  {
    "source": "གལ་ཏེ་ཉམས་མྱོང་ཡང་མེད་རེ་དོགས་དང་བཅས་པ་ཡོད་ན།",
    "target": "གལ་ ཏེ་ ཉམས་ མྱོང་ ཡང་ མེད་ རེ་ དོགས་ དང་ བཅས་པ་ ཡོད་ ན །"
  },
  {
    "source": "དང་པོ་ནས་གཉན་ཁྲོད་བསྐོར་བར་མི་བྱ་སྟེ།",
    "target": "དང་པོ་ ནས་ གཉན་ ཁྲོད་ བསྐོར་བ ར་ མི་ བྱ་ སྟེ །"
  },
  {
    "source": "གཞན་དགེ་སྦྱོར་ལ་བརྩོན་པར་བྱའོ།།",
    "target": "གཞན་ དགེ་སྦྱོར་ ལ་ བརྩོན་པ ར་ བྱ འོ ། །"
  },
  {
    "source": "སྤྱིར་གོང་གི་གཟན་བསྐྱུར་ལ་སོགས་པ་ཁོ་ནས་བར་ཆད་སེལ་ལོ།།",
    "target": "སྤྱི ར་ གོང་ གི་ གཟན་ བསྐྱུར་ ལ་ སོགས་པ་ ཁོ་ ནས་ བར་ཆད་ སེལ་ ལོ ། །"
  },
  {
    "source": "གཞི་པ་ཕྱིར་མི་ལྡོག་པའི་གདམས་པ་ནི།",
    "target": "གཞི་པ་ ཕྱི ར་ མི་ ལྡོག་པ འི་ གདམས་པ་ ནི །"
  },
  {
    "source": "དྲན་པ་ཁོ་ནས་ཆོག་སྟེ།",
    "target": "དྲན་པ་ ཁོ་ ནས་ ཆོག་ སྟེ །"
  },
  {
    "source": "དེ་ཡང་ངན་པ་ལ་ངན་པ་ཁོ་ནར་བཟུང་ན་ལྡོག།",
    "target": "དེ་ ཡང་ ངན་པ་ ལ་ ངན་པ་ ཁོ་ན ར་ བཟུང་ ན་ ལྡོག །"
  },
  {
    "source": "ཡུལ་རྐྱེན་ལ་སྐྲག་ནས་བྲོས་ན་ལྡོག།",
    "target": "ཡུལ་ རྐྱེན་ ལ་ སྐྲག་ ནས་ བྲོས་ ན་ ལྡོག །"
  },
  {
    "source": "གནས་སྐབས་ཀྱི་ཚར་ཚད་ལ་དཀའ་བར་འཛིན་ན་ལྡོག་པས་གང་ལ་ཡང་བདེན་མེད་དུ་ཤེས་ནས་རྣམ་རྟོག་གི་དབང་དུ་མ་བཏང་བས་ཕྱིར་མི་ལྡོག་གོ།",
    "target": "གནས་སྐབས་ ཀྱི་ ཚར་ ཚད་ ལ་ དཀའ་བ ར་ འཛིན་ ན་ ལྡོག་པ ས་ གང་ ལ་ ཡང་ བདེན་ མེད་ དུ་ ཤེས་ ནས་ རྣམ་རྟོག་ གི་ དབང་ དུ་ མ་ བཏང་བ ས་ ཕྱི ར་ མི་ ལྡོག་ གོ །"
  },
  {
    "source": "སྤྱིར་སངས་རྒྱས་ཀྱི་ལམ་དུ་མ་སོང་བ་ཐམས་ཅད་ལོག་པ་ཡིན་ལ།",
    "target": "སྤྱི ར་ སངས་རྒྱས་ ཀྱི་ ལམ་ དུ་ མ་ སོང་བ་ ཐམས་ཅད་ ལོག་པ་ ཡིན་ ལ །"
  },
  {
    "source": "ལམ་དུ་སོང་ན་མ་ལོག་པ་ཡིན་ནོ།།",
    "target": "ལམ་ དུ་ སོང་ ན་ མ་ ལོག་པ་ ཡིན་ ནོ ། །"
  },
  {
    "source": "ཁ་ཅིག་ན་རེ་ལག་ནོན་ལ་ཆུ་མིག་དཀྲུགས།",
    "target": "ཁ་ ཅིག་ ན་རེ་ ལག་ ནོན་ ལ་ ཆུ་མིག་ དཀྲུགས །"
  },
  {
    "source": "ཤིང་བཅད།",
    "target": "ཤིང་ བཅད །"
  },
  {
    "source": "བྲག་བཤིག་ཟེར་ཏེ།",
    "target": "བྲག་ བཤིག་ ཟེར་ ཏེ །"
  },
  {
    "source": "གདོན་ཅན་ལ་སོགས་པ་རེ་རེ་ཙམ་ལ་ཅི་བྱས་ཀྱང་ཆོ་འཕྲུལ་མེད་ཅིང་།",
    "target": "གདོན་ ཅན་ ལ་ སོགས་པ་ རེ་རེ་ ཙམ་ ལ་ ཅི་ བྱས་ ཀྱང་ ཆོ་འཕྲུལ་ མེད་ ཅིང་ །"
  },
  {
    "source": "སླར་ལན་ཚྭ་དང་ཟུག་གཟེར་བྱུང་ན་བྱ་བ་མ་གཏོགས་པ།",
    "target": "སླ ར་ ལན་ ཚྭ་ དང་ ཟུག་གཟེར་ བྱུང་ ན་ བྱ་བ་ མ་ གཏོགས་པ །"
  },
  {
    "source": "རྣལ་འབྱོར་པས་དོན་མེད་ཏུ་རྣམ་པ་ཐམས་ཅད་དུ་མི་བྱ་སྟེ།",
    "target": "རྣལ་འབྱོར་པ ས་ དོན་མེད་ ཏུ་ རྣམ་པ་ ཐམས་ཅད་ དུ་ མི་ བྱ་ སྟེ །"
  },
  {
    "source": "བྱས་ན་བྱང་ཆུབ་སེམས་དཔའི་སྡོམ་པ་དང་འགལ་བས་སོ།།",
    "target": "བྱས་ ན་ བྱང་ཆུབ་སེམས་ དཔ འི་ སྡོམ་པ་ དང་ འགལ་བ ས་ སོ ། །"
  },
  {
    "source": "ད་ནི་གསུམ་པ་རྗེས་ལ་དམ་ཚིག་དང་ཕན་ཡོན་གཉིས་ལས།",
    "target": "ད་ ནི་ གསུམ་པ་ རྗེས་ ལ་ དམ་ཚིག་ དང་ ཕན་ཡོན་ གཉིས་ ལས །"
  },
  {
    "source": "དམ་ཚིག་ནི་སྤྱིར་སོ་སོར་ཐར་པ་དང་བྱང་ཆུབ་སེམས་དཔའི་སྡོམ་པ་ལས་མི་འགལ་བར་བྱ།",
    "target": "དམ་ཚིག་ ནི་ སྤྱི ར་ སོ་སོ ར་ ཐར་པ་ དང་ བྱང་ཆུབ་སེམས་ དཔ འི་ སྡོམ་པ་ ལས་ མི་ འགལ་བ ར་ བྱ །"
  },
  {
    "source": "གནས་སྐབས་ཀྱི་དམ་ཚིག་ནི།",
    "target": "གནས་སྐབས་ ཀྱི་ དམ་ཚིག་ ནི །"
  },
  {
    "source": "གཅོད་བྱེད་པའི་དུས་ན་ལྷ་མཆོད་དུ་མེད།",
    "target": "གཅོད་བྱེད་པ འི་ དུས་ ན་ ལྷ་ མཆོད་ དུ་ མེད །"
  },
  {
    "source": "འདྲེ་བརྡུང་དུ་མེད།",
    "target": "འདྲེ་ བརྡུང་ དུ་ མེད །"
  },
  {
    "source": "མྱང་འདས་ལ་མི་རེ།",
    "target": "མྱང་འདས་ ལ་ མི་ རེ །"
  },
  {
    "source": "འཁོར་བ་ལ་མི་དོགས་རྣམ་པར་རྟོག་པ་ཐམས་ཅད་དང་བྲལ་བར་བྱ་པའོ།།",
    "target": "འཁོར་བ་ ལ་ མི་ དོགས་ རྣམ་པ ར་ རྟོག་པ་ ཐམས་ཅད་ དང་ བྲལ་བ ར་ བྱ་པ འོ ། །"
  },
  {
    "source": "ཕན་ཡོན་ནི།",
    "target": "ཕན་ཡོན་ ནི །"
  },
  {
    "source": "སྡུད་པ་ལས།",
    "target": "སྡུད་པ་ ལས །"
  },
  {
    "source": "ཤེས་རབ་ཕ་རོལ་ཕྱིན་པ་གང་ལ་མགོན་སྤྱོད་པ།།",
    "target": "ཤེས་རབ་ ཕ་རོལ་ ཕྱིན་པ་ གང་ ལ་ མགོན་ སྤྱོད་པ ། །"
  },
  {
    "source": "འདི་ནི་གང་ཞིག་གུས་བཅས་འཛིན་དང་ཆུབ་བྱེད་པ།།",
    "target": "འདི་ ནི་ གང་ ཞིག་ གུས་ བཅས་ འཛིན་ དང་ ཆུབ་ བྱེད་པ ། །"
  },
  {
    "source": "དེ་ལ་དུག་དང་མཚོན་དང་མེ་དང་ཆུས་མི་ཚུགས།།",
    "target": "དེ་ ལ་ དུག་ དང་ མཚོན་ དང་ མེ་ དང་ ཆུས་ མི་ ཚུགས ། །"
  },
  {
    "source": "བདུད་དང་བདུད་ཀྱི་ཕྱོགས་ཀྱི་གླགས་ཀྱང་རྙེད་མི་འགྱུར།།",
    "target": "བདུད་ དང་ བདུད་ ཀྱི་ ཕྱོགས་ ཀྱི་ གླགས་ ཀྱང་ རྙེད་ མི་ འགྱུར ། །"
  },
  {
    "source": "ཞེས་གསུངས་སོ།",
    "target": "ཞེས་ གསུངས་ སོ །"
  },
  {
    "source": "ཤེས་རབ་ཀྱི་ཕ་རོལ་ཏུ་ཕྱིན་པའི་གཅོད་ཀྱི་ཉམས་ལེན་མཐར་ཐུག་པ།",
    "target": "ཤེས་རབ་ ཀྱི་ ཕ་རོལ་ ཏུ་ ཕྱིན་པ འི་ གཅོད་ ཀྱི་ ཉམས་ལེན་ མཐ ར་ ཐུག་ པ །"
  },
  {
    "source": "བླ་མ་དམ་པ་རྣམས་ཀྱིས་མཛད་པ་དང་།",
    "target": "བླ་མ་ དམ་པ་ རྣམས་ ཀྱིས་ མཛད་པ་ དང་ །"
  },
  {
    "source": "རང་གིས་ཉམས་སུ་མྱོང་བ་གཅིག་ཏུ་བསྡུས་པ།",
    "target": "རང་ གིས་ ཉམས་ སུ་ མྱོང་བ་ གཅིག་ ཏུ་ བསྡུས་པ །"
  },
  {
    "source": "རང་བྱུང་རྡོ་རྗེ་ཞེས་བྱ་བས་ལྷ་སྟེང་གི་རི་ཁྲོད་དུ་སྦྱར་བའོ།།",
    "target": "རང་བྱུང་ རྡོ་རྗེ་ ཞེས་ བྱ་བ ས་ ལྷ་ སྟེང་ གི་ རི་ཁྲོད་ དུ་ སྦྱར་བ འོ ། །"
  },
  {
    "source": "།",
    "target": "།"
  },
  {
    "source": "འདིར་ཚིགས་སུ་བཅད་པ།",
    "target": "འདི ར་ ཚིགས་ སུ་ བཅད་པ །"
  },
  {
    "source": "ཀྱེ་མ་དུས་མཐའི་གང་ཟག་རྣམས།།",
    "target": "ཀྱེ་མ་ དུས་ མཐ འི་ གང་ཟག་ རྣམས ། །"
  },
  {
    "source": "ཕ་རོལ་ཕྱིན་པའི་དོན་དེ་ནི།",
    "target": "ཕ་རོལ་ ཕྱིན་པ འི་ དོན་ དེ་ ནི །"
  },
  {
    "source": "སྤྲོས་པ་ཉེ་བར་ཞི་བ་ཡིན།།",
    "target": "སྤྲོས་པ་ ཉེ་བ ར་ ཞི་བ་ ཡིན ། །"
  },
  {
    "source": "དེ་ལ་གཟུང་འཛིན་འདུ་མི་བྱེད།།",
    "target": "དེ་ ལ་ གཟུང་ འཛིན་ འདུ་ མི་ བྱེད ། །"
  },
  {
    "source": "དེས་ན་གཅོད་ཀྱི་དོན་གོ་དེ།།",
    "target": "དེ ས་ ན་ གཅོད་ ཀྱི་ དོན་ གོ་ དེ ། །"
  },
  {
    "source": "ཁོ་བོས་བརྟགས་པས་འདི་ལྟར་གོ།",
    "target": "ཁོ་བོ ས་ བརྟགས་པ ས་ འདི་ ལྟ ར་ གོ །"
  },
  {
    "source": "ཕྱི་དང་ནང་དང་གསང་བ་གསུམ།།",
    "target": "ཕྱི་ དང་ ནང་ དང་ གསང་བ་ གསུམ ། །"
  },
  {
    "source": "ཕྱི་ལྟར་ཆོས་མིན་མི་དགེ་བ།།",
    "target": "ཕྱི་ ལྟ ར་ ཆོས་ མིན་ མི་ དགེ་བ ། །"
  },
  {
    "source": "སྲོག་གཅོད་མ་བྱིན་ལེན་པ་དང་།།",
    "target": "སྲོག་ གཅོད་ མ་ བྱིན་ལེན་པ་ དང་ ། །"
  },
  {
    "source": "འདོད་ལོག་ངག་འཁྱལ་ཕྲ་མ་དང་།།",
    "target": "འདོད་ལོག་ ངག་ འཁྱལ་ ཕྲ་ མ་ དང་ ། །"
  },
  {
    "source": "རྫུན་དང་ཚིག་རྩུབ་བརྣབ་སེམས་དང་།།",
    "target": "རྫུན་ དང་ ཚིག་རྩུབ་ བརྣབ་སེམས་ དང་ ། །"
  },
  {
    "source": "གནོད་སེམས་ལོག་ལྟ་མི་དགེ་བཅུ།།",
    "target": "གནོད་སེམས་ ལོག་ལྟ་ མི་ དགེ་ བཅུ ། །"
  },
  {
    "source": "རྒྱུན་གཅོད་བྱ་ཕྱིར་སྤངས་བྱས་ནས།།",
    "target": "རྒྱུན་ གཅོད་ བྱ་ ཕྱི ར་ སྤངས་ བྱས་ ནས ། །"
  },
  {
    "source": "གཉེན་པོ་དགེ་བ་བཅུ་སྤེལ་བ།།",
    "target": "གཉེན་པོ་ དགེ་བ་ བཅུ་ སྤེལ་བ ། །"
  },
  {
    "source": "འདི་ནི་ཕྱི་ཡི་གཅོད་དུ་འདོད།།",
    "target": "འདི་ ནི་ ཕྱི་ ཡི་ གཅོད་ དུ་ འདོད ། །"
  },
  {
    "source": "ནང་དུ་ཕུང་ཁམས་སྐྱེ་མཆེད་རྣམས།།",
    "target": "ནང་ དུ་ ཕུང་ ཁམས་ སྐྱེ་མཆེད་ རྣམས ། །"
  },
  {
    "source": "མ་རྟོགས་འཁོར་བར་འཆིང་བྱེད་བདུད།།",
    "target": "མ་ རྟོགས་ འཁོར་བ ར་ འཆིང་ བྱེད་ བདུད ། །"
  },
  {
    "source": "དེ་ཉིད་བཅད་པར་བྱ་བའི་ཕྱིར།།",
    "target": "དེ་ ཉིད་ བཅད་པ ར་ བྱ་བ འི་ ཕྱི ར ། །"
  },
  {
    "source": "གཟུགས་ནི་ལྦུ་བ་ལྟ་བུ་ལ།།",
    "target": "གཟུགས་ ནི་ ལྦུ་བ་ ལྟ་བུ་ ལ ། །"
  },
  {
    "source": "ཚོར་བ་མི་རྟག་ཆུ་བུར་བཞིན།།",
    "target": "ཚོར་བ་ མི་རྟག་ ཆུ་ བུ ར་ བཞིན ། །"
  },
  {
    "source": "འདུ་ཤེས་སྨྲིག་རྒྱུ་ཆུ་མཐོང་འདྲ།།",
    "target": "འདུ་ཤེས་ སྨྲིག་ རྒྱུ་ ཆུ་ མཐོང་ འདྲ ། །"
  },
  {
    "source": "འདུ་བྱེད་ཆུ་ཤིང་སྙིང་པོར་མཚུངས།།",
    "target": "འདུ་བྱེད་ ཆུ་ཤིང་ སྙིང་པོ ར་ མཚུངས ། །"
  },
  {
    "source": "རྣམ་པར་ཤེས་པ་སྒྱུ་མ་ལྟར།།",
    "target": "རྣམ་པ ར་ ཤེས་པ་ སྒྱུ་མ་ ལྟ ར ། །"
  },
  {
    "source": "སྒྲ་ནི་བྲག་ཆའི་རང་བཞིན་ལ།།",
    "target": "སྒྲ་ ནི་ བྲག་ཆ འི་ རང་བཞིན་ ལ ། །"
  },
  {
    "source": "དྲི་རོ་རེག་བྱ་ཐམས་ཅད་ཀུན།།",
    "target": "དྲི་རོ་ རེག་ བྱ་ ཐམས་ཅད་ ཀུན ། །"
  },
  {
    "source": "རྩྭ་ཁའི་ཟིལ་པ་དང་མཚུངས་པར།།",
    "target": "རྩྭ་ཁ འི་ ཟིལ་པ་ དང་ མཚུངས་པ ར ། །"
  },
  {
    "source": "རྟོགས་པས་གཟུང་བ་གཅོད་པར་བྱེད།།",
    "target": "རྟོགས་པ ས་ གཟུང་བ་ གཅོད་པ ར་ བྱེད ། །"
  },
  {
    "source": "དེ་ནི་ནང་གི་གཅོད་དུ་འདོད།།",
    "target": "དེ་ ནི་ ནང་ གི་ གཅོད་ དུ་ འདོད ། །"
  },
  {
    "source": "གསང་བར་གནས་པའི་མ་རིག་པ།།",
    "target": "གསང་བ ར་ གནས་པ འི་ མ་རིག་པ ། །"
  },
  {
    "source": "ལུང་མ་བསྟན་གྱི་འདུ་བྱེད་བཅས།།",
    "target": "ལུང་ མ་ བསྟན་ གྱི་ འདུ་བྱེད་ བཅས ། །"
  },
  {
    "source": "འདི་ཡིས་འཁོར་བའི་རྩ་བ་བྱས།།",
    "target": "འདི་ ཡིས་ འཁོར་བ འི་ རྩ་བ་ བྱས ། །"
  },
  {
    "source": "ཕུང་བྱེད་འདི་ནི་གཞོམ་པའི་ཕྱིར།།",
    "target": "ཕུང་ བྱེད་ འདི་ ནི་ གཞོམ་པ འི་ ཕྱི ར ། །"
  },
  {
    "source": "གཟུང་བ་སྒྱུ་མ་ལྟ་བུ་ལ།།",
    "target": "གཟུང་བ་ སྒྱུ་མ་ ལྟ་བུ་ ལ ། །"
  },
  {
    "source": "འཛིན་བྱེད་སྔགས་མཁན་ལྟར་རྟོགས་པས།།",
    "target": "འཛིན་བྱེད་ སྔགས་ མཁན་ ལྟ ར་ རྟོགས་ པ ས ། །"
  },
  {
    "source": "རྫུན་མིན་བདེན་མིན་གཉིས་ཀར་མིན།།",
    "target": "རྫུན་ མིན་ བདེན་ མིན་ གཉིས་ ཀ ར་ མིན ། །"
  },
  {
    "source": "བརྗོད་པ་བྲལ་བའི་དོན་དེ་ཉིད།།",
    "target": "བརྗོད་པ་ བྲལ་བ འི་ དོན་ དེ་ ཉིད ། །"
  },
  {
    "source": "བསྒོམས་མིན་གོམས་པར་བྱས་པའི་མཐུས།།",
    "target": "བསྒོམས་ མིན་ གོམས་པ ར་ བྱས་པ འི་ མཐུ ས ། །"
  },
  {
    "source": "འཇིག་ཚོགས་ལྟ་བ་བཅད་པའི་ཚེ།།",
    "target": "འཇིག་ཚོགས་ ལྟ་བ་ བཅད་པ འི་ ཚེ ། །"
  },
  {
    "source": "གཅོད་ཀྱི་མཆོག་ཏུ་ཁོ་བོས་གོ",
    "target": "གཅོད་ ཀྱི་ མཆོག་ ཏུ་ ཁོ་བོ ས་ གོ"
  },
  {
    "source": "།",
    "target": "།"
  },
  {
    "source": "འདི་ལྟར་དོན་འདི་ཤེས་མིན་པར།།",
    "target": "འདི་ ལྟ ར་ དོན་ འདི་ ཤེས་ མིན་པ ར ། །"
  },
  {
    "source": "དམ་པའི་གདམས་ངག་ཡོད་དོ་ཞེས།།",
    "target": "དམ་པ འི་ གདམས་ངག་ ཡོད་ དོ་ ཞེས ། །"
  },
  {
    "source": "ཐོ་ཅོ་སྙིང་ཁམས་ལ་བརྟེན་ནས།",
    "target": "ཐོ་ ཅོ་ སྙིང་ཁམས་ ལ་ བརྟེན་ ནས །"
  },
  {
    "source": "འབུ་སྲིན་ཡི་དྭགས་ཕྲའུ་ལ།",
    "target": "འབུ་ སྲིན་ ཡི་དྭགས་ ཕྲའུ་ ལ །"
  },
  {
    "source": "འཚེ་བར་བྱེད་པའི་གང་ཟག་དེ།།",
    "target": "འཚེ་བ ར་ བྱེད་པ འི་ གང་ཟག་ དེ ། །"
  },
  {
    "source": "རྣམ་པར་རྟོག་པའི་འདྲེ་ཡིས་ཁྱེར།།",
    "target": "རྣམ་པ ར་ རྟོག་པ འི་ འདྲེ་ ཡིས་ ཁྱེར ། །"
  },
  {
    "source": "གང་ཞིག་ཅུང་ཟད་ཉམས་བླངས་ནས།།",
    "target": "གང་ ཞིག་ ཅུང་ཟད་ ཉམས་ བླངས་ ནས ། །"
  },
  {
    "source": "ནད་གདོན་ཕྲའུ་སེལ་བ་ལ།།",
    "target": "ནད་ གདོན་ ཕྲའུ་ སེལ་བ་ ལ ། །"
  },
  {
    "source": "བརྟེན་ཏེ་ཁེངས་པས་འདི་ལས་གཞན།།",
    "target": "བརྟེན་ ཏེ་ ཁེངས་པ ས་ འདི་ ལས་ གཞན ། །"
  },
  {
    "source": "ཆོས་མིན་ཞེས་བརྗོད་ལོག་ལྟ་ཅན།།",
    "target": "ཆོས་ མིན་ ཞེས་ བརྗོད་ ལོག་ ལྟ་ ཅན ། །"
  },
  {
    "source": "ཁ་ཅིག་འདི་དོན་མ་རྟོགས་པར།།",
    "target": "ཁ་ ཅིག་ འདི་ དོན་ མ་ རྟོགས་པ ར ། །"
  },
  {
    "source": "གཅོད་ལ་ལོག་པར་སྨྲ་བྱེད་པ།།",
    "target": "གཅོད་ ལ་ ལོག་པ ར་ སྨྲ་ བྱེད་པ ། །"
  },
  {
    "source": "གཉིས་ཀས་ཆོས་སྤངས་ལས་བསགས་པ།།",
    "target": "གཉིས་ ཀ ས་ ཆོས་ སྤངས་ ལས་ བསགས་པ ། །"
  },
  {
    "source": "འདི་ཡིས་འགྲོ་བ་རབ་འཇིགས་པར།།",
    "target": "འདི་ ཡིས་ འགྲོ་བ་ རབ་ འཇིགས་པ ར ། །"
  },
  {
    "source": "མདོ་ལས་བྱུང་སྟེ་སྨོས་མི་ནུས།།",
    "target": "མདོ་ ལས་ བྱུང་ སྟེ་ སྨོས་ མི་ ནུས ། །"
  },
  {
    "source": "དེས་ན་སྐྱེས་བུ་དམ་པ་རྣམས།།",
    "target": "དེ ས་ ན་ སྐྱེས་བུ་ དམ་པ་ རྣམས ། །"
  },
  {
    "source": "ཚིག་ལ་མ་རྟོག་དོན་ལ་ལྟོས།།",
    "target": "ཚིག་ ལ་ མ་ རྟོག་ དོན་ ལ་ ལྟོས ། །"
  },
  {
    "source": "དྲང་པོར་དབུ་མའི་ལམ་ལ་ཞུགས།།",
    "target": "དྲང་པོ ར་ དབུ་མ འི་ ལམ་ ལ་ ཞུགས ། །"
  },
  {
    "source": "ཚུལ་འདི་རྒྱལ་བས་བསྟན་ནོ་ཞེས།།",
    "target": "ཚུལ་ འདི་ རྒྱལ་བ ས་ བསྟན་ ནོ་ ཞེས ། །"
  },
  {
    "source": "རང་བྱུང་རྡོ་རྗེའི་མིང་ཅན་གྱིས།།",
    "target": "རང་བྱུང་ རྡོ་རྗེ འི་ མིང་ཅན་ གྱིས ། །"
  },
  {
    "source": "ཡང་ཡང་བསྐྱར་ཏེ་སྨྲས་པ་ཡིན།།",
    "target": "ཡང་ ཡང་ བསྐྱར་ ཏེ་ སྨྲས་པ་ ཡིན ། །"
  },
  {
    "source": "གཅོད་ཀྱི་དོན་བསྡུ་བའི་ཚིགས་སུ་བཅད་པ་རྫོགས་སོ།།",
    "target": "གཅོད་ ཀྱི་ དོན་ བསྡུ་བ འི་ ཚིགས་ སུ་ བཅད་པ་ རྫོགས་ སོ ། །"
  },
  {
    "source": "༈།",
    "target": "༈ །"
  },
  {
    "source": "འདིའི་བརྒྱུད་པ་ནི།",
    "target": "འདི འི་ བརྒྱུད་པ་ ནི །"
  },
  {
    "source": "ཡང་དག་པ་རྫོགས་པའི་སངས་རྒྱས།",
    "target": "ཡང་དག་པ་ རྫོགས་པ འི་ སངས་ རྒྱས །"
  },
  {
    "source": "འཇམ་དཔལ་སྨྲ་བའི་སེང་གེ།",
    "target": "འཇམ་དཔལ་ སྨྲ་བ འི་ སེང་གེ །"
  },
  {
    "source": "ཨཱརྻ་དེ་བ།",
    "target": "ཨཱརྻ་ དེ་བ །"
  },
  {
    "source": "དམ་པ་རྒྱ་གར།",
    "target": "དམ་པ་ རྒྱ་ ག ར །"
  },
  {
    "source": "ལབ་སྒྲོན།",
    "target": "ལབ་ སྒྲོན །"
  },
  {
    "source": "ཁམ་བུ་ཡ་ལེ།",
    "target": "ཁམ་བུ་ ཡ་ལེ །"
  },
  {
    "source": "ཛྙཱ་ན་ཛྭ་ལ།",
    "target": "ཛྙཱ་ན་ ཛྭ་ ལ །"
  },
  {
    "source": "གནམ་མཚོ་བ།",
    "target": "གནམ་ མཚོ་ བ །"
  },
  {
    "source": "རང་བྱུང་རྡོ་རྗེའོ།།",
    "target": "རང་བྱུང་ རྡོ་རྗེ འོ ། །"
  },
  {
    "source": "སརྦ་མངྒ་ལམ།།",
    "target": "སརྦ་ མངྒ་ ལམ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  }
]
