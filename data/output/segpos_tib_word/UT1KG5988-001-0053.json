[
  {
    "source": "༄༅།།",
    "target": "༄༅ ། །"
  },
  {
    "source": "འཕགས་པ་ནོར་གྱི་རྒྱུན་ཞེས་བྱ་བ་ཁྱིམ་བདག་ཟླ་བ་བཟང་པོས་ཞུས་པ་བཞུགས་སོ།།",
    "target": "འཕགས་པ་ ནོར་ གྱི་ རྒྱུན་ ཞེས་ བྱ་བ་ ཁྱིམ་བདག་ ཟླ་བ་ བཟང་པོ ས་ ཞུས་པ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་བ་སུ་དྷ་ར་ནཱ་མ་དྷ་ར་ཎི།",
    "target": "ཨཱརྻ་བ་ སུ་ དྷ་ར་ ནཱ་མ་ དྷ་ར་ཎི །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་ནོར་གྱི་རྒྱུན་ཞེས་བྱ་བའི་གཟུངས།",
    "target": "འཕགས་པ་ ནོར་ གྱི་ རྒྱུན་ ཞེས་ བྱ་བ འི་ གཟུངས །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་ཡུལ་ཀོ་ཤམྦི་ན།",
    "target": "བཅོམ་ལྡན་འདས་ ཡུལ་ ཀོ་ ཤམྦི་ ན །"
  },
  {
    "source": "ཚེར་མ་ཅན་ཞེས་བྱ་བའི་གནས་མཆོག་ཆེན་པོ་ན་དགེ་སློང་ལྔ་བརྒྱ་ཙམ་གྱི་དགེ་སློང་གི་དགེ་འདུན་ཆེན་པོ་དང་།",
    "target": "ཚེར་མ་ཅན་ ཞེས་ བྱ་བ འི་ གནས་ མཆོག་ ཆེན་པོ་ ན་ དགེ་སློང་ ལྔ་ བརྒྱ་ ཙམ་ གྱི་ དགེ་སློང་ གི་ དགེ་འདུན་ ཆེན་པོ་ དང་ །"
  },
  {
    "source": "བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དག་དང་ཐབས་གཅིག་ཏུ་བཞུགས་ཏེ།",
    "target": "བྱང་ཆུབ་སེམས་དཔའ་ སེམས་དཔའ་ ཆེན་པོ་ རབ་ ཏུ་ མང་པོ་ དག་ དང་ ཐབས་ གཅིག་ ཏུ་ བཞུགས་ ཏེ །"
  },
  {
    "source": "དེའི་ཚེ་ཀོ་ཤམྦིའི་གྲོང་ཁྱེར་ཆེན་པོ་ན།",
    "target": "དེ འི་ ཚེ་ ཀོ་ ཤམྦིའི་ གྲོང་ཁྱེར་ ཆེན་པོ་ ན །"
  },
  {
    "source": "ཁྱིམ་བདག་ཟླ་བ་བཟང་པོ་ཞེས་བྱ་བ།",
    "target": "ཁྱིམ་བདག་ ཟླ་བ་ བཟང་པོ་ ཞེས་ བྱ་བ །"
  },
  {
    "source": "དབང་པོ་ཉེ་བར་ཞི་བ།",
    "target": "དབང་པོ་ ཉེ་བ ར་ ཞི་བ །"
  },
  {
    "source": "ཡིད་ཉེ་བར་ཞི་བ།",
    "target": "ཡིད་ ཉེ་བ ར་ ཞི་བ །"
  },
  {
    "source": "བུ་ཕོ་དང་བུ་མོ་མོ་མང་བ།",
    "target": "བུ་ ཕོ་ དང་ བུ་མོ་ མོ་ མང་བ །"
  },
  {
    "source": "བཟའ་མི་མང་པོ་དང་ལྡན་པ་ཞིག་གནས་པ་དེ།",
    "target": "བཟའ་མི་ མང་པོ་ དང་ ལྡན་པ་ ཞིག་ གནས་པ་ དེ །"
  },
  {
    "source": "བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས།",
    "target": "བཅོམ་ལྡན་འདས་ ག་ལ་བ་ དེ ར་ སོང་ སྟེ་ ཕྱིན་ ནས །"
  },
  {
    "source": "བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ།",
    "target": "བཅོམ་ལྡན་འདས་ ཀྱི་ ཞབས་ ལ་ མགོ་བོ ས་ ཕྱག་ འཚལ་ ཏེ །"
  },
  {
    "source": "ལན་འབུམ་ཕྲག་དུ་མར་སྐོར་བ་བྱས་ནས།",
    "target": "ལན་ འབུམ་ ཕྲག་ དུ་ མར་ སྐོར་བ་ བྱས་ ནས །"
  },
  {
    "source": "ཕྱོགས་གཅིག་ཏུ་འདུག་གོ།",
    "target": "ཕྱོགས་ གཅིག་ ཏུ་ འདུག་ གོ །"
  },
  {
    "source": "ཕྱོགས་གཅིག་ཏུ་འདུག་ནས།",
    "target": "ཕྱོགས་ གཅིག་ ཏུ་ འདུག་ ནས །"
  },
  {
    "source": "ཁྱིམ་བདག་ཟླ་བ་བཟང་པོས།",
    "target": "ཁྱིམ་བདག་ ཟླ་བ་ བཟང་པོ ས །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "གལ་ཏེ་ཞུས་ནས་ཞུ་བ་ལུང་བསྟན་པའི་སླད་དུ་བཅོམ་ལྡན་འདས་ཀྱིས་བདག་ལ་སྐབས་ཕྱེ་ན།",
    "target": "གལ་ ཏེ་ ཞུས་ ནས་ ཞུ་བ་ ལུང་ བསྟན་པ འི་ སླད་ དུ་ བཅོམ་ལྡན་འདས་ ཀྱིས་ བདག་ ལ་ སྐབས་ ཕྱེ་ ན །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་བདག་གིས་ཕྱོགས་འགའ་ཞིག་ཞུ་ལགས་སོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ལ་ བདག་ གིས་ ཕྱོགས་ འགའ་ ཞིག་ ཞུ་ ལགས་ སོ ། །"
  },
  {
    "source": "དེ་སྐད་ཅེས་གསོལ་པ་དང་།",
    "target": "དེ་ སྐད་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་ཁྱིམ་བདག་ཟླ་བ་བཟང་པོ་ལ་འདི་སྐད་ཅེས་བཀའ་བསྩལ་ཏོ།།",
    "target": "བཅོམ་ལྡན་འདས་ ཀྱིས་ ཁྱིམ་བདག་ ཟླ་བ་ བཟང་པོ་ ལ་ འདི་ སྐད་ ཅེས་ བཀའ་ བསྩལ་ ཏོ ། །"
  },
  {
    "source": "ཁྱིམ་བདག་ཁྱོད་ཅི་དང་ཅི་འདོད་པ་དྲིས་ཤིག།",
    "target": "ཁྱིམ་བདག་ ཁྱོད་ ཅི་ དང་ ཅི་ འདོད་པ་ དྲིས་ ཤིག །"
  },
  {
    "source": "ཁྱོད་ཀྱིས་ཇི་སྐད་དྲིས་པའི་དྲི་བ་ལུང་བསྟན་ནས་ངས་ཁྱོད་ཀྱི་སེམས་རངས་པར་བྱའོ།།",
    "target": "ཁྱོད་ ཀྱིས་ ཇི་ སྐད་ དྲིས་པ འི་ དྲི་བ་ ལུང་ བསྟན་ ནས་ ང ས་ ཁྱོད་ ཀྱི་ སེམས་ རངས་པ ར་ བྱ འོ ། །"
  },
  {
    "source": "དེ་སྐད་ཅེས་བཀའ་བསྩལ་པ་དང་།",
    "target": "དེ་ སྐད་ ཅེས་ བཀའ་ བསྩལ་པ་ དང་ །"
  },
  {
    "source": "ཁྱིམ་བདག་ཟླ་བ་བཟང་པོས།",
    "target": "ཁྱིམ་བདག་ ཟླ་བ་ བཟང་པོ ས །"
  },
  {
    "source": "བཅོམ་ལྡན་འདས་ལ་ལེགས་སོ་ཞེས་གསོལ་ནས།",
    "target": "བཅོམ་ལྡན་འདས་ ལ་ ལེགས་ སོ་ ཞེས་ གསོལ་ ནས །"
  },
  {
    "source": "བཅོམ་ལྡན་འདས་ཀྱི་ལྟར་མཉན་ནས།",
    "target": "བཅོམ་ལྡན་འདས་ ཀྱི་ ལྟ ར་ མཉན་ ནས །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་རིགས་ཀྱི་བུའམ།",
    "target": "བཅོམ་ལྡན་འདས་ རིགས་ ཀྱི་ བུ འམ །"
  },
  {
    "source": "རིགས་ཀྱི་བུ་མོ་ཇི་ལྟར་དབུལ་བ་མ་མཆིས་པར་འགྱུར་ཞིང་།",
    "target": "རིགས་ ཀྱི་ བུ་མོ་ ཇི་ ལྟ ར་ དབུལ་བ་ མ་ མཆིས་པ ར་ འགྱུར་ ཞིང་ །"
  },
  {
    "source": "བྲོ་ནད་ཀྱིས་ཐེབས་པ་རྣམས་བྲོ་ནད་མ་མཆིས་པར་འགྱུར་པ་ལགས།",
    "target": "བྲོ་ ནད་ ཀྱིས་ ཐེབས་པ་ རྣམས་ བྲོ་ ནད་མ་ མཆིས་པ ར་ འགྱུར་པ་ ལགས །"
  },
  {
    "source": "དེ་ནས་བཅོམ་ལྡན་འདས་ཀྱིས་མཁྱེན་བཞིན་དུ།",
    "target": "དེ་ ནས་ བཅོམ་ལྡན་འདས་ ཀྱིས་ མཁྱེན་ བཞིན་ དུ །"
  },
  {
    "source": "ཁྱིམ་བདག་ཟླ་བ་བཟང་པོ་ལ་འདི་སྐད་ཅེས་བཀའ་བསྩལ་ཏོ།།",
    "target": "ཁྱིམ་བདག་ ཟླ་བ་ བཟང་པོ་ ལ་ འདི་ སྐད་ ཅེས་ བཀའ་ བསྩལ་ ཏོ ། །"
  },
  {
    "source": "ཁྱིམ་བདག་ཁྱོད་ཅིའི་ཕྱིར་དབུལ་པོའི་དོན་དུ་འདྲི།",
    "target": "ཁྱིམ་བདག་ ཁྱོད་ ཅི འི་ ཕྱི ར་ དབུལ་པོ འི་ དོན་ དུ་ འདྲི །"
  },
  {
    "source": "དེ་སྐད་ཅེས་བཀའ་བསྩལ་པ་དང་།",
    "target": "དེ་ སྐད་ ཅེས་ བཀའ་ བསྩལ་པ་ དང་ །"
  },
  {
    "source": "ཁྱམ་བདག་ཟླ་བ་བཟང་པོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "ཁྱམ་ བདག་ ཟླ་བ་ བཟང་པོ ས་ བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་ནི་དབུལ་བ།",
    "target": "བཅོམ་ལྡན་འདས་ བདག་ ནི་ དབུལ་བ །"
  },
  {
    "source": "གསོ་བ་མང་བ།",
    "target": "གསོ་བ་ མང་བ །"
  },
  {
    "source": "བུ་ཕོ་དང་བུ་མོ་མོ་མང་བ།",
    "target": "བུ་ ཕོ་ དང་ བུ་མོ་ མོ་ མང་བ །"
  },
  {
    "source": "བཟའ་མི་མང་པོ་དང་ལྡན་པ་ལ་གས་ན།",
    "target": "བཟའ་མི་ མང་པོ་ དང་ ལྡན་པ་ ལ་ གས་ ན །"
  },
  {
    "source": "དེའི་སླད་དུ་རང་གི་སེམས་ཅན་དབུལ་པོ་རྣམས།",
    "target": "དེ འི་ སླད་ དུ་ རང་ གི་ སེམས་ཅན་ དབུལ་པོ་ རྣམས །"
  },
  {
    "source": "དབུལ་བ་མ་མཆིས་པར་འགྱུར་བ་དང་།",
    "target": "དབུལ་བ་ མ་ མཆིས་པ ར་ འགྱུར་བ་ དང་ །"
  },
  {
    "source": "བྲོ་ནད་ཀྱིས་ཐེབས་པ་བྲོ་ནད་མ་མཆིས་པར་འགྱུར་བ་དང་།",
    "target": "བྲོ་ ནད་ ཀྱིས་ ཐེབས་པ་ བྲོ་ ནད་མ་ མཆིས་པ ར་ འགྱུར་བ་ དང་ །"
  },
  {
    "source": "ནོར་དང་འབྲུ་དང་བང་མཛོད་མང་པོ་དང་ལྡན་པར་འགྱུར་བ་དང་།",
    "target": "ནོར་ དང་ འབྲུ་ དང་ བང་མཛོད་ མང་པོ་ དང་ ལྡན་པ ར་ འགྱུར་བ་ དང་ །"
  },
  {
    "source": "སྡུག་བསྔལ་དང་།",
    "target": "སྡུག་བསྔལ་ དང་ །"
  },
  {
    "source": "ཡིད་དུ་འཐད་པ་དང་།",
    "target": "ཡིད་ དུ་ འཐད་པ་ དང་ །"
  },
  {
    "source": "དབང་ཕྱུག་ཏུ་འགྱུར་བ་དང་།",
    "target": "དབང་ཕྱུག་ ཏུ་ འགྱུར་བ་ དང་ །"
  },
  {
    "source": "སྦྱིན་བདག་མཛོད་བས་མ་འཚལ་ཞིང་།",
    "target": "སྦྱིན་བདག་ མཛོད་ བས་ མ་ འཚལ་ ཞིང་ །"
  },
  {
    "source": "དབྱིག་དང་།",
    "target": "དབྱིག་ དང་ །"
  },
  {
    "source": "གསེར་དང་།",
    "target": "གསེར་ དང་ །"
  },
  {
    "source": "དངུལ་དང་།",
    "target": "དངུལ་ དང་ །"
  },
  {
    "source": "ཟངས་དང་།",
    "target": "ཟངས་ དང་ །"
  },
  {
    "source": "ལྕགས་དང་།",
    "target": "ལྕགས་ དང་ །"
  },
  {
    "source": "ནོར་དང་།",
    "target": "ནོར་ དང་ །"
  },
  {
    "source": "འབྲུའི་མཛོད་དང་།",
    "target": "འབྲུ འི་ མཛོད་ དང་ །"
  },
  {
    "source": "བང་མཛོད་མང་པོ་དང་།",
    "target": "བང་མཛོད་ མང་པོ་ དང་ །"
  },
  {
    "source": "ནོར་བུ་དང་།",
    "target": "ནོར་བུ་ དང་ །"
  },
  {
    "source": "མུ་ཏིག་དང་།",
    "target": "མུ་ཏིག་ དང་ །"
  },
  {
    "source": "བཻ་ཌཱུརྻ་དང་།",
    "target": "བཻ་ ཌཱུརྻ་ དང་ །"
  },
  {
    "source": "རུད་དང་།",
    "target": "རུད་ དང་ །"
  },
  {
    "source": "མན་ཤེལ་དང་།",
    "target": "མན་ཤེལ་ དང་ །"
  },
  {
    "source": "བྱུ་རུ་དང་།",
    "target": "བྱུ་རུ་ དང་ །"
  },
  {
    "source": "ས་ལེ་སྦྲམ་དང་།",
    "target": "ས་ལེ་སྦྲམ་ དང་ །"
  },
  {
    "source": "དངུལ་དག་འཚལ་ཞིང་།",
    "target": "དངུལ་ དག་ འཚལ་ ཞིང་ །"
  },
  {
    "source": "འབྱོར་པར་གྱུར་པ་དང་།",
    "target": "འབྱོར་པ ར་ གྱུར་པ་ དང་ །"
  },
  {
    "source": "ཁྱིམ་གྱི་བུ་སྨད་དང་།",
    "target": "ཁྱིམ་ གྱི་ བུ་སྨད་ དང་ །"
  },
  {
    "source": "བཟའ་མི་རྣམས་བརྟན་པར་འགྱུར་བའི་ཆོས་ཀྱི་རྣམ་གྲངས་དེ་བཅོམ་ལྡན་འདས་ཀྱིས་ལེགས་པར་བཤད་དུ་གསོལ།",
    "target": "བཟའ་མི་ རྣམས་ བརྟན་པ ར་ འགྱུར་བ འི་ ཆོས་ ཀྱི་ རྣམ་གྲངས་ དེ་ བཅོམ་ལྡན་འདས་ ཀྱིས་ ལེགས་པ ར་ བཤད་ དུ་ གསོལ །"
  },
  {
    "source": "དེ་སྐད་ཅེས་གསོལ་པ་དང་།",
    "target": "དེ་ སྐད་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་ཁྱིམ་བདག་ཟླ་བ་བཟང་པོ་ལ་འདི་སྐད་ཅེས་བཀའ་བསྩལ་ཏོ།།",
    "target": "བཅོམ་ལྡན་འདས་ ཀྱིས་ ཁྱིམ་བདག་ ཟླ་བ་ བཟང་པོ་ ལ་ འདི་ སྐད་ ཅེས་ བཀའ་ བསྩལ་ ཏོ ། །"
  },
  {
    "source": "ཁྱིམ་བདག་སྔོན་འདས་པའི་དུས།",
    "target": "ཁྱིམ་བདག་ སྔོན་ འདས་པ འི་ དུས །"
  },
  {
    "source": "བསྐལ་པ་གྲངས་མེད་པ་འདས་པར་གྱུར་པ་དེའི་ཚེ་དེའི་དུས་ན།",
    "target": "བསྐལ་པ་ གྲངས་ མེད་པ་ འདས་པ ར་ གྱུར་པ་ དེ འི་ ཚེ་ དེ འི་ དུས་ ན །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིག་པ་ དང་ ཞབས་ སུ་ ལྡན་པ །"
  },
  {
    "source": "བདེ་བར་གཤེགས་པ།",
    "target": "བདེ་བ ར་ གཤེགས་པ །"
  },
  {
    "source": "འཇིག་རྟེན་མཁྱེན་པ།",
    "target": "འཇིག་རྟེན་ མཁྱེན་པ །"
  },
  {
    "source": "སྐྱེས་བུ་འདུལ་བ།",
    "target": "སྐྱེས་བུ་ འདུལ་བ །"
  },
  {
    "source": "ཁ་ལོ་སྒྱུར་བ།",
    "target": "ཁ་ལོ་སྒྱུར་བ །"
  },
  {
    "source": "བླ་ན་མེད་པ།",
    "target": "བླ་ ན་ མེད་པ །"
  },
  {
    "source": "ལྷ་དང་མི་རྣམས་ཀྱི་སྟོན་པ།",
    "target": "ལྷ་ དང་ མི་ རྣམས་ ཀྱི་ སྟོན་པ །"
  },
  {
    "source": "སངས་རྒྱས་བཅོམ་ལྡན་འདས་རྡོ་རྗེ་རྒྱ་མཚོའི་དབྱངས་ཞེས་བྱ་བ་འཇིག་རྟེན་དུ་བྱུང་སྟེ།",
    "target": "སངས་རྒྱས་ བཅོམ་ལྡན་འདས་ རྡོ་རྗེ་ རྒྱ་མཚོ འི་ དབྱངས་ ཞེས་ བྱ་བ་ འཇིག་རྟེན་ དུ་ བྱུང་ སྟེ །"
  },
  {
    "source": "རིགས་ཀྱི་བུ་ངས་དེ་བཞིན་གཤེགས་པ་དེ་ལས་ནོར་གྱི་རྒྱུན་ཞེས་བྱ་བའི་གཟུངས་འདི་ཐོས་ཏེ།",
    "target": "རིགས་ ཀྱི་ བུ་ ང ས་ དེ་བཞིན་གཤེགས་པ་ དེ་ ལས་ ནོར་ གྱི་ རྒྱུན་ ཞེས་ བྱ་བ འི་ གཟུངས་ འདི་ ཐོས་ ཏེ །"
  },
  {
    "source": "གཟུང་ཞིང་བཅངས་ཀླགས།",
    "target": "གཟུང་ ཞིང་ བཅངས་ ཀླགས །"
  },
  {
    "source": "ཀུན་ཆུབ་པར་བྱས།",
    "target": "ཀུན་ ཆུབ་པ ར་ བྱས །"
  },
  {
    "source": "རྗེས་སུ་ཡི་རངས་པར་བྱས་ཤིང་གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་བསྟན་ཏེ།",
    "target": "རྗེས་ སུ་ ཡི་ རངས་པ ར་ བྱས་ ཤིང་ གཞན་ དག་ ལ་ ཡང་ རྒྱ་ ཆེ ར་ ཡང་དག་པ ར་ རབ་ ཏུ་ བསྟན་ ཏེ །"
  },
  {
    "source": "རིགས་ཀྱི་བུ་ངས་རབ་ཏུ་བཤད་པར་བྱའོ།།",
    "target": "རིགས་ ཀྱི་ བུ་ ང ས་ རབ་ ཏུ་ བཤད་པ ར་ བྱ འོ ། །"
  },
  {
    "source": "རིགས་ཀྱི་བུ་གཟུངས་སྔགས་འདིའི་མཐུས་མི་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "རིགས་ ཀྱི་ བུ་ གཟུངས་སྔགས་ འདི འི་ མཐུ ས་ མི་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "གནོད་སྦྱིན་དང་མི་མ་ཡིན་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "གནོད་སྦྱིན་ དང་ མི་ མ་ ཡིན་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "སྲིན་པོ་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "སྲིན་པོ་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "ཡི་དྭགས་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "ཡི་དྭགས་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "ཤ་ཟ་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "ཤ་ཟ་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "འབྱུང་པོ་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "འབྱུང་པོ་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "གྲུལ་བུམ་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "གྲུལ་བུམ་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "བརྗེད་བྱེད་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "བརྗེད་བྱེད་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "རྣོན་པོ་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "རྣོན་པོ་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "ལུས་སྲུལ་པོ་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "ལུས་ སྲུལ་པོ་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "ལྷ་མ་ཡིན་རྣམས་རྣམ་པར་མཐོ་འཚམ་པར་མི་བྱེད་དོ།།",
    "target": "ལྷ་མ་ཡིན་ རྣམས་ རྣམ་པ ར་ མཐོ་ འཚམ་པ ར་ མི་ བྱེད་ དོ ། །"
  },
  {
    "source": "ཟས་སུ་མི་གཙང་བ་ཟ་བ་རྣམས་དང་།",
    "target": "ཟས་ སུ་ མི་ གཙང་བ་ ཟ་བ་ རྣམས་ དང་ །"
  },
  {
    "source": "ཟས་སུ་གཅིན་འཐུང་བ་རྣམས་དང་།",
    "target": "ཟས་ སུ་ གཅིན་ འཐུང་བ་ རྣམས་ དང་ །"
  },
  {
    "source": "ཟས་སུ་ཁྲག་འཐུང་བ་རྣམས་དང་།",
    "target": "ཟས་ སུ་ ཁྲག་ འཐུང་བ་ རྣམས་ དང་ །"
  },
  {
    "source": "ཟས་སུ་ཤ་ཟ་བ་རྣམས་དང་།",
    "target": "ཟས་ སུ་ ཤ་ ཟ་བ་ རྣམས་ དང་ །"
  },
  {
    "source": "ཟས་སུ་རྣག་འཐུང་བ་རྣམས་དང་།",
    "target": "ཟས་ སུ་ རྣག་ འཐུང་བ་ རྣམས་ དང་ །"
  },
  {
    "source": "ཟས་སུ་ཞག་ཟ་བ་རྣམས་དང་།",
    "target": "ཟས་ སུ་ ཞག་ ཟ་བ་ རྣམས་ དང་ །"
  },
  {
    "source": "ཟས་སུ་རྐང་ཟ་བ་རྣམས་དང་།",
    "target": "ཟས་ སུ་ རྐང་ ཟ་བ་ རྣམས་ དང་ །"
  },
  {
    "source": "ཟས་སུ་ངར་སྣབས་ཟ་བ་རྣམས་དང་།",
    "target": "ཟས་ སུ་ ངར་ སྣབ ས་ ཟ་བ་ རྣམས་ དང་ །"
  },
  {
    "source": "ཟས་སུ་སྟོར་ཁུང་ནས་འབབ་པ་འཐུང་བ་རྣམས་དང་།",
    "target": "ཟས་ སུ་ སྟོར་ ཁུང་ ནས་ འབབ་པ་ འཐུང་བ་ རྣམས་ དང་ །"
  },
  {
    "source": "ཟས་སུ་དབུགས་རྔུབ་པ་དང་།",
    "target": "ཟས་ སུ་ དབུགས་ རྔུབ་པ་ དང་ །"
  },
  {
    "source": "འབྱུང་བ་ཟ་བའི་བར་རྣམས་རྣམ་པར་མཐོ་འཚམ་པར་མི་འགྱུར་རོ།།",
    "target": "འབྱུང་བ་ ཟ་བ འི་ བར་ རྣམས་ རྣམ་པ ར་ མཐོ་ འཚམ་པ ར་ མི་ འགྱུར་ རོ ། །"
  },
  {
    "source": "རིགས་ཀྱི་བུ་ནོར་གྱི་རྒྱུན་ཞེས་བྱ་བའི་གཟུངས་འདི་རིགས་ཀྱི་བུའམ་རིགས་ཀྱི་བུ་མོ་གང་གི་ཁྱིམ་ན་ཡོད་དམ།",
    "target": "རིགས་ ཀྱི་ བུ་ནོར་ གྱི་ རྒྱུན་ ཞེས་ བྱ་བ འི་ གཟུངས་ འདི་ རིགས་ ཀྱི་ བུ འམ་ རིགས་ ཀྱི་ བུ་མོ་ གང་ གི་ ཁྱིམ་ ན་ ཡོད་ དམ །"
  },
  {
    "source": "སྙིང་ན་ཡོད་དམ།",
    "target": "སྙིང་ ན་ ཡོད་ དམ །"
  },
  {
    "source": "ལག་ན་ཡོད་དམ།",
    "target": "ལག་ ན་ ཡོད་ དམ །"
  },
  {
    "source": "གླེགས་བམ་དུ་ཆུད་དམ།",
    "target": "གླེགས་བམ་ དུ་ ཆུད་ དམ །"
  },
  {
    "source": "ཐོས་པར་གྱུར་ཏ་མ།",
    "target": "ཐོས་པ ར་ གྱུར་ ཏ་མ །"
  },
  {
    "source": "ཀུན་ཆུབ་པར་བྱས་སམ།",
    "target": "ཀུན་ ཆུབ་པ ར་ བྱས་ སམ །"
  },
  {
    "source": "བཀླགས་སམ།",
    "target": "བཀླགས་ སམ །"
  },
  {
    "source": "བཟུང་ངམ།",
    "target": "བཟུང་ ངམ །"
  },
  {
    "source": "རྗེས་སུ་ཡི་རང་བར་བྱས་སམ།",
    "target": "རྗེས་ སུ་ ཡི་ རང་བ ར་ བྱས་ སམ །"
  },
  {
    "source": "གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་བསྟན་པའི་རིགས་ཀྱི་བུའམ།",
    "target": "གཞན་ དག་ ལ་ ཡང་ རྒྱ་ ཆེ ར་ ཡང་དག་པ ར་ རབ་ ཏུ་ བསྟན་པ འི་ རིགས་ ཀྱི་ བུ འམ །"
  },
  {
    "source": "རིགས་ཀྱི་བུ་མོ་དེ་ལ་ཡུན་རིང་པོའི་དོན་དང་།",
    "target": "རིགས་ ཀྱི་ བུ་མོ་ དེ་ ལ་ ཡུན་ རིང་པོ འི་ དོན་ དང་ །"
  },
  {
    "source": "ཕན་པ་དང་།",
    "target": "ཕན་པ་ དང་ །"
  },
  {
    "source": "དགེ་བ་དང་།",
    "target": "དགེ་བ་ དང་ །"
  },
  {
    "source": "གྲུབ་པ་དང་།",
    "target": "གྲུབ་པ་ དང་ །"
  },
  {
    "source": "བདེ་བ་དང་།",
    "target": "བདེ་བ་ དང་ །"
  },
  {
    "source": "ལོ་ལེགས་པར་འགྱུར་རོ།།",
    "target": "ལོ་ ལེགས་པ ར་ འགྱུར་ རོ ། །"
  },
  {
    "source": "སུ་ཞིག་དེ་བཞིན་གཤེགས་པ་རྣམས་ལ་མཆོད་པ་བྱས་ཏེ།",
    "target": "སུ་ ཞིག་ དེ་བཞིན་གཤེགས་པ་ རྣམས་ ལ་ མཆོད་པ་ བྱས་ ཏེ །"
  },
  {
    "source": "ནོར་གྱི་རྒྱུན་གྱི་གཟུངས་འདི་ནམ་ཕྱེད་ན་ལན་གཉིས་སམ།",
    "target": "ནོར་ གྱི་ རྒྱུན་ གྱི་ གཟུངས་ འདི་ ནམ་ ཕྱེད་ ན་ ལན་ གཉིས་ སམ །"
  },
  {
    "source": "ལན་གསུམ་མམ།",
    "target": "ལན་ གསུམ་ མམ །"
  },
  {
    "source": "ལན་བཞི་བཏོན་ན།",
    "target": "ལན་ བཞི་ བཏོན་ ན །"
  },
  {
    "source": "དེའི་ལྷ་ཡི་རངས་ནས།",
    "target": "དེ འི་ ལྷ་ ཡི་ རངས་ ནས །"
  },
  {
    "source": "དེ་བཞིན་གཤེགས་པའི་བསྟན་པ་ལ་དགའ་བ་དང་།",
    "target": "དེ་བཞིན་གཤེགས་པ འི་ བསྟན་པ་ ལ་ དགའ་བ་ དང་ །"
  },
  {
    "source": "ཆོས་གདགས་པར་བྱས་པས་དགའ་བ་དང་།",
    "target": "ཆོས་ གདགས་པ ར་ བྱས་པ ས་ དགའ་བ་ དང་ །"
  },
  {
    "source": "དགེ་འདུན་གདགས་པས་དགའ་བ་དང་།",
    "target": "དགེ་འདུན་ གདགས་པ ས་ དགའ་བ་ དང་ །"
  },
  {
    "source": "ཆོས་སྨྲ་བ་ལ་ལྷག་པའི་བསམ་པས་བདག་ཉིད་འོངས་ཏེ།",
    "target": "ཆོས་ སྨྲ་བ་ ལ་ ལྷག་པ འི་ བསམ་པ ས་ བདག་ཉིད་ འོངས་ ཏེ །"
  },
  {
    "source": "འབྲུའི་ཆར་འབེབས་པར་འགྱུར་རོ།།",
    "target": "འབྲུ འི་ ཆར་འབེབས་པ ར་ འགྱུར་ རོ ། །"
  },
  {
    "source": "ན་མོ་བྷ་ག་ཝ་ཏེ།",
    "target": "ན་མོ་ བྷ་ག་ ཝ་ ཏེ །"
  },
  {
    "source": "བཛྲ་ནིར་གྷོ་ཥེ།",
    "target": "བཛྲ་ ནིར་ གྷོ་ ཥེ །"
  },
  {
    "source": "ཏ་ཐཱ་ག་ཏཱ་ཡ།",
    "target": "ཏ་ཐཱ་ག་ཏཱ་ཡ །"
  },
  {
    "source": "ཨརྷ་ཏེ་སམྱ་ཀ་སམ་བུདྡྷ་ཡ།",
    "target": "ཨརྷ་ ཏེ་ སམྱ་ ཀ་ སམ་ བུདྡྷ་ ཡ །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཨོཾ་སུ་བེ་བྷ་ཏྲ་བི་ཏི།",
    "target": "ཨོཾ་ སུ་ བེ་ བྷ་ ཏྲ་ བི་ཏི །"
  },
  {
    "source": "བ་ལེ།",
    "target": "བ་ ལེ །"
  },
  {
    "source": "མང་ག་ལ་མ་ཏི།",
    "target": "མང་ ག་ལ་ མ་ ཏི །"
  },
  {
    "source": "ཨ་ཙི་ལེ་ཨ་ཙི་བ་ལེ།",
    "target": "ཨ་ཙི་ ལེ་ ཨ་ ཙི་བ་ ལེ །"
  },
  {
    "source": "ཨུད་ག་ཏ་ནི།",
    "target": "ཨུད་ ག་ཏ་ ནི །"
  },
  {
    "source": "སྭ་བྷ་བ་ཏེ།",
    "target": "སྭ་ བྷ་བ་ ཏེ །"
  },
  {
    "source": "དྷ་ན་བ་ཏི།",
    "target": "དྷ་ ན་བ་ ཏི །"
  },
  {
    "source": "ཤུ་བྷ་བ་ཏི།",
    "target": "ཤུ་བྷ་ བ་ཏི །"
  },
  {
    "source": "པྲ་བྷ་པ་ཏི།",
    "target": "པྲ་བྷ་པ་ ཏི །"
  },
  {
    "source": "བི་མ་ལེ།",
    "target": "བི་མ་ལེ །"
  },
  {
    "source": "ནིར་མ་ལེ།",
    "target": "ནིར་ མ་ལེ །"
  },
  {
    "source": "སུ་རུ་སུ་རུ་བེ།",
    "target": "སུ་ རུ་ སུ་རུ་ བེ །"
  },
  {
    "source": "ས་བྷ་མ་ལེ།",
    "target": "ས་ བྷ་ མ་ལེ །"
  },
  {
    "source": "བི་མ་ལེ།",
    "target": "བི་མ་ལེ །"
  },
  {
    "source": "ནིར་མ་ལེ།",
    "target": "ནིར་ མ་ལེ །"
  },
  {
    "source": "ཨ་ཙན་ཏེ།",
    "target": "ཨ་ ཙན་ ཏེ །"
  },
  {
    "source": "ཨ་ནནྟེ།",
    "target": "ཨ་ ནནྟེ །"
  },
  {
    "source": "བི་ན་མ་ཏེ།",
    "target": "བི་ན་ མ་ ཏེ །"
  },
  {
    "source": "བི་ཤ་ཀེ་ཤི་ནེ་ཤི།",
    "target": "བི་ཤ་ ཀེ་ ཤི་ ནེ་ ཤི །"
  },
  {
    "source": "ཨཾ་ཀུ་རེ།",
    "target": "ཨཾ་ ཀུ་རེ །"
  },
  {
    "source": "མཾ་ཀུ་རེ།",
    "target": "མཾ་ ཀུ་རེ །"
  },
  {
    "source": "པྲ་བྷང་ཀ་རེ།",
    "target": "པྲ་ བྷང་ ཀ་ རེ །"
  },
  {
    "source": "གི་ར་མེ།",
    "target": "གི་ ར་ མེ །"
  },
  {
    "source": "བི་དྷ་མེ།",
    "target": "བི་དྷ་ མེ །"
  },
  {
    "source": "རི་རི་མེ།",
    "target": "རི་ རི་ མེ །"
  },
  {
    "source": "དྷི་དྷི་མེ།",
    "target": "དྷི་ དྷི་ མེ །"
  },
  {
    "source": "དྷུ་དྷུ་མེ།",
    "target": "དྷུ་ དྷུ་ མེ །"
  },
  {
    "source": "ཁ་ཁ་མེ།",
    "target": "ཁ་ཁ་ མེ །"
  },
  {
    "source": "ཏ་ཏ་ཁ་མེ།",
    "target": "ཏ་ ཏ་ ཁ་ མེ །"
  },
  {
    "source": "ཏ་ར་ཏ་ར།",
    "target": "ཏ་ར་ ཏ་ར །"
  },
  {
    "source": "ཏ་ར།",
    "target": "ཏ་ར །"
  },
  {
    "source": "བཛྲེ་བཛྲེ།",
    "target": "བཛྲེ་ བཛྲེ །"
  },
  {
    "source": "བཛྲོ་བྷ་མེ།",
    "target": "བཛྲོ་ བྷ་ མེ །"
  },
  {
    "source": "ཏ་ཀེ་ཏ་ཀེ།",
    "target": "ཏ་ ཀེ་ ཏ་ ཀེ །"
  },
  {
    "source": "ཐ་ཀེ་ཐ་ཀེ།",
    "target": "ཐ་ ཀེ་ ཐ་ ཀེ །"
  },
  {
    "source": "ཨུ་ཀེ།",
    "target": "ཨུ་ ཀེ །"
  },
  {
    "source": "བུག་ཀེ།",
    "target": "བུག་ ཀེ །"
  },
  {
    "source": "ཐ་ཀེ།",
    "target": "ཐ་ ཀེ །"
  },
  {
    "source": "ཐ་ར་ཀེ།",
    "target": "ཐ་ར་ ཀེ །"
  },
  {
    "source": "ཨ་པ་ཏ་ནི།",
    "target": "ཨ་པ་ ཏ་ ནི །"
  },
  {
    "source": "པར་ཤ་ནི།",
    "target": "པར་ ཤ་ ནི །"
  },
  {
    "source": "ན་ཏྲ་དྷ་ནི།",
    "target": "ན་ ཏྲ་ དྷ་ནི །"
  },
  {
    "source": "ས་མ་ག་ར་ནི་ར་གྷོ་ཥཱ་ཡེ།",
    "target": "ས་མ་ ག་ར་ ནི་ ར་ གྷོ་ ཥཱ་ ཡེ །"
  },
  {
    "source": "མ་ནུ་སྨ་ར་སྨ་ར།",
    "target": "མ་ནུ་ སྨ་ར་ སྨ་ར །"
  },
  {
    "source": "སརྦ་སད་ཏ།",
    "target": "སརྦ་ སད་ ཏ །"
  },
  {
    "source": "ཏ་ཐཱ་ག་ཏཱ།",
    "target": "ཏ་ཐཱ་ ག་ ཏཱ །"
  },
  {
    "source": "མ་ནུ་སྨ་ར།",
    "target": "མ་ནུ་ སྨ་ ར །"
  },
  {
    "source": "སད་ཏ་ཡ་མ་ནུ་སྨ་ར།",
    "target": "སད་ ཏ་ཡ་ མ་ ནུ་ སྨ་ར །"
  },
  {
    "source": "དྷརྨ་སད་ཏེ་མ་ནུ་སྨ་ར།",
    "target": "དྷརྨ་ སད་ ཏེ་ མ་ ནུ་ སྨ་ར །"
  },
  {
    "source": "སད་ག་སད་ག་ཏ་མ་ནུ་སྨ་ར།",
    "target": "སད་ ག་ སད་ ག་ཏ་ མ་ ནུ་ སྨ་ར །"
  },
  {
    "source": "ཏ་ཊ་ཏ་ཊ།",
    "target": "ཏ་ ཊ་ ཏ་ ཊ །"
  },
  {
    "source": "པུ་ར་པུ་ར།",
    "target": "པུ་ར་ པུ་ར །"
  },
  {
    "source": "པུ་ར་ཡ་པཱུ་ར་ཡ།",
    "target": "པུ་ར་ ཡ་ པཱུ་ར་ ཡ །"
  },
  {
    "source": "བྷ་ར་བྷ་ར་ནི།",
    "target": "བྷ་ར་བྷ་ར་ ནི །"
  },
  {
    "source": "ཨ་མ་ལེ།",
    "target": "ཨ་མ་ ལེ །"
  },
  {
    "source": "སུ་མང་ག་ལེ།",
    "target": "སུ་ མང་ ག་ ལེ །"
  },
  {
    "source": "ཤན་ཏ་མ་ཏི།",
    "target": "ཤན་ ཏ་མ་ ཏི །"
  },
  {
    "source": "ཤུ་བ་མ་ཏི།",
    "target": "ཤུ་བ་ མ་ ཏི །"
  },
  {
    "source": "མཾ་ག་ལ་མ་ཏི།",
    "target": "མཾ་ ག་ལ་ མ་ ཏི །"
  },
  {
    "source": "མ་ཧཱ་མ་ཏེ།",
    "target": "མ་ཧཱ་ མ་ ཏེ །"
  },
  {
    "source": "བྷ་ཏ་མ་ཏི།",
    "target": "བྷ་ ཏ་མ་ ཏི །"
  },
  {
    "source": "པྲ་བྷ་མ་ཏི།",
    "target": "པྲ་བྷ་ མ་ ཏི །"
  },
  {
    "source": "སུ་ཙནྟྲ་མ་ཏི།",
    "target": "སུ་ ཙནྟྲ་ མ་ཏི །"
  },
  {
    "source": "ཨཱ་གཙྪ།",
    "target": "ཨཱ་ གཙྪ །"
  },
  {
    "source": "ཨཱ་གཙྪ།",
    "target": "ཨཱ་ གཙྪ །"
  },
  {
    "source": "ས་མ་ཡ་མ་ནུ་སྨ་ར་སྭཱ་ཧཱ།",
    "target": "ས་མ་ ཡ་མ་ ནུ་ སྨ་ར་ སྭཱ་ཧཱ །"
  },
  {
    "source": "ཨ་པ་ར་ན་མ་ནུ་སྨ་ར་སྭཱ་ཧཱ།",
    "target": "ཨ་པ་ར་ ན་ མ་ ནུ་ སྨ་ར་ སྭཱ་ཧཱ །"
  },
  {
    "source": "པྲ་བྷ་མ་ནུ་སྨ་ར་སྭཱ་ཧཱ།",
    "target": "པྲ་བྷ་ མ་ ནུ་ སྨ་ར་ སྭཱ་ཧཱ །"
  },
  {
    "source": "དྷི་ཏི་མ་ནུ་སྨ་ར་སྭཱ་ཧཱ།",
    "target": "དྷི་ཏི་ མ་ ནུ་ སྨ་ར་ སྭཱ་ཧཱ །"
  },
  {
    "source": "ཙྪེ་ད་མ་ནུ་སྨ་རཱ་སྭཱ་ཧཱ།",
    "target": "ཙྪེ་ད་ མ་ ནུ་ སྨ་ རཱ་ སྭཱ་ཧཱ །"
  },
  {
    "source": "ཛམྦྷ་ཡ་མ་ནུ་སྨ་ར་སྭཱ་ཧཱ།",
    "target": "ཛམྦྷ་ཡ་ མ་ ནུ་ སྨ་ར་ སྭཱ་ཧཱ །"
  },
  {
    "source": "ཧྲི་ད་ཡ་མ་ནུ་སྨ་ར་སྭཱ་ཧཱ།",
    "target": "ཧྲི་ད་ཡ་ མ་ ནུ་ སྨ་ར་ སྭཱ་ཧཱ །"
  },
  {
    "source": "སརྦ་སད་ཏ་ཡ་མ་ནུ་སྨ་ར་སྭཱ་ཧཱ།",
    "target": "སརྦ་ སད་ ཏ་ཡ་ མ་ ནུ་ སྨ་ར་ སྭཱ་ཧཱ །"
  },
  {
    "source": "ཨོ་བཱ་སུ་དྷ་རུ་སྭཱ་ཧཱ།",
    "target": "ཨོ་ བཱ་ སུ་ དྷ་རུ་ སྭཱ་ཧཱ །"
  },
  {
    "source": "ཨོཾ་ཤྲི་བཱ་སུ་སྭཱ་ཧཱ།",
    "target": "ཨོཾ་ ཤྲི་ བཱ་ སུ་ སྭཱ་ཧཱ །"
  },
  {
    "source": "ཨོཾ་མ་ཧཱ་བཱ་སུ་སྭཱ་ཧཱ།",
    "target": "ཨོཾ་ མ་ཧཱ་ བཱ་ སུ་ སྭཱ་ཧཱ །"
  },
  {
    "source": "རིགས་ཀྱི་བུ་འདི་ནི་ནོར་གྱི་རྒྱུན་ཞེས་བྱ་བའི་གཟུངས་ཏི།",
    "target": "རིགས་ ཀྱི་ བུ་ འདི་ ནི་ ནོར་ གྱི་ རྒྱུན་ ཞེས་ བྱ་བ འི་ གཟུངས་ ཏི །"
  },
  {
    "source": "གཟུངས་འདིའི་མཐུས་མུ་གེ་དང་།",
    "target": "གཟུངས་ འདི འི་ མཐུ ས་ མུ་གེ་ དང་ །"
  },
  {
    "source": "ནད་དང་།",
    "target": "ནད་ དང་ །"
  },
  {
    "source": "འཆི་ངེས་འབྱུང་བར་མི་འགྱུར་རོ།།",
    "target": "འཆི་ ངེས་འབྱུང་བ ར་ མི་ འགྱུར་ རོ ། །"
  },
  {
    "source": "རིགས་ཀྱི་བུ་སུ་ཞིག་དེ་བཞིན་གཤེགས་པ་རྣམས་ལ་མཆོད་པ་བྱས་ཏེ།",
    "target": "རིགས་ ཀྱི་ བུ་ སུ་ ཞིག་ དེ་བཞིན་གཤེགས་པ་ རྣམས་ ལ་ མཆོད་པ་ བྱས་ ཏེ །"
  },
  {
    "source": "ནོར་གྱི་རྒྱུན་ཞེས་བྱ་བའི་གཟུངས་འདི་ནུབ་གཅིག་བཏོན་ན།",
    "target": "ནོར་ གྱི་ རྒྱུན་ ཞེས་ བྱ་བ འི་ གཟུངས་ འདི་ ནུབ་ གཅིག་ བཏོན་ ན །"
  },
  {
    "source": "དེ་ནས་དངོས་གྲུབ་ཏུ་འགྱུར་རོ།།",
    "target": "དེ་ ནས་ དངོས་གྲུབ་ ཏུ་ འགྱུར་ རོ ། །"
  },
  {
    "source": "རྒྱས་པའི་དོན་དུ་བདག་གི་ཁྱིམ་མམ།",
    "target": "རྒྱས་པ འི་ དོན་ དུ་ བདག་ གི་ ཁྱིམ་ མམ །"
  },
  {
    "source": "གཞན་གྱི་ཁྱིམ་མམ།",
    "target": "གཞན་ གྱི་ ཁྱིམ་ མམ །"
  },
  {
    "source": "གནས་གཙང་མའི་བང་མཛོད་དམ།",
    "target": "གནས་ གཙང་མ འི་ བང་མཛོད་ དམ །"
  },
  {
    "source": "གནས་གང་ཡང་རུང་བར་དེ་བཞིན་གཤེགས་པ་འཕགས་པ་སྤྱན་རས་གཟིགས་དབང་ཕྱུག་དང་།",
    "target": "གནས་ གང་ ཡང་ རུང་བ ར་ དེ་བཞིན་གཤེགས་པ་ འཕགས་པ་ སྤྱན་རས་གཟིགས་ དབང་ཕྱུག་ དང་ །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་དང་།",
    "target": "སངས་རྒྱས་ དང་ བྱང་ཆུབ་སེམས་དཔའ་ དང་ །"
  },
  {
    "source": "གསང་སྔགས་ཀྱི་ལྷའི་ཕྱིར་ཙནྡན་གྱི་དཀྱིལ་འཁོར་གྲུ་བཞི་བྱས་ཏེ།",
    "target": "གསང་སྔགས་ ཀྱི་ ལྷ འི་ ཕྱི ར་ ཙནྡན་ གྱི་ དཀྱིལ་འཁོར་ གྲུ་བཞི་ བྱས་ ཏེ །"
  },
  {
    "source": "ནུབ་གཅིག་བཏོན་ན།",
    "target": "ནུབ་ གཅིག་ བཏོན་ ན །"
  },
  {
    "source": "རིགས་ཀྱི་བུ་དེའི་ཁྱིམ་ནོར་དང་།",
    "target": "རིགས་ ཀྱི་ བུ་ དེ འི་ ཁྱིམ་ནོར་ དང་ །"
  },
  {
    "source": "འབྲུ་དང་།",
    "target": "འབྲུ་ དང་ །"
  },
  {
    "source": "གསེར་དངུལ་དང་།",
    "target": "གསེར་དངུལ་ དང་ །"
  },
  {
    "source": "ཡོ་བྱད་ཐམས་ཅད་ཀྱི་རྒྱུན་མི་འཆད་པའི་ཚད་ཙམ་གྱིས་གང་བར་འགྱུར་རོ།།",
    "target": "ཡོ་བྱད་ ཐམས་ཅད་ ཀྱི་ རྒྱུན་ མི་ འཆད་པ འི་ ཚད་ ཙམ་ གྱིས་ གང་བ ར་ འགྱུར་ རོ ། །"
  },
  {
    "source": "འཇིགས་པ་དང་གནོད་པ་ཐམས་ཅད་ཀྱང་མེད་པར་འགྱུར་རོ།།",
    "target": "འཇིགས་པ་ དང་ གནོད་པ་ ཐམས་ཅད་ ཀྱང་ མེད་པ ར་ འགྱུར་ རོ ། །"
  },
  {
    "source": "རིགས་ཀྱི་བུ་དེའི་ཕྱིར་ཁྱོད་རབ་ཏུ་བསྒྲིམ་ལ་ནོར་གྱི་རྒྱུན་གྱི་གཟུངས་འདི་ཟུངས་ཤིག།",
    "target": "རིགས་ ཀྱི་ བུ་ དེ འི་ ཕྱི ར་ ཁྱོད་ རབ་ ཏུ་ བསྒྲིམ་ ལ་ ནོར་ གྱི་ རྒྱུན་ གྱི་ གཟུངས་ འདི་ ཟུངས་ ཤིག །"
  },
  {
    "source": "ཆོངས་ཤིག།",
    "target": "ཆོངས་ ཤིག །"
  },
  {
    "source": "ལྷོགས་ཤག།",
    "target": "ལྷོགས་ ཤག །"
  },
  {
    "source": "སྟོན་ཅིག།",
    "target": "སྟོན་ ཅིག །"
  },
  {
    "source": "གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་སྟོན་ཅིག།",
    "target": "གཞན་ དག་ ལ་ ཡང་ རྒྱ་ ཆེ ར་ ཡང་དག་པ ར་ རབ་ ཏུ་ སྟོན་ ཅིག །"
  },
  {
    "source": "དེས་ཁྱོད་ཡུན་རིང་པོའི་དོན་དང་།",
    "target": "དེ ས་ ཁྱོད་ ཡུན་ རིང་པོ འི་ དོན་ དང་ །"
  },
  {
    "source": "ཕན་པ་དང་།",
    "target": "ཕན་པ་ དང་ །"
  },
  {
    "source": "བདེ་བ་དང་།",
    "target": "བདེ་བ་ དང་ །"
  },
  {
    "source": "གྲུབ་པ་དང་།",
    "target": "གྲུབ་པ་ དང་ །"
  },
  {
    "source": "ལོ་ལེགས་པར་འགྱུར་རོ།།",
    "target": "ལོ་ ལེགས་པ ར་ འགྱུར་ རོ ། །"
  },
  {
    "source": "དེ་ནས་བཅོམ་ལྡན་འདས་ལ་ཁྱིམ་བདག་ཟླ་བ་བཟང་པོས་ལེགས་སོ་ཞེས་གསོལ་ཏོ།།",
    "target": "དེ་ ནས་ བཅོམ་ལྡན་འདས་ ལ་ ཁྱིམ་བདག་ ཟླ་བ་ བཟང་པོ ས་ ལེགས་ སོ་ ཞེས་ གསོལ་ ཏོ ། །"
  },
  {
    "source": "ཁྱིམ་བདག་གིས་བཅོམ་ལྡན་འདས་ལ་ནོར་གྱིས་རྒྱུན་གྱི་གཟུངས་འདི་བླངས་ནས།",
    "target": "ཁྱིམ་བདག་ གིས་ བཅོམ་ལྡན་འདས་ ལ་ ནོར་ གྱིས་ རྒྱུན་ གྱི་ གཟུངས་ འདི་ བླངས་ ནས །"
  },
  {
    "source": "ཚིམ་ཞིང་དགའ་ལ་མགུ་ཞིང་ཡིད་རངས་ནས།",
    "target": "ཚིམ་ ཞིང་ དགའ་ ལ་ མགུ་ ཞིང་ ཡིད་ རངས་ ནས །"
  },
  {
    "source": "རབ་ཏུ་དགའ་བ་དང་ཡིད་བདེ་བ་སྐྱེས་ཏེ།",
    "target": "རབ་ ཏུ་ དགའ་བ་ དང་ ཡིད་བདེ་བ་ སྐྱེས་ ཏེ །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་བདག་གིས་ནོར་གྱི་རྒྱུན་གྱི་གཟུངས་འདི་བཀླགས་ལགས།",
    "target": "བཅོམ་ལྡན་འདས་ བདག་ གིས་ ནོར་ གྱི་ རྒྱུན་ གྱི་ གཟུངས་ འདི་ བཀླགས་ ལགས །"
  },
  {
    "source": "ཀུན་ཆུབ་པར་བགྱིས་ལགས།",
    "target": "ཀུན་ ཆུབ་པ ར་ བགྱིས་ ལགས །"
  },
  {
    "source": "རྗེས་སུ་ཡི་རང་བར་བགྱིས་ལགས་སོ།།",
    "target": "རྗེས་ སུ་ ཡི་ རང་བ ར་ བགྱིས་ ལགས་ སོ ། །"
  },
  {
    "source": "གཞན་དག་ལ་ཡང་རྒྱ་ཆེར་ཡང་དག་པར་རབ་ཏུ་བསྟན་པར་བགྱིད་ལགས་སོ།།",
    "target": "གཞན་ དག་ ལ་ ཡང་ རྒྱ་ ཆེ ར་ ཡང་དག་པ ར་ རབ་ ཏུ་ བསྟན་པ ར་ བགྱིད་ ལགས་ སོ ། །"
  },
  {
    "source": "དེའི་སྐད་ཅིག་ཙམ་ལ་ཁྱིམ་བདག་ཟླ་བ་བཟང་པོའི་བང་མཛོད་རྣམས་ནོར་གྱིས་ཡོངས་སུ་གང་བར་གྱུར་ཏོ།།",
    "target": "དེ འི་ སྐད་ ཅིག་ ཙམ་ ལ་ ཁྱིམ་བདག་ ཟླ་བ་ བཟང་པོ འི་ བང་མཛོད་ རྣམས་ ནོར་ གྱིས་ ཡོངས་ སུ་ གང་བ ར་ གྱུར་ ཏོ ། །"
  },
  {
    "source": "དེ་ནས་བཅོམ་ལྡན་འདས་ལ་ཁྱིམ་བདག་ཟླ་བ་བཟང་པོས་ལན་འབུམ་ཕྲག་དུ་མར་བསྐོར་བ་བྱས་ཏེ་ཕྱག་འཚལ་ནས།",
    "target": "དེ་ ནས་ བཅོམ་ལྡན་འདས་ ལ་ ཁྱིམ་བདག་ ཟླ་བ་ བཟང་པོ ས་ ལན་ འབུམ་ ཕྲག་ དུ་ མ ར་ བསྐོར་བ་ བྱས་ ཏེ་ ཕྱག་ འཚལ་ ནས །"
  },
  {
    "source": "བཅོམ་ལྡན་འདས་ཀྱི་ཐད་ནས་སོང་ངོ་།།",
    "target": "བཅོམ་ལྡན་འདས་ ཀྱི་ ཐད་ ནས་ སོང་ ངོ་ ། །"
  },
  {
    "source": "དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ།",
    "target": "དེ་ ནས་ བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཀུན་དགའ་བོ་ ལ་ བཀའ་ སྩལ་པ །"
  },
  {
    "source": "ཀུན་དགའ་བོ་ཁྱོད་སོང་ལ་ཁྱིམ་བདག་ཟླ་བ་བཟང་པོའི་ཁྱིམ་ནོར་དང་འབྲུས་ཡོངས་སུ་གང་བ་དང་།",
    "target": "ཀུན་དགའ་བོ་ ཁྱོད་ སོང་ ལ་ ཁྱིམ་བདག་ ཟླ་བ་ བཟང་པོ འི་ ཁྱིམ་ ནོར་ དང་ འབྲུ ས་ ཡོངས་ སུ་ གང་བ་ དང་ །"
  },
  {
    "source": "བང་མཛོད་ཆེན་པོ་དང་།",
    "target": "བང་མཛོད་ ཆེན་པོ་ དང་ །"
  },
  {
    "source": "མཛོད་ཡོངས་སུ་གང་བ་རྣམས་ལ་ལྟོས།",
    "target": "མཛོད་ ཡོངས་ སུ་ གང་བ་ རྣམས་ ལ་ ལྟོས །"
  },
  {
    "source": "དེ་ནས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ཀྱི་ལྟར་ཉན་ནས།",
    "target": "དེ་ ནས་ ཚེ་ དང་ ལྡན་པ་ ཀུན་དགའ་བོ ས་ བཅོམ་ལྡན་འདས་ ཀྱི་ ལྟ ར་ ཉན་ ནས །"
  },
  {
    "source": "ཀོ་ཤམྦིའི་གྲོང་ཁྱེར་ཆེན་པོ་ག་ལ་བ་དེར་སོང་སྟེ་ཕྱིན་ནས་ནང་དུ་བཞུགས་པ་དང་།",
    "target": "ཀོ་ ཤམྦིའི་ གྲོང་ཁྱེར་ ཆེན་པོ་ ག་ལ་བ་ དེ ར་ སོང་ སྟེ་ ཕྱིན་ ནས་ ནང་ དུ་ བཞུགས་པ་ དང་ །"
  },
  {
    "source": "ནོར་དང་འབྲུས་ཡོངས་སུ་གང་བ་དང་།",
    "target": "ནོར་ དང་ འབྲུ ས་ ཡོངས་ སུ་ གང་བ་ དང་ །"
  },
  {
    "source": "ཡོ་བྱད་ཕུན་སུམ་ཚོགས་པའི་མཛོད་ཆེན་པོ་དང་།",
    "target": "ཡོ་བྱད་ ཕུན་སུམ་ཚོགས་པ འི་ མཛོད་ ཆེན་པོ་ དང་ །"
  },
  {
    "source": "བང་མཛོད་རྣམས་ཡོངས་སུ་གང་བར་མཐོང་ངོ་།།",
    "target": "བང་མཛོད་ རྣམས་ ཡོངས་ སུ་ གང་བ ར་ མཐོང་ ངོ་ ། །"
  },
  {
    "source": "མཐོང་ནས་ཚིམ་ཞིང་དགའ་ལ་མགུ་ཞིང་ཡི་རངས་ཏེ།",
    "target": "མཐོང་ ནས་ ཚིམ་ ཞིང་ དགའ་ ལ་ མགུ་ ཞིང་ ཡི་ རངས་ ཏེ །"
  },
  {
    "source": "རབ་ཏུ་དགའ་བ་དང་ཡིད་བདེ་བ་སྐྱེས་ནས།",
    "target": "རབ་ ཏུ་ དགའ་བ་ དང་ ཡིད་བདེ་བ་ སྐྱེས་ ནས །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་གང་གིས་ཁྱིམ་བདག་ཟླ་བ་བཟང་པོ་ནོར་མང་ཞིང་བང་མཛོད་རྣམས་ཀྱང་ནོར་དང་འབྲུ་ཕུན་སུམ་ཚོགས་པར་གྱུར་པའི་རྒྱུ་གང་ལགས།",
    "target": "བཅོམ་ལྡན་འདས་ གང་ གིས་ ཁྱིམ་བདག་ ཟླ་བ་ བཟང་པོ་ ནོར་ མང་ ཞིང་ བང་མཛོད་ རྣམས་ ཀྱང་ ནོར་ དང་ འབྲུ་ ཕུན་སུམ་ཚོགས་པ ར་ གྱུར་པ འི་ རྒྱུ་ གང་ ལགས །"
  },
  {
    "source": "རྐྱེན་གང་ལགས།",
    "target": "རྐྱེན་ གང་ ལགས །"
  },
  {
    "source": "བཅོམ་ལྡན་འདས་ཀྱིས་བཀའ་སྩལ་པ།",
    "target": "བཅོམ་ལྡན་འདས་ ཀྱིས་ བཀའ་ སྩལ་པ །"
  },
  {
    "source": "ཀུན་དགའ་བོ་རིགས་ཀྱི་བུ་ཁྱིམ་བདག་ཟླ་བ་བཟང་པོ་དད་ཅིང་མཆོག་ཏུ་དད་ལ་དགེ་བའི་བསམ་པ་ཅན་དེས་ནོར་གྱི་རྒྱུན་གྱི་གཟུངས་འདི་གཟུང་ཞིང་རབ་ཏུ་འདོན།",
    "target": "ཀུན་དགའ་བོ་ རིགས་ ཀྱི་ བུ་ ཁྱིམ་བདག་ ཟླ་བ་ བཟང་པོ་ དད་ ཅིང་ མཆོག་ ཏུ་ དད་ ལ་ དགེ་བ འི་ བསམ་པ་ ཅན་ དེ ས་ ནོར་ གྱི་ རྒྱུན་ གྱི་ གཟུངས་ འདི་ གཟུང་ ཞིང་ རབ་ ཏུ་ འདོན །"
  },
  {
    "source": "བཀླགས་ཤིང་ཀུན་ཆུབ་པར་བྱས།",
    "target": "བཀླགས་ ཤིང་ ཀུན་ ཆུབ་པ ར་ བྱས །"
  },
  {
    "source": "རྗེས་སུ་ཡི་རང་བྱས་ཤིང་གཞན་ལ་ཡང་རྒྱ་ཆེར་རབ་ཏུ་བསྟན་པའི་ཕྱིར་རོ།།",
    "target": "རྗེས་ སུ་ ཡི་ རང་ བྱས་ ཤིང་ གཞན་ ལ་ ཡང་ རྒྱ་ ཆེ ར་ རབ་ ཏུ་ བསྟན་པ འི་ ཕྱི ར་ རོ ། །"
  },
  {
    "source": "ཀུན་དགའ་ཁྱོད་ཀྱིས་ཀྱང་དེའི་ཕྱིར་ནོར་གྱི་རྒྱུན་གྱི་གཟུངས་འདི་ལོངས་ཤིག་ཆོངས་ཤིག།",
    "target": "ཀུན་དགའ་ ཁྱོད་ ཀྱིས་ ཀྱང་ དེ འི་ ཕྱི ར་ ནོར་ གྱི་ རྒྱུན་ གྱི་ གཟུངས་ འདི་ ལོངས་ ཤིག་ ཆོངས་ ཤིག །"
  },
  {
    "source": "ལྷོགས་ཤིག།",
    "target": "ལྷོགས་ ཤིག །"
  },
  {
    "source": "ཀུན་ཆུབ་པར་གྱིས་ལ།",
    "target": "ཀུན་ ཆུབ་པ ར་ གྱིས་ ལ །"
  },
  {
    "source": "གཞན་དག་ལ་ཡང་རབ་ཏུ་སྟོན་ཅིག།",
    "target": "གཞན་ དག་ ལ་ ཡང་ རབ་ ཏུ་ སྟོན་ ཅིག །"
  },
  {
    "source": "དེས་ནི་སྐྱེ་བོ་མང་པོ་ལ་ཕན་པ་དང་།",
    "target": "དེ ས་ ནི་ སྐྱེ་བོ་ མང་པོ་ ལ་ ཕན་པ་ དང་ །"
  },
  {
    "source": "བདེ་བར་འགྱུར།",
    "target": "བདེ་བ ར་ འགྱུར །"
  },
  {
    "source": "འཇིག་རྟེན་ལ་སྙིང་བརྩེ་བ་དང་།",
    "target": "འཇིག་རྟེན་ ལ་ སྙིང་ བརྩེ་བ་ དང་ །"
  },
  {
    "source": "སྐྱེ་བོ་ཕལ་པོ་ཆེ་དང་།",
    "target": "སྐྱེ་བོ་ ཕལ་པོ་ཆེ་ དང་ །"
  },
  {
    "source": "ལྷ་དང་མི་རྣམས་ཀྱི་དོན་དང་།",
    "target": "ལྷ་ དང་ མི་ རྣམས་ ཀྱི་ དོན་ དང་ །"
  },
  {
    "source": "ཕན་པ་དང་བདེ་བར་འགྱུར་རོ།།",
    "target": "ཕན་པ་ དང་ བདེ་བ ར་ འགྱུར་ རོ ། །"
  },
  {
    "source": "ཀུན་དགའ་བོ་སུ་ཞིག་རིགས་སྔགས་འདི་ལས་གཞན་དུ་སྨྲ་བ་ནི།",
    "target": "ཀུན་དགའ་བོ་ སུ་ ཞིག་ རིགས་ སྔགས་ འདི་ ལས་ གཞན་ དུ་ སྨྲ་བ་ ནི །"
  },
  {
    "source": "ལྷ་དང་བཅས་པ་དང་།",
    "target": "ལྷ་ དང་ བཅས་པ་ དང་ །"
  },
  {
    "source": "བདུད་དང་བཅས་པ་དང་།",
    "target": "བདུད་ དང་ བཅས་པ་ དང་ །"
  },
  {
    "source": "ཚངས་པ་དང་བཅས་པ་དང་།",
    "target": "ཚངས་པ་ དང་ བཅས་པ་ དང་ །"
  },
  {
    "source": "དགེ་སྦྱོང་དང་བྲམ་ཟེ་བཅས་པ་དང་།",
    "target": "དགེ་སྦྱོང་ དང་ བྲམ་ཟེ་ བཅས་པ་ དང་ །"
  },
  {
    "source": "ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ན་ངས་མ་མཐོང་ངོ་།།",
    "target": "ལྷ་ དང་ མི་ དང་ ལྷ་མ་ཡིན་ དུ་ བཅས་པ འི་ འཇིག་རྟེན་ ན་ ང ས་ མ་ མཐོང་ ངོ་ ། །"
  },
  {
    "source": "ལན་གཉིས་ལན་གསུམ་དུ་སྟོན་ཀྱང་འགལ་བར་བྱེད་པ་ནི་གནས་མེད་དོ།།",
    "target": "ལན་ གཉིས་ ལན་ གསུམ་ དུ་ སྟོན་ ཀྱང་ འགལ་བ ར་ བྱེད་པ་ ནི་ གནས་ མེད་ དོ ། །"
  },
  {
    "source": "ཀུན་དགའ་བོ་གཟུངས་ཀྱི་ཚིག་འདི་དག་ནི་སེམས་ཅན་དགེ་བའི་རྩ་བ་ཟད་པ་རྣམས་ཀྱི་རྣ་ལམ་དུ་སྒྲ་བསྒྲག་པར་ཡང་མི་གྱུར་ན།",
    "target": "ཀུན་དགའ་བོ་ གཟུངས་ ཀྱི་ ཚིག་ འདི་ དག་ ནི་ སེམས་ཅན་ དགེ་བ འི་ རྩ་བ་ ཟད་པ་ རྣམས་ ཀྱི་ རྣ་ལམ་ དུ་ སྒྲ་ བསྒྲག་པ ར་ ཡང་ མི་ གྱུར་ ན །"
  },
  {
    "source": "གླེགས་བམ་ལ་ཡི་གེར་བྲིས་པའམ།",
    "target": "གླེགས་བམ་ ལ་ ཡི་གེ ར་ བྲིས་ པ འམ །"
  },
  {
    "source": "ཡིད་ལ་བཟུང་བ་ལ་ནི་ལྟ་ཅི་སྨོས།",
    "target": "ཡིད་ ལ་ བཟུང་བ་ ལ་ ནི་ ལྟ་ ཅི་ སྨོས །"
  },
  {
    "source": "དེ་ཅིའི་ཕྱིར་ཞེ་ན།",
    "target": "དེ་ ཅི འི་ ཕྱི ར་ ཞེ་ ན །"
  },
  {
    "source": "འདི་ནི་དེ་བཞིན་གཤེགས་པ་ཐམས་ཅད་ཀྱི་བཀའ་སྟེ།",
    "target": "འདི་ ནི་ དེ་བཞིན་གཤེགས་པ་ ཐམས་ཅད་ ཀྱི་ བཀའ་ སྟེ །"
  },
  {
    "source": "གཟུངས་འདི་ནི་སེམས་ཅན་དབུལ་པོ་དང་།",
    "target": "གཟུངས་ འདི་ ནི་ སེམས་ཅན་ དབུལ་པོ་ དང་ །"
  },
  {
    "source": "ནད་སྣ་ཚོགས་ཀྱིས་གཟིར་བ་དང་།",
    "target": "ནད་ སྣ་ཚོགས་ ཀྱིས་ གཟིར་བ་ དང་ །"
  },
  {
    "source": "འཇིགས་པ་དང་།",
    "target": "འཇིགས་པ་ དང་ །"
  },
  {
    "source": "སེམས་ཅན་སྡང་བས་གནོད་པར་བྱེད་པ་ཐམས་ཅད་ཀྱི་དོན་དུ།",
    "target": "སེམས་ཅན་ སྡང་བ ས་ གནོད་པ ར་ བྱེད་པ་ ཐམས་ཅད་ ཀྱི་ དོན་ དུ །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱིས་གསུངས་པ་དང་།",
    "target": "དེ་བཞིན་གཤེགས་པ་ ཐམས་ཅད་ ཀྱིས་ གསུངས་པ་ དང་ །"
  },
  {
    "source": "བཤད་པ་དང་།",
    "target": "བཤད་པ་ དང་ །"
  },
  {
    "source": "རྗེས་སུ་ཡི་རང་བ་དང་།",
    "target": "རྗེས་ སུ་ ཡི་ རང་བ་ དང་ །"
  },
  {
    "source": "རབ་ཏུ་ཕྱེ་བ་དང་།",
    "target": "རབ་ ཏུ་ ཕྱེ་བ་ དང་ །"
  },
  {
    "source": "བསྔགས་པ་དང་།",
    "target": "བསྔགས་པ་ དང་ །"
  },
  {
    "source": "བཀྲོལ་བ་དང་།",
    "target": "བཀྲོལ་བ་ དང་ །"
  },
  {
    "source": "གསལ་བར་མཛད་པ་དང་།",
    "target": "གསལ་བ ར་ མཛད་པ་ དང་ །"
  },
  {
    "source": "སྐྱེད་པ་དང་།",
    "target": "སྐྱེད་པ་ དང་ །"
  },
  {
    "source": "བྱིན་གྱིས་བརླབས་པ་དང་།",
    "target": "བྱིན་ གྱིས་ བརླབས་པ་ དང་ །"
  },
  {
    "source": "ཆོས་ཀྱི་ཕྱག་རྒྱས་བཏབ་པ་དང་།",
    "target": "ཆོས་ ཀྱི་ ཕྱག་རྒྱ ས་ བཏབ་པ་ དང་ །"
  },
  {
    "source": "གཉན་པར་བརྗོད་པ་དང་།",
    "target": "གཉན་པ ར་ བརྗོད་པ་ དང་ །"
  },
  {
    "source": "གོ་བར་མཛད་པའི་ཕྱིར་རོ།།",
    "target": "གོ་བ ར་ མཛད་པ འི་ ཕྱི ར་ རོ ། །"
  },
  {
    "source": "དེ་ནས་ཀུན་དགའ་བོ་སྟན་ལས་ལངས་ཏེ།",
    "target": "དེ་ ནས་ ཀུན་དགའ་བོ་ སྟན་ ལས་ ལངས་ ཏེ །"
  },
  {
    "source": "དེའི་ཚེ་ཐལ་མོ་སྦྱར་ནས་ཆེད་དུ་བརྗོད་པ་ཡང་ཆེད་དུ་བརྗོད་ཅིང་ཚིགས་སུ་བཅད་པ་འདི་དག་གསོལ་ཏོ།།",
    "target": "དེ འི་ ཚེ་ ཐལ་མོ་ སྦྱར་ ནས་ ཆེད་ དུ་ བརྗོད་པ་ ཡང་ ཆེད་ དུ་ བརྗོད་ ཅིང་ ཚིགས་ སུ་ བཅད་པ་ འདི་ དག་ གསོལ་ ཏོ ། །"
  },
  {
    "source": "སངས་རྒྱས་བཅོམ་ལྡན་འདས་བསམ་གྱིས་མི་ཁྱབ་སྟེ།།",
    "target": "སངས་རྒྱས་ བཅོམ་ལྡན་འདས་ བསམ་ གྱིས་ མི་ ཁྱབ་ སྟེ ། །"
  },
  {
    "source": "སངས་རྒྱས་ཆོས་ཀྱང་བསམ་གྱིས་མི་ཁྱབ་ལགས།།",
    "target": "སངས་རྒྱས་ ཆོས་ ཀྱང་ བསམ་ གྱིས་ མི་ ཁྱབ་ ལགས ། །"
  },
  {
    "source": "བསམ་གྱིས་མི་ཁྱབ་པ་ལ་དད་རྣམས་ཀྱིས།།",
    "target": "བསམ་ གྱིས་ མི་ ཁྱབ་པ་ ལ་ དད་ རྣམས་ ཀྱིས ། །"
  },
  {
    "source": "རྣམ་པར་སྨིན་པ་འང་བསམ་གྱིས་མི་ཁྱབ་ལགས།།",
    "target": "རྣམ་པ ར་ སྨིན་པ་ འང་ བསམ་ གྱིས་ མི་ ཁྱབ་ ལགས ། །"
  },
  {
    "source": "ཞི་བ་ཅི་ཡང་མཁྱེན་པ་ཐམས་ཅད་མཁྱེན།།",
    "target": "ཞི་བ་ ཅི་ ཡང་ མཁྱེན་པ་ ཐམས་ཅད་ མཁྱེན ། །"
  },
  {
    "source": "ཆོས་ཀྱི་རྒྱལ་པོ་རྒ་ཤི་མི་མངའ་བ།",
    "target": "ཆོས་ ཀྱི་ རྒྱལ་པོ་ རྒ་ཤི་ མི་ མངའ་བ །"
  },
  {
    "source": "ཡེ་ཤེས་ཕ་རོལ་བགྲོད་པར་བྱོན་གྱུར་པ།།",
    "target": "ཡེ་ཤེས་ ཕ་རོལ་ བགྲོད་པ ར་ བྱོན་ གྱུར་པ ། །"
  },
  {
    "source": "སངས་རྒྱས་དཔའ་བོ་ཁྱོད་ལ་ཕྱག་འཚལ་ལོ།།",
    "target": "སངས་རྒྱས་ དཔའ་བོ་ ཁྱོད་ ལ་ ཕྱག་ འཚལ་ ལོ ། །"
  },
  {
    "source": "དེ་ནས་ཚེ་དང་ལྡན་པ་ཀུན་དགའ་བོ་ཚིམ་ཞིང་དགའ་ལ་མགུ་ཞིང་ཡིད་རངས་ནས་རབ་ཏུ་དགའ་བ་དང་ཡིད་བདེ་བ་སྐྱེས་ནས།",
    "target": "དེ་ ནས་ ཚེ་ དང་ ལྡན་པ་ ཀུན་དགའ་བོ་ ཚིམ་ ཞིང་ དགའ་ ལ་ མགུ་ ཞིང་ ཡིད་ རངས་ ནས་ རབ་ ཏུ་ དགའ་བ་ དང་ ཡིད་བདེ་བ་ སྐྱེས་ ནས །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་ཆོས་ཀྱི་རྣམ་གྲངས་འདིའི་མིང་ཅི་ལགས།",
    "target": "བཅོམ་ལྡན་འདས་ ཆོས་ ཀྱི་ རྣམ་གྲངས་ འདི འི་ མིང་ ཅི་ ལགས །"
  },
  {
    "source": "འདི་ཇི་ལྟར་བཟུང་བར་བགྱི་བཅོམ་ལྡན་འདས་ཀྱིས་བཀའ་སྩལ་པ།",
    "target": "འདི་ ཇི་ ལྟ ར་ བཟུང་བ ར་ བགྱི་ བཅོམ་ལྡན་འདས་ ཀྱིས་ བཀའ་ སྩལ་པ །"
  },
  {
    "source": "ཀུན་དགའ་བོ་འདི་ནི་ཁྱིམ་བདག་ཟླ་བ་བཟང་པོས་ཞུས་པ་ཞེས་བྱ་བར་ཟུངས་ཤིག།",
    "target": "ཀུན་དགའ་བོ་ འདི་ ནི་ ཁྱིམ་བདག་ ཟླ་བ་ བཟང་པོ ས་ ཞུས་པ་ ཞེས་ བྱ་བ ར་ ཟུངས་ ཤིག །"
  },
  {
    "source": "ནོར་དང་འབྲུ་དང་རིན་པོ་ཆེ་ཐམས་ཅད་ཀྱི་གཏེར་ཞེས་བྱ་བར་ཡང་ཟུངས་ཤིག།",
    "target": "ནོར་ དང་ འབྲུ་ དང་ རིན་པོ་ཆེ་ ཐམས་ཅད་ ཀྱི་ གཏེར་ ཞེས་ བྱ་བ ར་ ཡང་ ཟུངས་ ཤིག །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱིས་བསྔགས་པ་ནོར་གྱི་རྒྱུན་ཞེས་བྱ་བར་ཡང་ཟུངས་ཤིག།",
    "target": "དེ་བཞིན་གཤེགས་པ་ ཐམས་ཅད་ ཀྱིས་ བསྔགས་པ་ ནོར་ གྱི་ རྒྱུན་ ཞེས་ བྱ་བ ར་ ཡང་ ཟུངས་ ཤིག །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་ ནས །"
  },
  {
    "source": "ཚེ་དང་ལྡན་པ་ཤཱ་རིའི་བུ་དང་།",
    "target": "ཚེ་ དང་ ལྡན་པ་ ཤཱ་རི འི་ བུ་ དང་ །"
  },
  {
    "source": "ཚེ་དང་ལྡན་པ་ཀུན་དགའ་བོ་དང་།",
    "target": "ཚེ་ དང་ ལྡན་པ་ ཀུན་དགའ་བོ་ དང་ །"
  },
  {
    "source": "དགེ་སློང་དེ་དག་དང་།",
    "target": "དགེ་སློང་ དེ་ དག་ དང་ །"
  },
  {
    "source": "བྱང་ཆུབ་སེམས་དཔའ་དེ་དག་དང་།",
    "target": "བྱང་ཆུབ་སེམས་དཔའ་ དེ་ དག་ དང་ །"
  },
  {
    "source": "ཐམས་ཅད་དང་ལྡན་པའི་འཁོར་དེ་དག་དང་།",
    "target": "ཐམས་ཅད་ དང་ ལྡན་པ འི་ འཁོར་ དེ་ དག་ དང་ །"
  },
  {
    "source": "ལྷ་དང་མི་དང་ལྷ་མ་ཡིན་དང་།",
    "target": "ལྷ་ དང་ མི་ དང་ ལྷ་མ་ཡིན་ དང་ །"
  },
  {
    "source": "དྲི་ཟར་བཅས་པའི་འཇིག་རྟེན་ཡི་རངས་ཏེ།",
    "target": "དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །"
  },
  {
    "source": "བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།",
    "target": "བཅོམ་ལྡན་འདས་ ཀྱིས་ གསུངས་པ་ ལ་ མངོན་པ ར་ བསྟོད་ དོ ། །"
  },
  {
    "source": "འཕགས་པ་ནོར་གྱི་རྒྱུན་ཞེས་བྱ་བའི་གཟུངས་རྫོགས་སོ།།",
    "target": "འཕགས་པ་ ནོར་ གྱི་ རྒྱུན་ ཞེས་ བྱ་བ འི་ གཟུངས་ རྫོགས་ སོ ། །"
  }
]
