[
  {
    "source": "༄༅།།",
    "target": "༄༅ ། །"
  },
  {
    "source": "མན་ངག་ལྟ་བའི་ཕྲེང་བ་ཞེས་བྱ་བ་བཞུགས་སོ།།",
    "target": "མན་ངག་ ལྟ་བ འི་ ཕྲེང་བ་ ཞེས་ བྱ་བ་ བཞུགས་ སོ ། །"
  },
  {
    "source": "༼༡༨༽༄༅།།",
    "target": "༼ ༡༨ ༽ ༄༅ ། །"
  },
  {
    "source": "ལྟ་བ་དང་ཐེག་པ་ལ་སོགས་པའི་ཁྱད་པར་བསྡུས་པའི་བསྐྱུད་བྱང་།",
    "target": "ལྟ་བ་ དང་ ཐེག་པ་ ལ་ སོགས་པ འི་ ཁྱད་པ ར་ བསྡུས་པ འི་ བསྐྱུད་ བྱང་ །"
  },
  {
    "source": "བཅོམ་ལྡན་འདས་འཇམ་དཔལ་གཞོན་ནུ་དང་།",
    "target": "བཅོམ་ལྡན་འདས་ འཇམ་དཔལ་ གཞོན་ནུ་ དང་ །"
  },
  {
    "source": "རྡོ་རྗེ་ཆོས་ལ་ཕྱག་འཚལ་ལོ།།",
    "target": "རྡོ་རྗེ་ ཆོས་ ལ་ ཕྱག་ འཚལ་ ལོ ། །"
  },
  {
    "source": "འཇིག་རྟེན་གྱི་ཁམས་ན་སེམས་ཅན་ཕྱིན་ཅི་ལོག་གི་ལྟ་བ་གྲངས་མེད་པ་མདོ་རྣམ་པ་བཞིར་འདུས་ཏེ།",
    "target": "འཇིག་རྟེན་ གྱི་ ཁམས་ ན་ སེམས་ཅན་ ཕྱིན་ ཅི་ ལོག་ གི་ ལྟ་བ་ གྲངས་ མེད་པ་ མདོ་ རྣམ་པ་ བཞི ར་ འདུས་ ཏེ །"
  },
  {
    "source": "ཕྱལ་བ་དང་།",
    "target": "ཕྱལ་བ་ དང་ །"
  },
  {
    "source": "རྒྱང་འཕེན་དང་།",
    "target": "རྒྱང་ འཕེན་ དང་ །"
  },
  {
    "source": "མུར་ཐུག་དང་།",
    "target": "མུར་ ཐུག་ དང་ །"
  },
  {
    "source": "མུ་སྟེགས་པའོ།།",
    "target": "མུ་སྟེགས་པ འོ ། །"
  },
  {
    "source": "དེ་ལ་ཕྱལ་བ་ནི་ཆོས་ཐམས་ཅད་རྒྱུ་དང་འབྲས་བུ་ཡོད་མེད་དུ་མ་རྟོགས་ཏེ།།",
    "target": "དེ་ ལ་ ཕྱལ་བ་ ནི་ ཆོས་ ཐམས་ཅད་ རྒྱུ་ དང་ འབྲས་བུ་ ཡོད་མེད་ དུ་མ་ རྟོགས་ ཏེ ། །"
  },
  {
    "source": "ཀུན་ཏུ་རྨོངས་པའོ།།",
    "target": "ཀུན་ ཏུ་ རྨོངས་པ འོ ། །"
  },
  {
    "source": "རྒྱང་འཕེན་ནི་ཚེ་སྔ་ཕྱི་ཡོད་མེད་དུ་མ་རྟོགས་ཤིང་།།",
    "target": "རྒྱང་ འཕེན་ ནི་ ཚེ་ སྔ་ཕྱི་ ཡོད་མེད་ དུ་མ་ རྟོགས་ ཤིང་ ། །"
  },
  {
    "source": "ཚེ་གཅིག་ལ་བཙན་ཕྱུག་དང་མཐུ་སྟོབས་སྒྲུབ་པ་སྟེ།",
    "target": "ཚེ་ གཅིག་ ལ་ བཙན་ ཕྱུག་ དང་ མཐུ་སྟོབས་ སྒྲུབ་པ་ སྟེ །"
  },
  {
    "source": "འཇིག་རྟེན་གྱི་གསང་ཚིག་ལ་བརྟེན་པའོ།།",
    "target": "འཇིག་རྟེན་ གྱི་ གསང་ཚིག་ ལ་ བརྟེན་པ འོ ། །"
  },
  {
    "source": "མུར་ཐུག་པ་ནི།",
    "target": "མུར་ཐུག་པ་ ནི །"
  },
  {
    "source": "ཆོས་ཐམས་ཅད་རྒྱུ་དང་འབྲས་བུ་མེད་པ་སྟེ།།",
    "target": "ཆོས་ ཐམས་ཅད་ རྒྱུ་ དང་ འབྲས་བུ་ མེད་པ་ སྟེ ། །"
  },
  {
    "source": "ཚེ་གཅིག་ལ་སྐྱེས་པའི་ཆོས་ཐམས་ཅད་གློ་བུར་དུ་སྐྱེས་ལ་མཐའ་ཆད་པར་ལྟ་བའོ།།",
    "target": "ཚེ་ གཅིག་ ལ་ སྐྱེས་པ འི་ ཆོས་ ཐམས་ཅད་ གློ་བུ ར་ དུ་ སྐྱེས་ ལ་ མཐའ་ ཆད་པ ར་ ལྟ་བ འོ ། །"
  },
  {
    "source": "མུ་སྟེགས་པ་ནི་ཆོས་ཐམས་ཅད་ལ་ཀུན་ཏུ་བརྟགས་པས་བདག་རྟག་པ་ཞིག་ཡོད་པར་ལྟ་བ་སྟེ།",
    "target": "མུ་སྟེགས་པ་ ནི་ ཆོས་ ཐམས་ཅད་ ལ་ ཀུན་ ཏུ་ བརྟགས་པ ས་ བདག་ རྟག་པ་ ཞིག་ ཡོད་པ ར་ ལྟ་བ་ སྟེ །"
  },
  {
    "source": "དེ་ལ་ཡང་རྒྱུ་མེད་ལ་འབྲས་བུ་ཡོད་པར་ལྟ་བ་དང་།།",
    "target": "དེ་ ལ་ ཡང་ རྒྱུ་ མེད་ ལ་ འབྲས་བུ་ ཡོད་པ ར་ ལྟ་བ་ དང་ ། །"
  },
  {
    "source": "རྒྱུ་འབྲས་ལོག་པར་ལྟ་བ་དང་།",
    "target": "རྒྱུ་འབྲས་ ལོག་པ ར་ ལྟ་བ་ དང་ །"
  },
  {
    "source": "རྒྱུ་ཡོད་པ་ལ་འབྲས་བུ་མེད་པར་ལྟ་བ་དང་།",
    "target": "རྒྱུ་ ཡོད་པ་ ལ་ འབྲས་བུ་ མེད་པ ར་ ལྟ་བ་ དང་ །"
  },
  {
    "source": "འདི་དག་ནི་མ་རིག་པའི་ལྟ་བའོ།།",
    "target": "འདི་ དག་ ནི་ མ་ རིག་པ འི་ ལྟ་བ འོ ། །"
  },
  {
    "source": "འཇིག་རྟེན་ལས་འདས་པའི་ལམ་ལ་ཡང་རྣམ་པ་གཉིས་ཏེ།",
    "target": "འཇིག་རྟེན་ ལས་ འདས་པ འི་ ལམ་ ལ་ ཡང་ རྣམ་པ་ གཉིས་ ཏེ །"
  },
  {
    "source": "མཚན་ཉིད་ཀྱི་ཐེག་པ་དང་རྡོ་རྗེའི་ཐེག་པའོ།།",
    "target": "མཚན་ཉིད་ ཀྱི་ ཐེག་པ་ དང་ རྡོ་རྗེ འི་ ཐེག་པ འོ ། །"
  },
  {
    "source": "མཚན་ཉིད་ཀྱི་ཐེག་པ་ལ་ཡང་རྣམ་པ་གསུམ་སྟེ་ཉན་ཐོས་ཀྱི་ཐེག་པ་དང་།",
    "target": "མཚན་ཉིད་ ཀྱི་ ཐེག་པ་ ལ་ ཡང་ རྣམ་པ་ གསུམ་ སྟེ་ ཉན་ཐོས་ ཀྱི་ ཐེག་པ་ དང་ །"
  },
  {
    "source": "རང་སངས་རྒྱས་ཀྱི་ཐེག་པ་དང་།",
    "target": "རང་སངས་རྒྱས་ ཀྱི་ ཐེག་པ་ དང་ །"
  },
  {
    "source": "བྱང་ཆུབ་སེམས་དཔའི་ཐེག་པའོ།།",
    "target": "བྱང་ཆུབ་སེམས་ དཔ འི་ ཐེག་པ འོ ། །"
  },
  {
    "source": "དེ་ལ་ཉན་ཐོས་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི།།",
    "target": "དེ་ ལ་ ཉན་ཐོས་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི ། །"
  },
  {
    "source": "ཆོས་ཐམས་ཅད་ལ་མུ་སྟེགས་པ་ལ་སོགས་པས་སྒྲོ་དང་སྐུར་བས་ཀུན་ཏུ་བརྟགས་པས།",
    "target": "ཆོས་ ཐམས་ཅད་ ལ་ མུ་སྟེགས་པ་ ལ་ སོགས་པ ས་ སྒྲོ་ དང་ སྐུར་ བ ས་ ཀུན་ ཏུ་ བརྟགས་པ ས །"
  },
  {
    "source": "ཡེ་མེད་པ་ཆད་པའི་ལྟ་བ་དང་།",
    "target": "ཡེ་ མེད་པ་ ཆད་པ འི་ ལྟ་བ་ དང་ །"
  },
  {
    "source": "རྟག་པ་ལ་སོགས་པའི་ཡོད་པར་ལྟ་བ་ནི།།",
    "target": "རྟག་པ་ ལ་ སོགས་པ འི་ ཡོད་པ ར་ ལྟ་བ་ ནི ། །"
  },
  {
    "source": "ཐག་པ་ལ་སྦྲུལ་དུ་མཐོང་བ་བཞིན་དུ་མེད་དེ།",
    "target": "ཐག་པ་ ལ་ སྦྲུལ་ དུ་ མཐོང་བ་ བཞིན་ དུ་ མེད་ དེ །"
  },
  {
    "source": "ཕུང་པོ་ཁམས་དང་སྐྱེ་མཆེད་ལ་སོགས་པའི་འབྱུང་བ་ཆེན་པོ་བཞིའི་རྡུལ་ཕྲ་རབ་དང་།",
    "target": "ཕུང་པོ་ ཁམས་ དང་ སྐྱེ་མཆེད་ ལ་ སོགས་པ འི་ འབྱུང་བ་ ཆེན་པོ་ བཞི འི་ རྡུལ་ ཕྲ་རབ་ དང་ །"
  },
  {
    "source": "རྣམ་པར་ཤེས་པ་ནི་དོན་དམ་པར་ཡོད་པར་ལྟ་ཞིང་།",
    "target": "རྣམ་པ ར་ ཤེས་པ་ ནི་ དོན་དམ་པ ར་ ཡོད་པ ར་ ལྟ་ ཞིང་ །"
  },
  {
    "source": "འཕགས་པའི་༼༡༩༽བདེན་པ་བཞི་བསྒོམས་པས་རིམ་གྱིས་འབྲས་བུ་རྣམ་པ་བཞི་འགྲུབ་པ་ཡིན་ནོ།།",
    "target": "འཕགས་པ འི་ ༼ ༡༩ ༽ བདེན་པ་ བཞི་ བསྒོམས་པ ས་ རིམ་ གྱིས་ འབྲས་བུ་ རྣམ་པ་ བཞི་ འགྲུབ་པ་ ཡིན་ ནོ ། །"
  },
  {
    "source": "རང་སངས་རྒྱས་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི།",
    "target": "རང་སངས་རྒྱས་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི །"
  },
  {
    "source": "ཆོས་ཐམས་ཅད་ལ་མུ་སྟེགས་ལ་སོགས་པས་སྒྲོ་དང་སྐུར་པས་ཀུན་ཏུ་བརྟགས་པའི་བདག་རྟག་པ་ལ་སོགས་པ་མེད་པར་ལྟ་བ་ཉན་ཐོས་དང་མཐུན།",
    "target": "ཆོས་ ཐམས་ཅད་ ལ་ མུ་སྟེགས་ ལ་ སོགས་པ ས་ སྒྲོ་ དང་ སྐུར་ པ ས་ ཀུན་ ཏུ་ བརྟགས་པ འི་ བདག་ རྟག་པ་ ལ་ སོགས་པ་ མེད་པ ར་ ལྟ་བ་ ཉན་ཐོས་ དང་ མཐུན །"
  },
  {
    "source": "དེ་ལས་ཁྱད་པར་དུ་གཟུགས་ཀྱི་ཕུང་པོའི་ཆོས་ཀྱི་ཕྱོགས་གཅིག་ལ་བདག་མེད་པར་རྟོགས་ཤིང་།",
    "target": "དེ་ ལས་ ཁྱད་པ ར་ དུ་ གཟུགས་ ཀྱི་ ཕུང་པོ འི་ ཆོས་ ཀྱི་ ཕྱོགས་ གཅིག་ ལ་ བདག་མེད་པ ར་ རྟོགས་ ཤིང་ །"
  },
  {
    "source": "རང་བྱང་ཆུབ་ཀྱི་འབྲས་བུ་འཐོབ་པའི་དུས་ནའང་།",
    "target": "རང་བྱང་ཆུབ་ ཀྱི་ འབྲས་བུ་ འཐོབ་པ འི་ དུས་ ན འང་ །"
  },
  {
    "source": "ཉན་ཐོས་ལྟར་དགེ་བའི་བཤེས་གཉེན་ལ་མི་ལྟོས་པར་སྔོན་གོམས་པའི་ཤུགས་ཀྱིས་རྟེན་ཅིང་འབྲེལ་བར་འབྱུང་བ་ཡན་ལག་བཅུ་གཉིས་ཀྱི་སྒོ་ནས་ཆོས་ཉིད་ཟབ་མོའི་དོན་རྟོགས་ནས།",
    "target": "ཉན་ཐོས་ ལྟ ར་ དགེ་བ འི་ བཤེས་གཉེན་ ལ་ མི་ ལྟོས་པ ར་ སྔོན་ གོམས་པ འི་ ཤུགས་ ཀྱིས་ རྟེན་ ཅིང་ འབྲེལ་བ ར་ འབྱུང་བ་ ཡན་ལག་ བཅུ་ གཉིས་ ཀྱི་ སྒོ་ ནས་ ཆོས་ཉིད་ ཟབ་མོ འི་ དོན་ རྟོགས་ ནས །"
  },
  {
    "source": "རང་བྱང་ཆུབ་ཀྱི་འབྲས་བུ་ཐོབ་པ་ཡིན་ནོ།",
    "target": "རང་བྱང་ཆུབ་ ཀྱི་ འབྲས་བུ་ ཐོབ་པ་ ཡིན་ ནོ །"
  },
  {
    "source": "༈།",
    "target": "༈ །"
  },
  {
    "source": "བྱང་ཆུབ་སེམས་དཔའི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི།",
    "target": "བྱང་ཆུབ་སེམས་ དཔ འི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི །"
  },
  {
    "source": "ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཐམས་ཅད་དོན་དམ་པར་ནི་རང་བཞིན་མེད་པ་ཡིན་ལ།",
    "target": "ཀུན་ ནས་ ཉོན་མོངས་པ་ དང་ རྣམ་པ ར་ བྱང་བ འི་ ཆོས་ ཐམས་ཅད་ དོན་ དམ་པ ར་ ནི་ རང་བཞིན་ མེད་པ་ ཡིན་ ལ །"
  },
  {
    "source": "ཀུན་རྫོབ་དུ་ནི་སྒྱུ་མ་ཙམ་དུ་སོ་སོའི་མཚན་ཉིད་མ་འདྲེས་པར་ཡོད་དེ།",
    "target": "ཀུན་རྫོབ་ དུ་ ནི་ སྒྱུ་མ་ ཙམ་ དུ་ སོ་སོ འི་ མཚན་ཉིད་ མ་ འདྲེས་པ ར་ ཡོད་ དེ །"
  },
  {
    "source": "ཕ་རོལ་ཏུ་ཕྱིན་པ་བཅུ་སྤྱད་པའི་འབྲས་བུ་ས་བཅུ་རིམ་གྱིས་བགྲོད་པའི་མཐར་བླ་ན་མེད་པའི་བྱང་ཆུབ་ཏུ་འགྲུབ་པར་འདོད་པ་ཡིན་ནོ།",
    "target": "ཕ་རོལ་ ཏུ་ ཕྱིན་པ་ བཅུ་ སྤྱད་པ འི་ འབྲས་བུ་ ས་བཅུ་ རིམ་ གྱིས་ བགྲོད་པ འི་ མཐ ར་ བླ་ ན་ མེད་པ འི་ བྱང་ཆུབ་ ཏུ་ འགྲུབ་པ ར་ འདོད་པ་ ཡིན་ ནོ །"
  },
  {
    "source": "༈།",
    "target": "༈ །"
  },
  {
    "source": "རྡོ་རྗེ་ཐེག་པ་ལ་ཡང་རྣམ་པ་གསུམ་སྟེ།",
    "target": "རྡོ་རྗེ་ཐེག་པ་ ལ་ ཡང་ རྣམ་པ་ གསུམ་ སྟེ །"
  },
  {
    "source": "བྱ་བའི་རྒྱུད་ཀྱི་ཐེག་པ་དང་།",
    "target": "བྱ་བ འི་ རྒྱུད་ ཀྱི་ ཐེག་པ་ དང་ །"
  },
  {
    "source": "གཉིས་ཀ་རྒྱུད་ཀྱི་ཐེག་པ་དང་།",
    "target": "གཉིས་ ཀ་ རྒྱུད་ ཀྱི་ ཐེག་པ་ དང་ །"
  },
  {
    "source": "རྣལ་འབྱོར་ཀྱི་ཐེག་པའོ།།",
    "target": "རྣལ་འབྱོར་ ཀྱི་ ཐེག་པ འོ ། །"
  },
  {
    "source": "དེ་ལ་བྱ་བའི་རྒྱུད་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི།",
    "target": "དེ་ ལ་ བྱ་བ འི་ རྒྱུད་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི །"
  },
  {
    "source": "དོན་དམ་པར་སྐྱེ་འགགས་མེད་པ་ལས།",
    "target": "དོན་ དམ་པ ར་ སྐྱེ་འགག ས་ མེད་པ་ ལས །"
  },
  {
    "source": "ཀུན་རྫོབ་ཏུ་ལྷའི་གཟུགས་ཀྱི་སྐུར་སྒོམ་ཞིང་སྐུའི་གཟུགས་བརྙན་དང་།",
    "target": "ཀུན་རྫོབ་ ཏུ་ ལྷ འི་ གཟུགས་ ཀྱི་ སྐུ ར་ སྒོམ་ ཞིང་ སྐུ འི་ གཟུགས་བརྙན་ དང་ །"
  },
  {
    "source": "ཐུགས་མཚན་དང་།",
    "target": "ཐུགས་ མཚན་ དང་ །"
  },
  {
    "source": "བཟླས་བརྗོད་དང་།",
    "target": "བཟླས་བརྗོད་ དང་ །"
  },
  {
    "source": "གཙང་སྦྲ་དང་།",
    "target": "གཙང་སྦྲ་ དང་ །"
  },
  {
    "source": "དུས་ཚིག་དང་།",
    "target": "དུས་ ཚིག་ དང་ །"
  },
  {
    "source": "གཟའ་དང་།",
    "target": "གཟའ་ དང་ །"
  },
  {
    "source": "རྒྱུ་སྐར་ལ་སོགས་པ་གཙོ་བོར་ཡོ་བྱད་དང་རྒྱུ་རྐྱེན་ཚོགས་པའི་མཐུ་ལས་འགྲུབ་པའོ།",
    "target": "རྒྱུ་ སྐར་ ལ་ སོགས་པ་ གཙོ་བོ ར་ ཡོ་བྱད་ དང་ རྒྱུ་རྐྱེན་ ཚོགས་པ འི་ མཐུ་ ལས་ འགྲུབ་པ འོ །"
  },
  {
    "source": "༈གཉིས་ཀ་རྒྱུད་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི།།",
    "target": "༈ གཉིས་ ཀ་ རྒྱུད་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི ། །"
  },
  {
    "source": "དོན་དམ་པར་སྐྱེ་༼༢༠༽འགགས་མེད་པ་ལས།",
    "target": "དོན་ དམ་པ ར་ སྐྱེ་ ༼ ༢༠ ༽ འགགས་ མེད་པ་ ལས །"
  },
  {
    "source": "ཀུན་རྫོབ་ཏུ་ལྷའི་གཟུགས་ཀྱི་སྐུ་བསྒོམ་ཞིང་།",
    "target": "ཀུན་རྫོབ་ ཏུ་ ལྷ འི་ གཟུགས་ ཀྱི་ སྐུ་ བསྒོམ་ ཞིང་ །"
  },
  {
    "source": "དེ་ཉིད་རྣམ་པ་བཞི་དང་ལྡན་པར་སྒོམ་པའི་ཏིང་ངེ་འཛིན་དང་།",
    "target": "དེ་ཉིད་ རྣམ་པ་ བཞི་ དང་ ལྡན་པ ར་ སྒོམ་པ འི་ ཏིང་ངེ་འཛིན་ དང་ །"
  },
  {
    "source": "ཡོ་བྱད་དང་རྒྱུ་རྐྱེན་ལ་སོགས་པ་གཉིས་ཀ་ལ་བརྟེན་པ་ལས་འགྲུབ་པའོ།",
    "target": "ཡོ་བྱད་ དང་ རྒྱུ་རྐྱེན་ ལ་ སོགས་པ་ གཉིས་ ཀ་ ལ་ བརྟེན་པ་ ལས་ འགྲུབ་པ འོ །"
  },
  {
    "source": "༈རྣལ་འབྱོར་རྒྱུད་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི་རྣམ་པ་གཉིས་ཏེ།",
    "target": "༈ རྣལ་འབྱོར་ རྒྱུད་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི་ རྣམ་པ་ གཉིས་ ཏེ །"
  },
  {
    "source": "རྣལ་འབྱོར་ཕྱི་པ་ཐུབ་པའི་རྒྱུད་ཀྱི་ཐེག་པ་དང་།",
    "target": "རྣལ་འབྱོར་ ཕྱི་པ་ ཐུབ་པ འི་ རྒྱུད་ ཀྱི་ ཐེག་པ་ དང་ །"
  },
  {
    "source": "རྣལ་འབྱོར་ནང་པ་ཐབས་ཀྱི་རྒྱུད་ཀྱི་ཐེག་པའོ།།",
    "target": "རྣལ་འབྱོར་ ནང་པ་ ཐབས་ ཀྱི་ རྒྱུད་ ཀྱི་ ཐེག་པ འོ ། །"
  },
  {
    "source": "དེ་ལ་རྣལ་འབྱོར་ཕྱི་པ་ཐུབ་པའི་རྒྱུད་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི།",
    "target": "དེ་ ལ་ རྣལ་འབྱོར་ ཕྱི་པ་ ཐུབ་པ འི་ རྒྱུད་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི །"
  },
  {
    "source": "ཕྱི་ཡོ་བྱད་ལ་གཙོ་བོར་མི་འཛིན་པར་དོན་དམ་པ་སྐྱེ་འགགས་མེད་པའི་ལྷ་དང་ལྷ་མོ་དང་།",
    "target": "ཕྱི་ ཡོ་བྱད་ ལ་ གཙོ་བོ ར་ མི་ འཛིན་པ ར་ དོན་ དམ་པ་ སྐྱེ་འགག ས་ མེད་པ འི་ ལྷ་ དང་ ལྷ་མོ་ དང་ །"
  },
  {
    "source": "དེ་དང་འདྲ་བའི་རྒྱུད་ཡོངས་སུ་དག་པའི་ཏིང་ངེ་འཛིན་གྱིས་འཕགས་པའི་གཟུགས་ཀྱི་སྐུ་ཕྱག་རྒྱ་བཞི་ལྡན་པར་བསྒོམས་པའི་རྣལ་འབྱོར་གཙོ་བོར་བྱས་པ་ལས་གྲུབ་པའོ།།",
    "target": "དེ་ དང་ འདྲ་བ འི་ རྒྱུད་ ཡོངས་ སུ་ དག་པ འི་ ཏིང་ངེ་འཛིན་ གྱིས་ འཕགས་པ འི་ གཟུགས་ ཀྱི་ སྐུ་ ཕྱག་ རྒྱ་ བཞི་ ལྡན་པ ར་ བསྒོམས་པ འི་ རྣལ་འབྱོར་ གཙོ་བོ ར་ བྱས་པ་ ལས་ གྲུབ་པ འོ ། །"
  },
  {
    "source": "རྣལ་འབྱོར་ནང་པ་ཐབས་ཀྱི་རྒྱུད་ཀྱི་ཐེག་པ་ལ་ཞུགས་པ་རྣམས་ཀྱི་ལྟ་བ་ནི་རྣམ་པ་གསུམ་སྟེ།",
    "target": "རྣལ་འབྱོར་ ནང་པ་ ཐབས་ ཀྱི་ རྒྱུད་ ཀྱི་ ཐེག་པ་ ལ་ ཞུགས་པ་ རྣམས་ ཀྱི་ ལྟ་བ་ ནི་ རྣམ་པ་ གསུམ་ སྟེ །"
  },
  {
    "source": "བསྐྱེད་པའི་ཚུལ་དང་།",
    "target": "བསྐྱེད་པ འི་ ཚུལ་ དང་ །"
  },
  {
    "source": "རྫོགས་པའི་ཚུལ་དང་།",
    "target": "རྫོགས་པ འི་ ཚུལ་ དང་ །"
  },
  {
    "source": "རྫོགས་པ་ཆེན་པོའི་ཚུལ་ལོ།",
    "target": "རྫོགས་པ་ ཆེན་པོ འི་ ཚུལ་ ལོ །"
  },
  {
    "source": "དེ་ལ་བསྐྱེད་པའི་ཚུལ་ནི་ཏིང་ངེ་འཛིན་རྣམ་པ་གསུམ་རིམ་གྱིས་བསྐྱེད་དེ་དཀྱིལ་འཁོར་རིམ་གྱིས་བཀོད་ཅིང་བསྒོམ་པས་འགྲུབ་པའོ།།",
    "target": "དེ་ ལ་ བསྐྱེད་པ འི་ ཚུལ་ ནི་ ཏིང་ངེ་འཛིན་ རྣམ་པ་ གསུམ་ རིམ་ གྱིས་ བསྐྱེད་ དེ་ དཀྱིལ་འཁོར་ རིམ་ གྱིས་ བཀོད་ ཅིང་ བསྒོམ་པ ས་ འགྲུབ་པ འོ ། །"
  },
  {
    "source": "རྫོགས་པའི་ཚུལ་ནི་དོན་དམ་པར་སྐྱེ་འགགས་མེད་པའི་ལྷ་དང་ལྷ་མོ་དང་།",
    "target": "རྫོགས་པ འི་ ཚུལ་ ནི་ དོན་དམ་པ ར་ སྐྱེ་འགག ས་ མེད་པ འི་ ལྷ་ དང་ ལྷ་མོ་ དང་ །"
  },
  {
    "source": "རྣམ་པར་མི་རྟོག་པའི་དོན་དབུ་མ་ཆོས་ཀྱི་དབྱིངས་ལས་ཀྱང་མ་གཡོས་ལ།",
    "target": "རྣམ་པ ར་ མི་ རྟོག་པ འི་ དོན་ དབུ་མ་ ཆོས་ ཀྱི་ དབྱིངས་ ལས་ ཀྱང་ མ་ གཡོས་ ལ །"
  },
  {
    "source": "ཀུན་རྫོབ་ཏུ་འཕགས་པའི་གཟུགས་ཀྱི་སྐུ་ཡང་གསལ་བར་བསྒོམས་ཞིང་མཉམ་ལ་མ་འདྲེས་པར་བསྒོམ་པས་འགྲུབ་བོ།",
    "target": "ཀུན་རྫོབ་ ཏུ་ འཕགས་པ འི་ གཟུགས་ ཀྱི་ སྐུ་ ཡང་ གསལ་བ ར་ བསྒོམས་ ཞིང་ མཉམ་ ལ་ མ་ འདྲེས་པ ར་ བསྒོམ་པ ས་ འགྲུབ་ བོ །"
  },
  {
    "source": "༈།",
    "target": "༈ །"
  },
  {
    "source": "རྫོགས་པ་ཆེན་པོའི་ཚུལ་ནི།",
    "target": "རྫོགས་པ་ ཆེན་པོ འི་ ཚུལ་ ནི །"
  },
  {
    "source": "འཇིག་རྟེན་དང་འཇིག་རྟེན་ལས་འདས་པའི་ཆོས་ཐམས་ཅད་དབྱེར་མེད་པར་སྐུ་གསུང་ཐུགས་ཀྱི་དཀྱིལ་འཁོར་གྱི་རང་བཞིན་ཡེ་ནས་ཡིན་པར་རྟོགས་ནས་སྒོམ་པ་སྟེ།",
    "target": "འཇིག་རྟེན་ དང་ འཇིག་རྟེན་ ལས་ འདས་པ འི་ ཆོས་ ཐམས་ཅད་ དབྱེར་ མེད་པ ར་ སྐུ་གསུང་ཐུགས་ ཀྱི་ དཀྱིལ་འཁོར་ གྱི་ རང་བཞིན་ ཡེ་ ནས་ ཡིན་པ ར་ རྟོགས་ ནས་ སྒོམ་པ་ སྟེ །"
  },
  {
    "source": "དེ་ཡང་རྒྱུད་ལས།",
    "target": "དེ་ ཡང་ རྒྱུད་ ལས །"
  },
  {
    "source": "རྡོ་རྗེ་ཕུང་པོའི་ཡན་ལག་ནི།།",
    "target": "རྡོ་རྗེ་ཕུང་པོ འི་ ཡན་ལག་ ནི ། །"
  },
  {
    "source": "རྫོགས་པའི་སངས་རྒྱས་ལྔ་རུ་གྲགས།།",
    "target": "རྫོགས་པ འི་ སངས་རྒྱས་ ལྔ་ རུ་ གྲགས ། །"
  },
  {
    "source": "སྐྱེ་མཆེད་ཁམས་རྣམས་མང་པོ་ཀུན།",
    "target": "སྐྱེ་མཆེད་ ཁམས་ རྣམས་ མང་པོ་ ཀུན །"
  },
  {
    "source": "༼༢༡༽བྱང་ཆུབ་སེམས་དཔའི་དཀྱིལ་འཁོར་ཉིད།།",
    "target": "༼ ༢༡ ༽ བྱང་ཆུབ་སེམས་ དཔ འི་ དཀྱིལ་འཁོར་ ཉིད ། །"
  },
  {
    "source": "ས་ཆུ་སྤྱན་དང་མཱ་མ་ཀི།",
    "target": "ས་ ཆུ་ སྤྱན་ དང་ མཱ་ མ་ཀི །"
  },
  {
    "source": "མེ་རླུང་གོས་དཀར་སྒྲོལ་མ་སྟེ།།",
    "target": "མེ་ རླུང་ གོས་ དཀར་ སྒྲོལ་མ་ སྟེ ། །"
  },
  {
    "source": "ནམ་མཁའ་དབྱིངས་ཀྱི་དབང་ཕྱུག་མ།།",
    "target": "ནམ་མཁའ་ དབྱིངས་ ཀྱི་ དབང་ ཕྱུག་ མ ། །"
  },
  {
    "source": "སྲིད་གསུམ་ཡེ་ནས་རྣམ་པར་དག།",
    "target": "སྲིད་ གསུམ་ ཡེ་ ནས་ རྣམ་པ ར་ དག །"
  },
  {
    "source": "ཅེས་འབྱུང་སྟེ།",
    "target": "ཅེས་ འབྱུང་ སྟེ །"
  },
  {
    "source": "འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ཡེ་ནས་མ་སྐྱེས་ལ།",
    "target": "འཁོར་བ་ དང་ མྱ་ངན་ ལས་ འདས་པ འི་ ཆོས་ ཐམས་ཅད་ ཡེ་ ནས་ མ་སྐྱེས་ ལ །"
  },
  {
    "source": "བྱ་བ་བྱེད་ནུས་པའི་སྒྱུ་མ་བདེ་བར་གཤེགས་པ་ཡབ་ཡུམ་བཅུ་ལ་སོགས་པའི་རང་བཞིན་ཡེ་ནས་ཡིན་པའི་ཕྱིར།",
    "target": "བྱ་བ་ བྱེད་ ནུས་པ འི་ སྒྱུ་མ་ བདེ་བ ར་ གཤེགས་པ་ ཡབ་ཡུམ་ བཅུ་ ལ་ སོགས་པ འི་ རང་བཞིན་ ཡེ་ ནས་ ཡིན་པ འི་ ཕྱི ར །"
  },
  {
    "source": "ཆོས་ཐམས་ཅད་རང་བཞིན་གྱི་མྱ་ངན་ལས་འདས་པ་སྟེ།",
    "target": "ཆོས་ ཐམས་ཅད་ རང་བཞིན་ གྱི་ མྱ་ངན་ ལས་ འདས་པ་ སྟེ །"
  },
  {
    "source": "ཆེན་པོ་ལྔ་ནི་ཡུམ་ལྔའི་རང་བཞིན།",
    "target": "ཆེན་པོ་ ལྔ་ ནི་ ཡུམ་ ལྔ འི་ རང་བཞིན །"
  },
  {
    "source": "ཕུང་པོ་ལྔ་ནི་རིགས་ལྔའི་སངས་རྒྱས།",
    "target": "ཕུང་པོ་ ལྔ་ ནི་ རིགས་ ལྔ འི་ སངས་ རྒྱས །"
  },
  {
    "source": "རྣམ་པར་ཤེས་པ་བཞི་ནི་བྱང་ཆུབ་སེམས་དཔའ་བཞིའི་རང་བཞིན།",
    "target": "རྣམ་པ ར་ ཤེས་པ་ བཞི་ ནི་ བྱང་ཆུབ་སེམས་དཔའ་ བཞི འི་ རང་བཞིན །"
  },
  {
    "source": "ཡུལ་བཞི་ནི་མཛེས་པའི་ལྷ་མོ་བཞིའི་རང་བཞིན།",
    "target": "ཡུལ་ བཞི་ ནི་ མཛེས་པ འི་ ལྷ་མོ་ བཞི འི་ རང་བཞིན །"
  },
  {
    "source": "དབང་པོ་བཞི་ནི་བྱང་ཆུབ་སེམས་དཔའི་རང་བཞིན།",
    "target": "དབང་པོ་ བཞི་ ནི་ བྱང་ཆུབ་སེམས་ དཔ འི་ རང་བཞིན །"
  },
  {
    "source": "དུས་བཞི་ནི་མཆོད་པའི་ལྷ་མོ་བཞིའི་རང་བཞིན།",
    "target": "དུས་ བཞི་ ནི་ མཆོད་པ འི་ ལྷ་མོ་ བཞི འི་ རང་བཞིན །"
  },
  {
    "source": "ལུས་ཀྱི་དབང་པོ་དང་རྣམ་པར་ཤེས་པ་དང་།",
    "target": "ལུས་ ཀྱི་ དབང་པོ་ དང་ རྣམ་པ ར་ ཤེས་པ་ དང་ །"
  },
  {
    "source": "ཡུལ་དང་དེ་ལས་བྱུང་བའི་བྱང་ཆུབ་ཀྱི་སེམས་ནི།",
    "target": "ཡུལ་ དང་ དེ་ ལས་ བྱུང་བ འི་ བྱང་ཆུབ་ ཀྱི་ སེམས་ ནི །"
  },
  {
    "source": "ཁྲོ་བོ་བཞིའི་རང་བཞིན།",
    "target": "ཁྲོ་བོ་ བཞི འི་ རང་བཞིན །"
  },
  {
    "source": "རྟག་ཆད་མུ་བཞི།",
    "target": "རྟག་ཆད་ མུ་བཞི །"
  },
  {
    "source": "ཁྲོ་མོ་བཞིའི་རང་བཞིན།",
    "target": "ཁྲོ་མོ་ བཞི འི་ རང་བཞིན །"
  },
  {
    "source": "ཡིད་ཀྱི་རྣམ་པར་ཤེས་པ་ནི་བྱང་ཆུབ་ཀྱི་སེམས་རྡོ་རྗེ་ཀུན་ཏུ་བཟང་པོའི་རང་བཞིན།",
    "target": "ཡིད་ ཀྱི་ རྣམ་པ ར་ ཤེས་པ་ ནི་ བྱང་ཆུབ་ ཀྱི་ སེམས་ རྡོ་རྗེ་ ཀུན་ ཏུ་ བཟང་པོ འི་ རང་བཞིན །"
  },
  {
    "source": "ཡུལ་ཆོས་འདུས་བྱས་དང་འདུས་མ་བྱས་ནི།",
    "target": "ཡུལ་ཆོས་ འདུས་བྱས་ དང་ འདུས་ མ་ བྱས་ ནི །"
  },
  {
    "source": "ཆོས་བྱ་བ་མོ་ཀུན་ཏུ་བཟང་མོའི་རང་བཞིན་ཏེ།",
    "target": "ཆོས་ བྱ་བ་ མོ་ ཀུན་ ཏུ་ བཟང་མོ འི་ རང་བཞིན་ ཏེ །"
  },
  {
    "source": "དེ་དག་ཀྱང་ཡེ་ནས་མངོན་པར་རྫོགས་པར་སངས་རྒྱས་པའི་རང་བཞིན་ཡིན་གྱི།",
    "target": "དེ་ དག་ ཀྱང་ ཡེ་ ནས་ མངོན་པ ར་ རྫོགས་པ ར་ སངས་ རྒྱས་པ འི་ རང་བཞིན་ ཡིན་ གྱི །"
  },
  {
    "source": "དེ་ལམ་གྱིས་སྒྲུབ་པ་མ་ཡིན་ནོ།།",
    "target": "དེ་ ལམ་ གྱིས་ སྒྲུབ་པ་ མ་ ཡིན་ ནོ ། །"
  },
  {
    "source": "དེ་ལྟར་ཕྱོགས་བཅུ་དུས་གསུམ་དང་།",
    "target": "དེ་ ལྟ ར་ ཕྱོགས་ བཅུ་ དུས་ གསུམ་ དང་ །"
  },
  {
    "source": "ཁམས་གསུམ་ལ་སོགས་པ་འདུས་བྱས་དང་འདུས་མ་བྱས་པའི་ཆོས་ཐམས་ཅད་རང་གི་སེམས་ལས་གུད་ན་མེད་དེ།",
    "target": "ཁམས་ གསུམ་ ལ་ སོགས་པ་ འདུས་བྱས་ དང་ འདུས་ མ་ བྱས་པ འི་ ཆོས་ ཐམས་ཅད་ རང་ གི་ སེམས་ ལས་ གུད་ ན་ མེད་ དེ །"
  },
  {
    "source": "ཇི་སྐད་དུ།",
    "target": "ཇི་ སྐད་ དུ །"
  },
  {
    "source": "རང་སེམས་སོ་སོར་རྟོག་པ་ནི།།",
    "target": "རང་སེམས་ སོ་སོ ར་ རྟོག་པ་ ནི ། །"
  },
  {
    "source": "སངས་རྒྱས་བྱང་ཆུབ་དེ་ཉིད་དོ།།",
    "target": "སངས་རྒྱས་ བྱང་ཆུབ་ དེ་ ཉིད་ དོ ། །"
  },
  {
    "source": "འཇིག་རྟེན་གསུམ་པོ་དེ་ཉིད་དོ།།",
    "target": "འཇིག་རྟེན་ གསུམ་པོ་ དེ་ ཉིད་ དོ ། །"
  },
  {
    "source": "འབྱུང་བ་ཆེ་རྣམས་དེ་ཉིད་དོ།",
    "target": "འབྱུང་བ་ ཆེ་ རྣམས་ དེ་ ཉིད་ དོ །"
  },
  {
    "source": "ཞེས་འབྱུང་ངོ་།།",
    "target": "ཞེས་ འབྱུང་ ངོ་ ། །"
  },
  {
    "source": "ཇི་སྐད་དུ།",
    "target": "ཇི་ སྐད་ དུ །"
  },
  {
    "source": "ཆོས་རྣམས་ཐམས་ཅད་ནི་སེམས་ལ་གནས་སོ།།",
    "target": "ཆོས་ རྣམས་ ཐམས་ཅད་ ནི་ སེམས་ ལ་ གནས་ སོ ། །"
  },
  {
    "source": "སེམས་ནི་ནམ་མཁའ་ལ་གནས་སོ།།",
    "target": "སེམས་ ནི་ ནམ་མཁའ་ ལ་ གནས་ སོ ། །"
  },
  {
    "source": "ནམ་མཁའ་ནི་ཅི་ལ་ཡང་མི་གནས་༼༢༢༽སོ།།",
    "target": "ནམ་མཁའ་ ནི་ ཅི་ ལ་ ཡང་ མི་ གནས་ ༼ ༢༢ ༽ སོ ། །"
  },
  {
    "source": "ཞེས་འབྱུང་བ་དང་།",
    "target": "ཞེས་ འབྱུང་བ་ དང་ །"
  },
  {
    "source": "ཆོས་ཐམས་ཅད་ནི་ངོ་བོ་ཉིད་ཀྱིས་སྟོང་པའོ།།",
    "target": "ཆོས་ ཐམས་ཅད་ ནི་ ངོ་བོ་ ཉིད་ ཀྱིས་ སྟོང་པ འོ ། །"
  },
  {
    "source": "ཆོས་ཐམས་ཅད་ནི་གདོད་མ་ནས་རྣམ་པར་དག་པའོ།།",
    "target": "ཆོས་ ཐམས་ཅད་ ནི་ གདོད་ མ་ ནས་ རྣམ་པ ར་ དག་པ འོ ། །"
  },
  {
    "source": "ཆོས་ཐམས་ཅད་ནི་ཡོངས་ཀྱི་འོད་གསལ་བའོ།",
    "target": "ཆོས་ ཐམས་ཅད་ ནི་ ཡོངས་ ཀྱི་ འོད་གསལ་ བ འོ །"
  },
  {
    "source": "ཆོས་ཐམས་ཅད་ནི་རང་བཞིན་གྱིས་མྱ་ངན་ལས་འདས་པའོ།།",
    "target": "ཆོས་ ཐམས་ཅད་ ནི་ རང་བཞིན་ གྱིས་ མྱ་ངན་ ལས་ འདས་པ འོ ། །"
  },
  {
    "source": "ཆོས་ཐམས་ཅད་ནི་མངོན་པར་རྫོགས་པ་སངས་རྒྱས་པའོ།།",
    "target": "ཆོས་ ཐམས་ཅད་ ནི་ མངོན་པ ར་ རྫོགས་པ་ སངས་རྒྱས་ པ འོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "འདི་ནི་རྫོགས་པ་ཆེན་པོའོ།",
    "target": "འདི་ ནི་ རྫོགས་པ་ ཆེན་པོ འོ །"
  },
  {
    "source": "རྫོགས་པ་ཆེན་པོའི་ཚུལ་དེ་ནི།",
    "target": "རྫོགས་པ་ ཆེན་པོ འི་ ཚུལ་ དེ་ ནི །"
  },
  {
    "source": "དེ་ལ་རྫོགས་པ་ཆེན་པོའི་ཚུལ་ནི།",
    "target": "དེ་ ལ་ རྫོགས་པ་ ཆེན་པོ འི་ ཚུལ་ ནི །"
  },
  {
    "source": "བསོད་ནམས་དང་ཡེ་ཤེས་ཀྱི་ཚོགས་རྫོགས་པ།",
    "target": "བསོད་ནམས་ དང་ ཡེ་ཤེས་ ཀྱི་ ཚོགས་ རྫོགས་པ །"
  },
  {
    "source": "འབྲས་བུའི་ཆོས་ལྷུན་གྱིས་གྲུབ་པའི།",
    "target": "འབྲས་བུ འི་ ཆོས་ ལྷུན་ གྱིས་ གྲུབ་ པ འི །"
  },
  {
    "source": "ཚུལ་འདི་ནི་དོན་ལ་འཇུག་པའོ།།",
    "target": "ཚུལ་ འདི་ ནི་ དོན་ ལ་ འཇུག་པ འོ ། །"
  },
  {
    "source": "རྟོགས་པ་རྣམ་བཞིའི་ལམ་གྱིས་ཡིད་ཆེས་ཏེ།",
    "target": "རྟོགས་པ་ རྣམ་ བཞི འི་ ལམ་ གྱིས་ ཡིད་ ཆེས་ ཏེ །"
  },
  {
    "source": "རྟོགས་པ་རྣམ་པ་བཞི་ནི།",
    "target": "རྟོགས་པ་ རྣམ་པ་ བཞི་ ནི །"
  },
  {
    "source": "རྒྱུ་གཅིག་པར་རྟོགས་པ་དང་།",
    "target": "རྒྱུ་ གཅིག་པ ར་ རྟོགས་པ་ དང་ །"
  },
  {
    "source": "ཡིག་འབྲུའི་ཚུལ་གྱིས་རྟོགས་པ་དང་།",
    "target": "ཡིག་འབྲུ འི་ ཚུལ་ གྱིས་ རྟོགས་པ་ དང་ །"
  },
  {
    "source": "བྱིན་གྱིས་རླབས་ཀྱིས་རྟོགས་པ་དང་།",
    "target": "བྱིན་ གྱིས་ རླབས་ ཀྱིས་ རྟོགས་པ་ དང་ །"
  },
  {
    "source": "མངོན་སུམ་པར་རྟོགས་པའོ།",
    "target": "མངོན་སུམ་ པ ར་ རྟོགས་པ འོ །"
  },
  {
    "source": "དེ་ལ་རྒྱུ་གཅིག་པར་རྟོགས་པ་ནི།",
    "target": "དེ་ ལ་ རྒྱུ་ གཅིག་པ ར་ རྟོགས་པ་ ནི །"
  },
  {
    "source": "ཆོས་ཐམས་ཅད་དོན་དམ་པར་མ་སྐྱེས་པས་སོ་སོ་མ་ཡིན་པ་དང་།",
    "target": "ཆོས་ ཐམས་ཅད་ དོན་ དམ་པ ར་ མ་ སྐྱེས་པ ས་ སོ་སོ་ མ་ ཡིན་པ་ དང་ །"
  },
  {
    "source": "ཀུན་རྫོབ་ཏུ་སྒྱུ་མའི་མཚན་ཉིད་དུ་སོ་སོ་མ་ཡིན་པ་དང་།",
    "target": "ཀུན་རྫོབ་ ཏུ་ སྒྱུ་མ འི་ མཚན་ཉིད་ དུ་ སོ་སོ་ མ་ ཡིན་པ་ དང་ །"
  },
  {
    "source": "མ་སྐྱེས་པ་ཉིད་ཆུ་ཟླ་ལྟར་སྒྱུ་མ་སྣ་ཚོགས་སུ་སྣང་ཞིང་བྱ་བ་བྱེད་ནུས་པ་དང་།",
    "target": "མ་ སྐྱེས་པ་ ཉིད་ ཆུ་ཟླ་ ལྟ ར་ སྒྱུ་མ་ སྣ་ཚོགས་ སུ་ སྣང་ ཞིང་ བྱ་བ་ བྱེད་ ནུས་པ་ དང་ །"
  },
  {
    "source": "སྒྱུ་མ་ཉིད་ངོ་བོ་མེད་དེ་མ་སྐྱེས་པས་ཀུན་རྫོབ་དང་དོན་དམ་པར་དབྱེར་མེད་པས་རྒྱུ་གཅིག་པར་རྟོགས་པའོ།།",
    "target": "སྒྱུ་མ་ ཉིད་ ངོ་བོ་ མེད་ དེ་ མ་སྐྱེས་པ ས་ ཀུན་རྫོབ་ དང་ དོན་དམ་པ ར་ དབྱེར་ མེད་པ ས་ རྒྱུ་ གཅིག་པ ར་ རྟོགས་པ འོ ། །"
  },
  {
    "source": "ཡིག་འབྲུའི་ཚུལ་གྱིས་རྟོགས་པ་ནི།",
    "target": "ཡིག་འབྲུ འི་ ཚུལ་ གྱིས་ རྟོགས་པ་ ནི །"
  },
  {
    "source": "ཆོས་ཐམས་ཅད་མ་སྐྱེས་པ་ནི་ཨ་སྟེ་གསུང་གི་རང་བཞིན།",
    "target": "ཆོས་ ཐམས་ཅད་ མ་ སྐྱེས་པ་ ནི་ ཨ་ སྟེ་ གསུང་ གི་ རང་བཞིན །"
  },
  {
    "source": "མ་སྐྱེས་པ་ཉིད་སྒྱུ་མར་སྣང་ཞིང་བྱ་བ་བྱེད་ནུས་པ་ནི་ཨོཾ་སྟེ་སྐུའི་རང་བཞིན།",
    "target": "མ་ སྐྱེས་པ་ ཉིད་ སྒྱུ་མ ར་ སྣང་ ཞིང་ བྱ་བ་ བྱེད་ ནུས་པ་ ནི་ ཨོཾ་ སྟེ་ སྐུ འི་ རང་བཞིན །"
  },
  {
    "source": "དེ་ལྟར་རྟོགས་པའི་རིག་པ་སྒྱུ་མའི་ཡེ་ཤེས་མཐའ་དབུས་མེད་པ་ནི་ཨོཾ་སྟེ་ཐུགས་ཀྱི་རང་བཞིན་དུ་རྟོགས་པའོ།།",
    "target": "དེ་ ལྟ ར་ རྟོགས་པ འི་ རིག་པ་ སྒྱུ་མ འི་ ཡེ་ཤེས་ མཐའ་དབུས་ མེད་པ་ ནི་ ཨོཾ་ སྟེ་ ཐུགས་ ཀྱི་ རང་བཞིན་ དུ་ རྟོགས་པ འོ ། །"
  },
  {
    "source": "བྱིན་གྱིས་བརླབས་ཀྱིས་རྟོགས་པ་ནི་དཔེར་ན་རས་དཀར་པོ་ལ་དམར་པོས་བྱིན་གྱིས་རློབ་པའི་མཐུ་བཙོད་ལ་ཡོད་པ་བཞིན་དུ།",
    "target": "བྱིན་ གྱིས་ བརླབས་ ཀྱིས་ རྟོགས་པ་ ནི་ དཔེ ར་ ན་ རས་ དཀར་པོ་ ལ་ དམར་པོ ས་ བྱིན་ གྱིས་ རློབ་པ འི་ མཐུ་ བཙོད་ ལ་ ཡོད་པ་ བཞིན་ དུ །"
  },
  {
    "source": "ཆོས་ཐམས་ཅད་སངས་རྒྱས་པར་བྱིན་གྱིས་རློབས་པའི་མཐུ་ཡང་།",
    "target": "ཆོས་ ཐམས་ཅད་ སངས་རྒྱས་ པ ར་ བྱིན་ གྱིས་ རློབས་ པ འི་ མཐུ་ ཡང་ །"
  },
  {
    "source": "རྒྱུ་གཅིག་པ་དང་ཡིག་འབྲུའི་ཚུལ་གྱིས་མཐུ་བྱིན་གྱིས་རློབ་པར་རྟོགས་པའོ།།",
    "target": "རྒྱུ་ གཅིག་པ་ དང་ ཡིག་འབྲུ འི་ ཚུལ་ གྱིས་ མཐུ་ བྱིན་ གྱིས་ རློབ་པ ར་ རྟོགས་པ འོ ། །"
  },
  {
    "source": "མངོན་སུམ་པར་རྟོགས་པ་ནི།",
    "target": "མངོན་སུམ་ པ ར་ རྟོགས་པ་ ནི །"
  },
  {
    "source": "ཆོས་ཐམས་ཅད་ཡེ་ནས་༼༢༣༽སངས་རྒྱས་པར་གནས་པ་དེ་ཡང་ལུང་དང་མན་ངག་དང་འགལ་བ་ཡང་མ་ཡིན་ལ།",
    "target": "ཆོས་ ཐམས་ཅད་ ཡེ་ ནས་ ༼ ༢༣ ༽ སངས་ རྒྱས་པ ར་ གནས་པ་ དེ་ ཡང་ ལུང་ དང་ མན་ངག་ དང་ འགལ་བ་ ཡང་ མ་ ཡིན་ ལ །"
  },
  {
    "source": "ལུང་དང་མན་ངག་གི་ཚིག་ཙམ་ལ་བརྟེན་པ་ཡང་མ་ཡིན་པར།",
    "target": "ལུང་ དང་ མན་ངག་ གི་ ཚིག་ ཙམ་ ལ་ བརྟེན་པ་ ཡང་ མ་ ཡིན་པ ར །"
  },
  {
    "source": "རང་གི་རིག་པས་བློའི་གཏིང་དུ་ཡིད་ཆེས་པས་མངོན་སུམ་དུ་རྟོགས་པའོ།།",
    "target": "རང་ གི་ རིག་པ ས་ བློ འི་ གཏིང་ དུ་ ཡིད་ ཆེས་པ ས་ མངོན་སུམ་ དུ་ རྟོགས་པ འོ ། །"
  },
  {
    "source": "ལམ་གྱི་ཡིད་ཆེས་པ་ནི།",
    "target": "ལམ་ གྱི་ ཡིད་ ཆེས་པ་ ནི །"
  },
  {
    "source": "རྟོགས་པ་རྣམ་པ་བཞིའི་དོན་རིག་པ་ཉིད་རྣལ་འབྱོར་པའི་ལམ་སྟེ།",
    "target": "རྟོགས་པ་ རྣམ་པ་ བཞི འི་ དོན་ རིག་པ་ ཉིད་ རྣལ་འབྱོར་པ འི་ ལམ་ སྟེ །"
  },
  {
    "source": "དེ་ཡང་རྒྱུ་བསྒྲུབ་པའི་འབྲས་བུ་འབྱུང་བའི་དུས་ལ་ལྟོས་པ་ལྟ་བུ་མ་ཡིན་གྱི།",
    "target": "དེ་ ཡང་ རྒྱུ་ བསྒྲུབ་པ འི་ འབྲས་བུ་ འབྱུང་བ འི་ དུས་ ལ་ ལྟོས་པ་ ལྟ་བུ་ མ་ ཡིན་ གྱི །"
  },
  {
    "source": "རང་གིས་མངོན་སུམ་དུ་རྟོགས་ཤིང་ཡིད་ཆེས་པའོ།",
    "target": "རང་ གིས་ མངོན་སུམ་ དུ་ རྟོགས་ ཤིང་ ཡིད་ ཆེས་པ འོ །"
  },
  {
    "source": "དེ་ལ་མཚན་ཉིད་གསུམ་གྱིས་དོན་མཐར་ཕྱིན་པར་འགྱུར་ཏེ།",
    "target": "དེ་ ལ་ མཚན་ཉིད་ གསུམ་ གྱིས་ དོན་ མཐ ར་ ཕྱིན་པ ར་ འགྱུར་ ཏེ །"
  },
  {
    "source": "རྟོག་པ་རྣམ་པ་བཞིའི་ཚུལ་རིག་པ་ནི་ཤེས་པའི་མཚན་ཉིད་དོ།།",
    "target": "རྟོག་པ་ རྣམ་པ་ བཞི འི་ ཚུལ་ རིག་པ་ ནི་ ཤེས་པ འི་ མཚན་ཉིད་ དོ ། །"
  },
  {
    "source": "ཡང་ནས་ཡང་དུ་གོམས་པར་བྱེད་པ་ནི་འཇུག་པའི་མཚན་ཉིད་དོ།།",
    "target": "ཡང་ ནས་ ཡང་ དུ་ གོམས་པ ར་ བྱེད་པ་ ནི་ འཇུག་པ འི་ མཚན་ཉིད་ དོ ། །"
  },
  {
    "source": "གོམས་པའི་མཐུས་མངོན་དུ་གྱུར་པ་ནི་འབྲས་བུའི་མཚན་ཉིད་དོ།།",
    "target": "གོམས་པ འི་ མཐུ ས་ མངོན་ དུ་ གྱུར་པ་ ནི་ འབྲས་བུ འི་ མཚན་ཉིད་ དོ ། །"
  },
  {
    "source": "མཚན་ཉིད་གསུམ་གྱིས་འབྲེལ་བ་དང་།",
    "target": "མཚན་ཉིད་ གསུམ་ གྱིས་ འབྲེལ་བ་ དང་ །"
  },
  {
    "source": "དགོས་པ་དང་།",
    "target": "དགོས་པ་ དང་ །"
  },
  {
    "source": "དགོས་པའི་ཡང་དགོས་པ་སྟོན་ཏེ།",
    "target": "དགོས་པ འི་ ཡང་ དགོས་པ་ སྟོན་ ཏེ །"
  },
  {
    "source": "དེ་ལ་འབྲེལ་བ་ནི།",
    "target": "དེ་ ལ་ འབྲེལ་བ་ ནི །"
  },
  {
    "source": "ཀུན་ནས་ཉོན་མོངས་པ་དང་།",
    "target": "ཀུན་ ནས་ ཉོན་མོངས་པ་ དང་ །"
  },
  {
    "source": "རྣམ་པར་བྱང་བའི་ཆོས་སུ་བརྟགས་པ་ཐམས་ཅད།",
    "target": "རྣམ་པ ར་ བྱང་བ འི་ ཆོས་ སུ་ བརྟགས་པ་ ཐམས་ཅད །"
  },
  {
    "source": "ཡི་ནས་སྐུ་གསུང་ཐུགས་ཀྱི་བདག་ཉིད།",
    "target": "ཡི་ ནས་ སྐུ་གསུང་ཐུགས་ ཀྱི་ བདག་ཉིད །"
  },
  {
    "source": "རང་བཞིན་གྱིས་སངས་རྒྱས་པའི་དབྱིངས་དང་།",
    "target": "རང་བཞིན་ གྱིས་ སངས་རྒྱས་ པ འི་ དབྱིངས་ དང་ །"
  },
  {
    "source": "བྱིན་རླབས་པའི་དོན་རྟོགས་པ་ནི།",
    "target": "བྱིན་རླབས་པ འི་ དོན་ རྟོགས་པ་ ནི །"
  },
  {
    "source": "རྒྱུ་ཤེས་པའི་མཚན་ཉིད་དེ།",
    "target": "རྒྱུ་ ཤེས་པ འི་ མཚན་ཉིད་ དེ །"
  },
  {
    "source": "དེ་ནི་བླ་ན་མེད་པའི་སངས་རྒྱས་སུ་གྲུབ་པའི་རྒྱུ་ཡིན་པའི་དོན་དུ་འབྲེལ་བའོ།།",
    "target": "དེ་ ནི་ བླ་ ན་ མེད་པ འི་ སངས་རྒྱས་ སུ་ གྲུབ་པ འི་ རྒྱུ་ ཡིན་པ འི་ དོན་ དུ་ འབྲེལ་ བ འོ ། །"
  },
  {
    "source": "དགོས་པ་ནི་ཀུན་ནས་ཉོན་མོངས་པ་དང་།",
    "target": "དགོས་པ་ ནི་ ཀུན་ ནས་ ཉོན་མོངས་པ་ དང་ །"
  },
  {
    "source": "རྣམ་པར་བྱང་བའི་ཆོས་དང་།",
    "target": "རྣམ་པ ར་ བྱང་བ འི་ ཆོས་ དང་ །"
  },
  {
    "source": "སྨན་ལྔ་དང་།",
    "target": "སྨན་ ལྔ་ དང་ །"
  },
  {
    "source": "བདུད་རྩི་ལྔ་ལ་སོགས་པར་བརྟགས་པ་ཐམས་ཅད་ཡེ་ནས་སངས་རྒྱས་པའི་མཉམ་པ་ཆེན་པོ་ལ་བླང་དོར་མེད་པར་སྤྱོད་པ་ནི་འཇུག་པའི་མཚན་ཉིད་དོ།།",
    "target": "བདུད་རྩི་ ལྔ་ ལ་ སོགས་པ ར་ བརྟགས་པ་ ཐམས་ཅད་ ཡེ་ ནས་ སངས་རྒྱས་པ འི་ མཉམ་པ་ ཆེན་པོ་ ལ་ བླང་དོར་ མེད་པ ར་ སྤྱོད་པ་ ནི་ འཇུག་པ འི་ མཚན་ཉིད་ དོ ། །"
  },
  {
    "source": "དེ་ནི་བླ་ན་མེད་པའི་སངས་རྒྱས་སུ་གྲུབ་པའི་རྒྱུ་ཡིན་པའི་ཕྱིར་དགོས་པའོ།།",
    "target": "དེ་ ནི་ བླ་ ན་ མེད་པ འི་ སངས་རྒྱས་ སུ་ གྲུབ་པ འི་ རྒྱུ་ ཡིན་པ འི་ ཕྱི ར་ དགོས་པ འོ ། །"
  },
  {
    "source": "དགོས་པའི་ཡང་དགོས་པ་ནི།",
    "target": "དགོས་པ འི་ ཡང་ དགོས་པ་ ནི །"
  },
  {
    "source": "ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་དང་།",
    "target": "ཀུན་ ནས་ ཉོན་མོངས་པ་ དང་ རྣམ་པ ར་ བྱང་བ འི་ ཆོས་ དང་ །"
  },
  {
    "source": "སྨན་ལྔ་དང་།",
    "target": "སྨན་ ལྔ་ དང་ །"
  },
  {
    "source": "བདུད་རྩི་ལྔ་སོགས་ཁྱད་པར་དུ་བཏགས་པ་ཐམས་ཅད་ཡེ་ནས་སངས་རྒྱས་པའི་མཉམ་པ་ཆེན་པོའི་ངང་དུ་བླང་དོར་མེད་པར་ལྷུན་གྱིས་གྲུབ་པའི་༼༢༤༽ཕྱིར།",
    "target": "བདུད་རྩི་ ལྔ་ སོགས་ ཁྱད་པ ར་ དུ་ བཏགས་པ་ ཐམས་ཅད་ ཡེ་ ནས་ སངས་རྒྱས་པ འི་ མཉམ་པ་ ཆེན་པོ འི་ ངང་ དུ་ བླང་དོར་ མེད་པ ར་ ལྷུན་ གྱིས་ གྲུབ་པ འི་ ༼ ༢༤ ༽ ཕྱི ར །"
  },
  {
    "source": "སྲིད་པའི་འཁོར་བ་ཉིད་ཡེ་ནས་བླ་ན་མེད་པར་སངས་རྒྱས་པའི་རང་བཞིན་མྱ་ངན་ལས་འདས་པའི་མཚན་ཉིད་དུ་ལྷུན་གྱིས་གྲུབ་པ་ཡིན་པས་འབྲས་བུའི་མཚན་ཉིད་དེ་སྐུ་གསུང་ཐུགས་མི་ཟད་པ་རྒྱན་གྱི་འཁོར་ལོ་མངོན་སུམ་དུ་གྱུར་པ་ནི་དགོས་པའི་ཡང་དགོས་པའོ།།",
    "target": "སྲིད་པ འི་ འཁོར་བ་ ཉིད་ ཡེ་ ནས་ བླ་ ན་ མེད་པ ར་ སངས་ རྒྱས་པ འི་ རང་བཞིན་ མྱ་ངན་ ལས་ འདས་པ འི་ མཚན་ཉིད་ དུ་ ལྷུན་ གྱིས་ གྲུབ་པ་ ཡིན་པ ས་ འབྲས་བུ འི་ མཚན་ཉིད་ དེ་ སྐུ་གསུང་ཐུགས་ མི་ ཟད་པ་ རྒྱན་ གྱི་ འཁོར་ལོ་ མངོན་སུམ་ དུ་ གྱུར་པ་ ནི་ དགོས་པ འི་ ཡང་ དགོས་པ འོ ། །"
  },
  {
    "source": "དེ་ལ་བསྙེན་པ་དང་།",
    "target": "དེ་ ལ་ བསྙེན་པ་ དང་ །"
  },
  {
    "source": "ཉེ་བའི་བསྙེན་པ་དང་།",
    "target": "ཉེ་བ འི་ བསྙེན་པ་ དང་ །"
  },
  {
    "source": "སྒྲུབ་པ་དང་།",
    "target": "སྒྲུབ་པ་ དང་ །"
  },
  {
    "source": "སྒྲུབ་པ་ཆེན་པོའི་དོན་ལྷུན་གྱིས་གྲུབ་པར་གྱུར་པའི་རྣལ་འབྱོར་ལ་བརྩོན་པར་བྱའོ།།",
    "target": "སྒྲུབ་པ་ ཆེན་པོ འི་ དོན་ ལྷུན་ གྱིས་ གྲུབ་པ ར་ གྱུར་པ འི་ རྣལ་འབྱོར་ ལ་ བརྩོན་པ ར་ བྱ འོ ། །"
  },
  {
    "source": "དེ་ལ་བསྙེན་པ་ནི་བྱང་ཆུབ་སེམས་ཤེས་པ་སྟེ།",
    "target": "དེ་ ལ་ བསྙེན་པ་ ནི་ བྱང་ཆུབ་སེམས་ ཤེས་པ་ སྟེ །"
  },
  {
    "source": "དེ་ཡང་ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་དུ་ལམ་གྱིས་བསྒྲུབ་ཅིང་གཉེན་པོས་བཅོས་སུ་མེད་པར་རྟོགས་པའོ།།",
    "target": "དེ་ ཡང་ ཆོས་ ཐམས་ཅད་ ཡེ་ ནས་ སངས་རྒྱས་པ འི་ རང་བཞིན་ དུ་ ལམ་ གྱིས་ བསྒྲུབ་ ཅིང་ གཉེན་པོ ས་ བཅོས་ སུ་ མེད་པ ར་ རྟོགས་པ འོ ། །"
  },
  {
    "source": "ཉེ་བའི་བསྙེན་པ་ནི་བདག་ཉིད་ལྷར་ཤེས་པ་སྟེ།",
    "target": "ཉེ་བ འི་ བསྙེན་པ་ ནི་ བདག་ ཉིད་ ལྷ ར་ ཤེས་པ་ སྟེ །"
  },
  {
    "source": "དེ་ཡང་ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་པས།",
    "target": "དེ་ ཡང་ ཆོས་ ཐམས་ཅད་ ཡེ་ ནས་ སངས་རྒྱས་པ འི་ རང་བཞིན་ པས །"
  },
  {
    "source": "བདག་ཉིད་ཀྱང་ཡེ་ནས་ལྷའི་རང་བཞིན་ཡིན་གྱི་ད་ལྟ་སྒྲུབ་པ་ནི་མ་ཡིན་པར་རྟོགས་པའོ།།",
    "target": "བདག་ ཉིད་ ཀྱང་ ཡེ་ ནས་ ལྷ འི་ རང་བཞིན་ ཡིན་ གྱི་ ད་ ལྟ་ སྒྲུབ་པ་ ནི་ མ་ ཡིན་པ ར་ རྟོགས་པ འོ ། །"
  },
  {
    "source": "སྒྲུབ་པ་ནི་ཡུམ་བསྐྱེད་པ་སྟེ།",
    "target": "སྒྲུབ་པ་ ནི་ ཡུམ་ བསྐྱེད་པ་ སྟེ །"
  },
  {
    "source": "དེ་ཡང་ཡུམ་ཆེན་མོ་ནམ་མཁའི་དབྱིངས་ལས།",
    "target": "དེ་ ཡང་ ཡུམ་ ཆེན་ མོ་ ནམ་ མཁ འི་ དབྱིངས་ ལས །"
  },
  {
    "source": "ནམ་མཁའ་ཉིད་ཡུམ་ཆེན་མོ་ས་ཆུ་མེ་རླུང་བཞིར་སྣང་ཞིང་།",
    "target": "ནམ་མཁའ་ ཉིད་ ཡུམ་ ཆེན་ མོ་ ས་ ཆུ་ མེ་ རླུང་ བཞི ར་ སྣང་ ཞིང་ །"
  },
  {
    "source": "བྱ་བ་བྱེད་པའི་ཡུམ་ཡེ་ནས་ཡིན་པར་རྟོགས་པའོ།།",
    "target": "བྱ་བ་ བྱེད་པ འི་ ཡུམ་ ཡེ་ ནས་ ཡིན་པ ར་ རྟོགས་པ འོ ། །"
  },
  {
    "source": "སྒྲུབ་པ་ཆེན་པོ་ནི།",
    "target": "སྒྲུབ་པ་ ཆེན་པོ་ ནི །"
  },
  {
    "source": "ཐབས་དང་ཤེས་རབ་འབྲེལ་བ་སྟེ།",
    "target": "ཐབས་ དང་ ཤེས་རབ་ འབྲེལ་བ་ སྟེ །"
  },
  {
    "source": "དེ་ཡང་ཡུམ་ཆེན་མོ་ལྔའི་ཤེས་རབ་དང་ཡུམ་གྱི་མཁའ་སྟོང་པ་ཉིད་ལས།",
    "target": "དེ་ ཡང་ ཡུམ་ ཆེན་ མོ་ ལྔ འི་ ཤེས་རབ་ དང་ ཡུམ་ གྱི་ མཁའ་ སྟོང་པ་ཉིད་ ལས །"
  },
  {
    "source": "ཕུང་པོ་ལྔ་སངས་རྒྱས་ཐམས་ཅད་ཀྱི་ཡབ་སྨོན་པ་མེད་པར་ཡེ་ནས་ཟུང་དུ་གྱུར་པས་འབྲེལ་བ་ལས།",
    "target": "ཕུང་པོ་ ལྔ་ སངས་རྒྱས་ ཐམས་ཅད་ ཀྱི་ ཡབ་ སྨོན་པ་ མེད་པ ར་ ཡེ་ ནས་ ཟུང་ དུ་ གྱུར་པ ས་ འབྲེལ་བ་ ལས །"
  },
  {
    "source": "བྱང་ཆུབ་སེམས་སྤྲུལ་པ་ལྕམ་དྲལ་དུ་གྱུར་པའི་རང་བཞིན་ནི།",
    "target": "བྱང་ཆུབ་སེམས་ སྤྲུལ་པ་ ལྕམ་དྲལ་ དུ་ གྱུར་པ འི་ རང་བཞིན་ ནི །"
  },
  {
    "source": "ཡེ་ནས་སངས་རྒྱས་པའི་དོན་ལ་སྒྱུ་མ་ལ་སྒྱུ་མ་རོལ་ཅིང་བདེ་མཆོག་སྒྱུ་མའི་རྒྱུ་ལ་བདེ་བའི་དུས་ཉིད་ན།",
    "target": "ཡེ་ན ས་ སངས་རྒྱས་པ འི་ དོན་ ལ་ སྒྱུ་མ་ ལ་ སྒྱུ་མ་ རོལ་ ཅིང་ བདེ་མཆོག་ སྒྱུ་མ འི་ རྒྱུ་ ལ་ བདེ་བ འི་ དུས་ ཉིད་ ན །"
  },
  {
    "source": "མཚན་མ་མེད་པའི་དོན་མི་དམིགས་མཁའ་དང་སྙོམས་པ་ནི་ཀླུང་དུ་བསྒྱུར་ནས་ལྷུན་གྱི་གྲུབ་པ་སྟེ།",
    "target": "མཚན་མ་ མེད་པ འི་ དོན་ མི་ དམིགས་ མཁའ་ དང་ སྙོམས་པ་ ནི་ ཀླུང་ དུ་ བསྒྱུར་ ནས་ ལྷུན་ གྱི་ གྲུབ་པ་ སྟེ །"
  },
  {
    "source": "བདུད་རྣམ་བཞི་ཡང་བརྟུལ་ནས་མཐར་ཕྱིན་པའི་དོན་འགྲུབ་པའོ།།",
    "target": "བདུད་ རྣམ་ བཞི་ ཡང་ བརྟུལ་ ནས་ མཐ ར་ ཕྱིན་པ འི་ དོན་ འགྲུབ་པ འོ ། །"
  },
  {
    "source": "ཆོས་ཐམས་ཅད་གདོད་མ་ནས་རྣམ་པར་དག་པས།",
    "target": "ཆོས་ ཐམས་ཅད་ གདོད་ མ་ ནས་ རྣམ་པ ར་ དག་པ ས །"
  },
  {
    "source": "ཡིད་བཞིན་གྱི་གཞལ་ཡས་ཁང་རྒྱ་ཡོངས་སུ་མ་ཆད་པའི་འཁོར་ལོ་ཡེ་ནས་བླ་ན་མེད་པའི་དཀྱིལ་༼༢༥༽འཁོར་དུ་འཇུག་པ་ཡང་ཐབས་ཀྱི་ཐེག་པའི་གཞུང་ཐོས་པ་ནི་མི་ཕྱེ་བའོ།།",
    "target": "ཡིད་ བཞིན་ གྱི་ གཞལ་ཡས་ཁང་ རྒྱ་ ཡོངས་ སུ་ མ་ ཆད་པ འི་ འཁོར་ལོ་ ཡེ་ ནས་ བླ་ ན་ མེད་པ འི་ དཀྱིལ་ ༼ ༢༥ ༽ འཁོར་ དུ་ འཇུག་པ་ ཡང་ ཐབས་ ཀྱི་ ཐེག་པ འི་ གཞུང་ ཐོས་པ་ ནི་ མི་ ཕྱེ་བ འོ ། །"
  },
  {
    "source": "དོན་རྟོགས་པ་ནི་དཀྱིལ་འཁོར་མཐོང་བའོ།",
    "target": "དོན་ རྟོགས་པ་ ནི་ དཀྱིལ་འཁོར་ མཐོང་ བ འོ །"
  },
  {
    "source": "རྟོགས་ནས་གོམས་པར་བྱེད་པ་ནི་དཀྱིལ་འཁོར་དུ་ཞུགས་པའོ།།",
    "target": "རྟོགས་ ནས་ གོམས་པ ར་ བྱེད་པ་ ནི་ དཀྱིལ་འཁོར་ དུ་ ཞུགས་པ འོ ། །"
  },
  {
    "source": "ཞུགས་ནས་མངོན་དུ་གྱུར་པ་ནི་དངོས་གྲུབ་ཆེན་པོ་ཐོབ་པའོ།",
    "target": "ཞུགས་ ནས་ མངོན་ དུ་ གྱུར་པ་ ནི་ དངོས་གྲུབ་ ཆེན་པོ་ ཐོབ་པ འོ །"
  },
  {
    "source": "༈།",
    "target": "༈ །"
  },
  {
    "source": "དེ་ལྟར་ཚུལ་འདི་ནི་རྫོགས་པ་ཆེན་པོའི་མཐར་ཕྱིན་པའི་དོན་ཏོ།།",
    "target": "དེ་ ལྟ ར་ ཚུལ་ འདི་ ནི་ རྫོགས་པ་ ཆེན་པོ འི་ མཐ ར་ ཕྱིན་པ འི་ དོན་ ཏོ ། །"
  },
  {
    "source": "ཡི་གེ་འཁོར་ལོ་ཚོགས་ཆེན་གྱི་ས་ལ་ལྷུན་གྱིས་འཇུག་པ་སྟེ།",
    "target": "ཡི་གེ་ འཁོར་ལོ་ ཚོགས་ ཆེན་ གྱི་ ས་ ལ་ ལྷུན་ གྱིས་ འཇུག་པ་ སྟེ །"
  },
  {
    "source": "སྐྱེས་བུ་བློ་རྩལ་རབ་ཀྱིས་ཡེ་ནས་སངས་རྒྱས་པའི་དོན་ལ་ཡེ་ནས་སངས་རྒྱས་པར་རིག་ནས།",
    "target": "སྐྱེས་བུ་ བློ་ རྩལ་ རབ་ ཀྱིས་ ཡེ་ ནས་ སངས་རྒྱས་པ འི་ དོན་ ལ་ ཡེ་ ནས་ སངས་ རྒྱས་པ ར་ རིག་ ནས །"
  },
  {
    "source": "གོམ་པ་དྲག་དལ་དུ་འགྲོ་བ་ཡིན་གྱི་ཕལ་གྱི་བྱ་བ་ནི་མ་ཡིན་ནོ།།",
    "target": "གོམ་པ་ དྲག་ དལ་ དུ་ འགྲོ་བ་ ཡིན་ གྱི་ ཕལ་ གྱི་ བྱ་བ་ ནི་ མ་ ཡིན་ ནོ ། །"
  },
  {
    "source": "ཕལ་གྱིས་ཐོས་ཏེ་ཇི་ལྟར་བསམ་ཀྱང་བདེན་ཞིང་ཟབ་པར་ཡིད་ཆེས་པར་མི་འགྱུར་རོ།",
    "target": "ཕལ་ གྱིས་ ཐོས་ ཏེ་ ཇི་ ལྟ ར་ བསམ་ ཀྱང་ བདེན་ ཞིང་ ཟབ་པ ར་ ཡིད་ ཆེས་པ ར་ མི་ འགྱུར་ རོ །"
  },
  {
    "source": "ཡིད་ཆེས་པ་དང་ཕལ་གྱི་བློ་ལ་གོ་དཀའ་ཞིང་བདེན་པ་དང་ཟབ་པར་མ་ཤེས་པས་ཉམས་དང་སྦྱར་ནས།",
    "target": "ཡིད་ ཆེས་པ་ དང་ ཕལ་ གྱི་ བློ་ ལ་ གོ་ དཀའ་ ཞིང་ བདེན་པ་ དང་ ཟབ་པ ར་ མ་ ཤེས་པ ས་ ཉམས་ དང་ སྦྱར་ ནས །"
  },
  {
    "source": "ཀུན་ཀྱང་དེ་དང་འདྲ་སྙམ་ནས་ཡོགས་བརྫུན་ཞེས་སྐྱེས་བུ་རབ་ལ་སྐུར་བ་འདེབས་ཤིང་སུན་འབྱིན་པའི་བློ་སྐྱེ་བར་འགྱུར་བས་རབ་ཏུ་གསང་བའི་ཕྱིར་ཡང་གསང་བའི་ཐེག་པ་ཞེས་བཀའ་སྩལ་ཏེ།",
    "target": "ཀུན་ ཀྱང་ དེ་ དང་ འདྲ་ སྙམ་ ནས་ ཡོགས་ བརྫུན་ ཞེས་ སྐྱེས་བུ་ རབ་ ལ་ སྐུར་བ་ འདེབས་ ཤིང་ སུན་ འབྱིན་པ འི་ བློ་ སྐྱེ་བ ར་ འགྱུར་བ ས་ རབ་ ཏུ་ གསང་བ འི་ ཕྱི ར་ ཡང་ གསང་བ འི་ ཐེག་པ་ ཞེས་ བཀའ་ སྩལ་ ཏེ །"
  },
  {
    "source": "དེ་བས་ན་ཆོས་ཐམས་ཅད་ཡེ་ནས་སངས་རྒྱས་པའི་དོན་ལ་རྟོག་པའི་བློ་མ་སྐྱེས་བར་དུ་ཐེག་པ་འོག་མ་བས་འགྲོ་བའི་དོན་བྱས་ན་གདུལ་བྱ་ཆུད་མི་ཟ་བར་སློབ་དཔོན་གྱིས་འཁོར་བའི་སྐྱོན་དང་།",
    "target": "དེ་བ ས་ ན་ ཆོས་ ཐམས་ཅད་ ཡེ་ ནས་ སངས་རྒྱས་པ འི་ དོན་ ལ་ རྟོག་པ འི་ བློ་ མ་ སྐྱེས་བ ར་ དུ་ ཐེག་པ་ འོག་མ་ བས་ འགྲོ་བ འི་ དོན་ བྱས་ ན་ གདུལ་བྱ་ ཆུད་ མི་ ཟ་བ ར་ སློབ་དཔོན་ གྱིས་ འཁོར་བ འི་ སྐྱོན་ དང་ །"
  },
  {
    "source": "མྱ་ངན་ལས་འདས་པའི་ཡོན་ཏན་དང་།",
    "target": "མྱ་ངན་ ལས་ འདས་པ འི་ ཡོན་ཏན་ དང་ །"
  },
  {
    "source": "ཐེག་པ་མཐའ་དག་ལ་མཁས་པར་བྱ་བ་ཡིན་གྱི།",
    "target": "ཐེག་པ་ མཐའ་དག་ ལ་ མཁས་པ ར་ བྱ་བ་ ཡིན་ གྱི །"
  },
  {
    "source": "ཕྱོགས་འགའ་མི་ཤེས་པས་སློབ་དཔོན་གྱིས་བཟུང་དུ་མི་རུང་བར་རྒྱ་ཆེར་འབྱུང་ངོ་།",
    "target": "ཕྱོགས་ འགའ་ མི་ ཤེས་པ ས་ སློབ་དཔོན་ གྱིས་ བཟུང་ དུ་ མི་ རུང་བ ར་ རྒྱ་ ཆེ ར་ འབྱུང་ ངོ་ །"
  },
  {
    "source": "༈ལྟ་བའི་ཁྱད་པར་གྱི་དཀའ་ཐུབ་དང་བརྟུལ་ཞུགས་ཀྱང་བྱེ་བྲག་ཏུ་འགྱུར་ཏེ།",
    "target": "༈ ལྟ་བ འི་ ཁྱད་པར་ གྱི་ དཀའ་ཐུབ་ དང་ བརྟུལ་ཞུགས་ ཀྱང་ བྱེ་བྲག་ ཏུ་ འགྱུར་ ཏེ །"
  },
  {
    "source": "དཀའ་ཐུབ་མེད་པ་ནི།",
    "target": "དཀའ་ཐུབ་ མེད་པ་ ནི །"
  },
  {
    "source": "འཇིག་རྟེན་ཕྱལ་ཕལ་པ་དང་མུར་ཐུག་གོ།",
    "target": "འཇིག་རྟེན་ ཕྱལ་ ཕལ་པ་ དང་ མུར་ ཐུག་ གོ །"
  },
  {
    "source": "དཀའ་ཐུབ་ཡོད་པ་ནི་རྣམ་པ་བཞི་སྟེ་རྒྱང་འཕེན་དང་།",
    "target": "དཀའ་ཐུབ་ ཡོད་པ་ ནི་ རྣམ་པ་ བཞི་ སྟེ་ རྒྱང་ འཕེན་ དང་ །"
  },
  {
    "source": "མུ་སྟེགས་པ་སྟེ།",
    "target": "མུ་སྟེགས་པ་ སྟེ །"
  },
  {
    "source": "འཇིག་རྟེན་གྱི་དཀའ་ཐུབ་དང་།",
    "target": "འཇིག་རྟེན་ གྱི་ དཀའ་ཐུབ་ དང་ །"
  },
  {
    "source": "ཉན་ཐོས་ཀྱི་དཀའ་ཐུབ་དང་།",
    "target": "ཉན་ཐོས་ ཀྱི་ དཀའ་ཐུབ་ དང་ །"
  },
  {
    "source": "བྱང་ཆུབ་སེམས་དཔའི་དཀའ་ཐུབ་དང་།",
    "target": "བྱང་ཆུབ་སེམས་ དཔ འི་ དཀའ་ཐུབ་ དང་ །"
  },
  {
    "source": "བླ་ན་མེད་པའི་བཀའ་༼༢༦༽ཐུབ་པོ།",
    "target": "བླ་ ན་ མེད་པ འི་ བཀའ་ ༼ ༢༦ ༽ ཐུབ་པོ །"
  },
  {
    "source": "དེ་ལ་ཕྱལ་བ་ནི་རྒྱུ་འབྲས་ལ་རྨོངས་པའི་ཕྱིར་དཀའ་ཐུབ་མེད་པའོ།",
    "target": "དེ་ ལ་ ཕྱལ་བ་ ནི་ རྒྱུ་འབྲས་ ལ་ རྨོངས་པ འི་ ཕྱི ར་ དཀའ་ཐུབ་ མེད་པ འོ །"
  },
  {
    "source": "མུར་ཐུག་པ་ནི་ཆད་པར་ལྟ་བའི་ཕྱིར་དཀའ་ཐུབ་མེད་པའོ།།",
    "target": "མུར་ཐུག་པ་ ནི་ ཆད་པ ར་ ལྟ་བ འི་ ཕྱི ར་ དཀའ་ཐུབ་ མེད་པ འོ ། །"
  },
  {
    "source": "རྒྱང་འཕེན་པ་ནི་ཚེ་འདིའི་ཁྱད་པར་སྒྲུབ་པའི་ཕྱིར་གཙང་སྦྲ་ལ་སོགས་པའི་དཀའ་ཐུབ་ཅན་ནོ།།",
    "target": "རྒྱང་ འཕེན་པ་ ནི་ ཚེ་ འདི འི་ ཁྱད་པ ར་ སྒྲུབ་པ འི་ ཕྱི ར་ གཙང་སྦྲ་ ལ་ སོགས་པ འི་ དཀའ་ཐུབ་ ཅན་ ནོ ། །"
  },
  {
    "source": "མུ་སྟེགས་ན་བདག་རྟག་པ་ཞིག་ཡོད་པ་དེ་དག་པར་བྱ་བའི་ཕྱིར།",
    "target": "མུ་སྟེགས་ ན་ བདག་ རྟག་པ་ ཞིག་ ཡོད་པ་ དེ་ དག་པ ར་ བྱ་བ འི་ ཕྱི ར །"
  },
  {
    "source": "ལུས་སུན་འབྱིན་ཅིང་མེ་ལྔ་བརྟེན་པ་ལ་སོགས་པའི་དཀའ་ཐུབ་དང་།",
    "target": "ལུས་ སུན་ འབྱིན་ ཅིང་ མེ་ ལྔ་ བརྟེན་པ་ ལ་ སོགས་པ འི་ དཀའ་ཐུབ་ དང་ །"
  },
  {
    "source": "བརྟུལ་ཞུགས་ལོག་པར་སྤྱོད་པའོ།།",
    "target": "བརྟུལ་ཞུགས་ ལོག་པ ར་ སྤྱོད་པ འོ ། །"
  },
  {
    "source": "ཉན་ཐོས་ཀྱི་དཀའ་ཐུབ་ནི།",
    "target": "ཉན་ཐོས་ ཀྱི་ དཀའ་ཐུབ་ ནི །"
  },
  {
    "source": "འདུལ་བ་ལས།",
    "target": "འདུལ་བ་ ལས །"
  },
  {
    "source": "སྡིག་པ་ཅི་ཡང་མི་བྱ་སྟེ།།",
    "target": "སྡིག་པ་ ཅི་ ཡང་ མི་ བྱ་ སྟེ ། །"
  },
  {
    "source": "དགེ་བ་ཕུན་སུམ་ཚོགས་པར་སྤྱད།།",
    "target": "དགེ་བ་ ཕུན་སུམ་ཚོགས་པ ར་ སྤྱད ། །"
  },
  {
    "source": "རང་གི་སེམས་ནི་ཡོངས་སུ་འདུལ།།",
    "target": "རང་ གི་ སེམས་ ནི་ ཡོངས་ སུ་ འདུལ ། །"
  },
  {
    "source": "འདི་ནི་སངས་རྒྱས་བསྟན་པ་ཡིན།།",
    "target": "འདི་ ནི་ སངས་རྒྱས་ བསྟན་པ་ ཡིན ། །"
  },
  {
    "source": "ཞེས་འབྱུང་སྟེ།",
    "target": "ཞེས་ འབྱུང་ སྟེ །"
  },
  {
    "source": "དགེ་བ་དང་མི་དགེ་བའི་ཆོས་ཐམས་ཅད་ཀུན་རྫོབ་དང་དོན་དམ་པར་གཉིས་ཀ་སོ་སོར་ཡོད་པར་ལྟ་བ་དང་།",
    "target": "དགེ་བ་ དང་ མི་ དགེ་བ འི་ ཆོས་ ཐམས་ཅད་ ཀུན་ རྫོབ་ དང་ དོན་དམ་པ ར་ གཉིས་ ཀ་ སོ་སོ ར་ ཡོད་པ ར་ ལྟ་བ་ དང་ །"
  },
  {
    "source": "དགེ་བ་ནི་སྤྱོད་མི་དགེ་བ་ནི་སྤང་པའི་དཀའ་ཐུབ་དང་བརྟུལ་ཞུགས་སྤྱོད་པའོ།།",
    "target": "དགེ་བ་ ནི་ སྤྱོད་ མི་ དགེ་བ་ ནི་ སྤང་པ འི་ དཀའ་ཐུབ་ དང་ བརྟུལ་ཞུགས་ སྤྱོད་པ འོ ། །"
  },
  {
    "source": "བྱང་ཆུབ་སེམས་དཔའི་དཀའ་ཐུབ་ནི།།",
    "target": "བྱང་ཆུབ་སེམས་ དཔ འི་ དཀའ་ཐུབ་ ནི ། །"
  },
  {
    "source": "བྱང་ཆུབ་སེམས་དཔའི་སྡོམ་པ་ལས།།",
    "target": "བྱང་ཆུབ་སེམས་ དཔ འི་ སྡོམ་པ་ ལས ། །"
  },
  {
    "source": "རྐྱེན་དུ་འཚམ་པར་དོན་མི་བྱེད།།",
    "target": "རྐྱེན་ དུ་ འཚམ་པ ར་ དོན་ མི་ བྱེད ། །"
  },
  {
    "source": "རྫུ་འཕྲུལ་བསྡིགས་ལ་སོགས་མི་བྱེད།།",
    "target": "རྫུ་འཕྲུལ་ བསྡིགས་ ལ་ སོགས་ མི་ བྱེད ། །"
  },
  {
    "source": "སྙིང་རྗེར་ལྡན་ཞིང་བྱམས་ཕྱིར་དང་།།",
    "target": "སྙིང་རྗེ ར་ ལྡན་ ཞིང་ བྱམས་ ཕྱི ར་ དང་ ། །"
  },
  {
    "source": "སེམས་དགེ་བ་ལ་ཉེས་པ་མེད།།",
    "target": "སེམས་ དགེ་བ་ ལ་ ཉེས་པ་ མེད ། །"
  },
  {
    "source": "ཅེས་འབྱུང་སྟེ།",
    "target": "ཅེས་ འབྱུང་ སྟེ །"
  },
  {
    "source": "སྙིང་རྗེ་ཆེན་པོས་ཟིན་ན་ཆོས་ཐམས་ཅད་དགེ་བ་དང་མི་དགེ་བ་གང་སྤྱད་ཀྱང་སྡོམ་པ་ཉམས་པར་མི་འགྱུར་ཏེ།",
    "target": "སྙིང་རྗེ་ ཆེན་པོ ས་ ཟིན་ ན་ ཆོས་ ཐམས་ཅད་ དགེ་བ་ དང་ མི་ དགེ་བ་ གང་ སྤྱད་ ཀྱང་ སྡོམ་པ་ ཉམས་པ ར་ མི་ འགྱུར་ ཏེ །"
  },
  {
    "source": "བྱང་ཆུབ་སེམས་དཔའི་སྡོམ་པ་ནི།",
    "target": "བྱང་ཆུབ་སེམས་ དཔ འི་ སྡོམ་པ་ ནི །"
  },
  {
    "source": "མདོར་ན་སྙིང་རྗེ་ཆེན་པོས་གཞི་བཟུང་ནས་སྤྱོད་དོ།།",
    "target": "མདོ ར་ ན་ སྙིང་རྗེ་ ཆེན་པོ ས་ གཞི་ བཟུང་ ནས་ སྤྱོད་ དོ ། །"
  },
  {
    "source": "བླ་ན་མེད་པའི་དཀའ་ཐུབ་ནི།",
    "target": "བླ་ ན་ མེད་པ འི་ དཀའ་ཐུབ་ ནི །"
  },
  {
    "source": "དམ་ཚིག་ཆེན་པོའི་མདོ་ལས།",
    "target": "དམ་ཚིག་ ཆེན་པོ འི་ མདོ་ ལས །"
  },
  {
    "source": "སངས་རྒྱས་ཐེག་པ་རབ་ངེས་ན།།",
    "target": "སངས་རྒྱས་ ཐེག་པ་ རབ་ ངེས་ ན ། །"
  },
  {
    "source": "ཉོན་མོངས་འདོད་ལྔ་ཀུན་སྤྱད་ཀྱང་།།",
    "target": "ཉོན་མོངས་ འདོད་ ལྔ་ ཀུན་ སྤྱད་ ཀྱང་ ། །"
  },
  {
    "source": "པདྨ་ལ་ནི་འདམ་བཞིན་ཏེ།།",
    "target": "པདྨ་ ལ་ ནི་ འདམ་ བཞིན་ ཏེ ། །"
  },
  {
    "source": "དེ་ལ་ཚུལ་ཁྲིམས་ཕུན་སུམ་ཚོགས།",
    "target": "དེ་ ལ་ ཚུལ་ཁྲིམས་ ཕུན་སུམ་ ཚོགས །"
  },
  {
    "source": "ཞེས་འབྱུང་སྟེ།",
    "target": "ཞེས་ འབྱུང་ སྟེ །"
  },
  {
    "source": "ཆོས་ཐམས་ཅད་ཡེ་ནས་མཉམ་པ་ཉིད་ཀྱི་ཕྱིར།",
    "target": "ཆོས་ ཐམས་ཅད་ ཡེ་ ནས་ མཉམ་པ་ ཉིད་ ཀྱི་ ཕྱི ར །"
  },
  {
    "source": "སྙིང་རྗེ་ནི་བསྟེན་དུ་མེད་ལ།",
    "target": "སྙིང་རྗེ་ ནི་ བསྟེན་ དུ་ མེད་ ལ །"
  },
  {
    "source": "ཞེ་སྡང་ནི་སྤང་དུ་མེད་དེ།",
    "target": "ཞེ་སྡང་ ནི་ སྤང་ དུ་ མེད་ དེ །"
  },
  {
    "source": "དེ་ལྟར་མ་རྟོག་པ་ལ་ཐུགས་༼༢༧༽རྗེ་མི་འབྱུང་བར་མ་ཡིན་ཏེ།",
    "target": "དེ་ ལྟ ར་ མ་ རྟོག་པ་ ལ་ ཐུགས་ ༼ ༢༧ ༽ རྗེ་ མི་ འབྱུང་བ ར་ མ་ ཡིན་ ཏེ །"
  },
  {
    "source": "ཇི་ལྟར་བལྟས་པས་ཡེ་ནས་རྣམ་པར་རྟོག་པ་དང་མི་རྟོག་པ་བཞིན་དུ་དཀའ་ཐུབ་དང་བརྟུལ་ཞུགས་ཀྱང་དེ་ལྟར་རྣམ་པར་དག་པ་དང་མ་དག་པ་སྤྱོད་དོ།།",
    "target": "ཇི་ ལྟ ར་ བལྟས་པ ས་ ཡེ་ ནས་ རྣམ་པ ར་ རྟོག་པ་ དང་ མི་ རྟོག་པ་ བཞིན་ དུ་ དཀའ་ཐུབ་ དང་ བརྟུལ་ཞུགས་ ཀྱང་ དེ་ ལྟ ར་ རྣམ་པ ར་ དག་པ་ དང་ མ་ དག་པ་ སྤྱོད་ དོ ། །"
  },
  {
    "source": "ལྟ་བའི་ཕྲེང་བ་གསང་བ་འདི།།",
    "target": "ལྟ་བ འི་ ཕྲེང་བ་ གསང་བ་ འདི ། །"
  },
  {
    "source": "དམུས་ལོང་རང་བྱས་མིག་རྙེད་ལྟར།།",
    "target": "དམུས་ལོང་ རང་ བྱས་ མིག་ རྙེད་ ལྟ ར ། །"
  },
  {
    "source": "ཤེས་རབ་ཐབས་ཀྱི་རྩལ་འཆང་བའི།།",
    "target": "ཤེས་རབ་ ཐབས་ ཀྱི་ རྩལ་ འཆང་ བ འི ། །"
  },
  {
    "source": "སྐྱེས་མཆོག་ཡོད་ན་འཕྲད་གྱུར་ཅིག།",
    "target": "སྐྱེས་མཆོག་ ཡོད་ ན་ འཕྲད་ གྱུར་ ཅིག །"
  },
  {
    "source": "ལྟ་བའི་ཕྲེང་བ་ཞེས་བྱ་བའི་མན་ངག་རྫོགས་སོ།།",
    "target": "ལྟ་བ འི་ ཕྲེང་བ་ ཞེས་ བྱ་བ འི་ མན་ངག་ རྫོགས་ སོ ། །"
  },
  {
    "source": "།།",
    "target": "། །"
  }
]
