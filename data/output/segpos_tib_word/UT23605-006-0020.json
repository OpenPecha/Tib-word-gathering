[
  {
    "source": "༄༅།།",
    "target": "༄༅ ། །"
  },
  {
    "source": "ཞེན་པ་བཞི་བྲལ་གྱི་བརྒྱུད་འདེབས་བཞུགས་སོ།།",
    "target": "ཞེན་པ་ བཞི་ བྲལ་ གྱི་ བརྒྱུད་ འདེབས་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "འགྲོ་བའི་བླ་མ་སྟོན་པ་རྫོགས་སངས་རྒྱས།།",
    "target": "འགྲོ་བ འི་ བླ་མ་ སྟོན་པ་ རྫོགས་ སངས་ རྒྱས ། །"
  },
  {
    "source": "རྒྱལ་སྲས་ཐུ་བོ་མགོན་པོ་འཇམ་པའི་དབྱངས།།",
    "target": "རྒྱལ་སྲས་ ཐུ་བོ་ མགོན་པོ་ འཇམ་པ འི་ དབྱངས ། །"
  },
  {
    "source": "དེ་ཡིས་རྗེས་བཟུང་རྗེ་བཙུན་ས་སྐྱ་པ།།",
    "target": "དེ་ ཡིས་ རྗེས་ བཟུང་ རྗེ་བཙུན་ ས་སྐྱ་པ ། །"
  },
  {
    "source": "སྐྱབས་མཆོག་མཚུངས་མེད་གསུམ་ལ་གསོལ་བ་འདེབས།།",
    "target": "སྐྱབས་ མཆོག་ མཚུངས་མེད་ གསུམ་ ལ་ གསོལ་བ་ འདེབས ། །"
  },
  {
    "source": "རིག་པའི་གནས་ལྔ་མཐར་ཕྱིན་བསོད་ནམས་རྩེ།།",
    "target": "རིག་པ འི་ གནས་ ལྔ་ མཐ ར་ ཕྱིན་ བསོད་ནམས་ རྩེ ། །"
  },
  {
    "source": "མདོ་རྒྱུད་ཀུན་མཁྱེན་རྗེ་བཙུན་རིན་པོ་ཆེ།།",
    "target": "མདོ་རྒྱུད་ ཀུན་ མཁྱེན་ རྗེ་བཙུན་ རིན་པོ་ཆེ ། །"
  },
  {
    "source": "ཐུབ་དབང་གཉིས་པ་ས་སྐྱ་པཎྜི་ཏ།།",
    "target": "ཐུབ་དབང་ གཉིས་པ་ ས་སྐྱ་པཎྜི་ཏ ། །"
  },
  {
    "source": "རྒྱལ་བའི་རྒྱལ་ཚབ་གསུམ་ལ་གསོལ་བ་འདེབས།།",
    "target": "རྒྱལ་བ འི་ རྒྱལ་ཚབ་ གསུམ་ ལ་ གསོལ་བ་ འདེབས ། །"
  },
  {
    "source": "བསྟན་པའི་མངའ་བདག་འཕགས་པ་རིན་པོ་ཆེ།།",
    "target": "བསྟན་པ འི་ མངའ་བདག་ འཕགས་པ་ རིན་པོ་ཆེ ། །"
  },
  {
    "source": "ཐོས་བསམ་བསྒོམ་པས་རྒྱུད་ཕྱུག་དཀོན་མཆོག་དཔལ།།",
    "target": "ཐོས་བསམ་ བསྒོམ་ པ ས་ རྒྱུད་ ཕྱུག་ དཀོན་མཆོག་ དཔལ ། །"
  },
  {
    "source": "དངོས་གྲུབ་མཆོག་བརྙེས་ཆོས་རྗེ་བྲག་ཕུག་པ།།",
    "target": "དངོས་གྲུབ་ མཆོག་ བརྙེས་ ཆོས་རྗེ་ བྲག་ཕུག་ པ ། །"
  },
  {
    "source": "མཁས་གྲུབ་དམ་པ་གསུམ་ལ་གསོལ་བ་འདེབས།།",
    "target": "མཁས་གྲུབ་ དམ་པ་ གསུམ་ ལ་ གསོལ་བ་ འདེབས ། །"
  },
  {
    "source": "སྐྱེ་རྒུའི་གཙུག་རྒྱན་བསོད་ནམས་རྒྱལ་མཚན་དང་།།",
    "target": "སྐྱེ་རྒུ འི་ གཙུག་རྒྱན་ བསོད་ནམས་རྒྱལ་མཚན་ དང་ ། །"
  },
  {
    "source": "གདམས་པའི་དབང་ཕྱུག་དཔལ་ལྡན་ཚུལ་ཁྲིམས་ཞབས།།",
    "target": "གདམས་པ འི་ དབང་ཕྱུག་ དཔལ་ལྡན་ ཚུལ་ཁྲིམས་ ཞབས ། །"
  },
  {
    "source": "ཐམས་ཅད་མཁྱེན་པ་ཡེ་ཤེས་རྒྱལ་མཚན་ཏེ།།",
    "target": "ཐམས་ཅད་ མཁྱེན་པ་ ཡེ་ཤེས་རྒྱལ་མཚན་ ཏེ ། །"
  },
  {
    "source": "འདྲེན་མཆོག་བླ་མ་གསུམ་ལ་གསོལ་བ་འདེབས།།",
    "target": "འདྲེན་ མཆོག་ བླ་མ་ གསུམ་ ལ་ གསོལ་བ་ འདེབས ། །"
  },
  {
    "source": "དཔལ་ལྡན་བླ་མའི་ཚོགས་ལ་གསོལ་འདེབས་ཀྱི།།",
    "target": "དཔལ་ལྡན་བླ་མ འི་ ཚོགས་ ལ་ གསོལ་ འདེབས་ ཀྱི ། །"
  },
  {
    "source": "མྱུར་མགྱོགས་ཐུགས་རྗེའི་སྤྱན་གྱིས་ལེགས་གཟིགས་ནས།།",
    "target": "མྱུར་ མགྱོགས་ ཐུགས་རྗེ འི་ སྤྱན་ གྱིས་ ལེགས་ གཟིགས་ ནས ། །"
  },
  {
    "source": "ཕུང་ཁྲོལ་གཞིར་གྱུར་ཚེ་འདིའི་སྣང་བ་ལ།།",
    "target": "ཕུང་ ཁྲོལ་ གཞི ར་ གྱུར་ ཚེ་ འདི འི་ སྣང་བ་ ལ ། །"
  },
  {
    "source": "ཞེན་པ་གཏིང་ནས་ལོག་པར་བྱིན་གྱིས་རློབས།།",
    "target": "ཞེན་པ་ གཏིང་ ནས་ ལོག་པ ར་ བྱིན་ གྱིས་ རློབས ། །"
  },
  {
    "source": "ཅུང་ཟད་ཙམ་ཡང་བདེ་བའི་སྐབས་མེད་ཅིང་།།",
    "target": "ཅུང་ཟད་ ཙམ་ ཡང་ བདེ་བ འི་ སྐབས་ མེད་ ཅིང་ ། །"
  },
  {
    "source": "བཟོད་དཀའི་སྡུག་བསྔལ་ཤིན་ཏུ་མི་བཟད་པས།།",
    "target": "བཟོད་ དཀ འི་ སྡུག་བསྔལ་ ཤིན་ ཏུ་ མི་ བཟད་པ ས ། །"
  },
  {
    "source": "རྒྱུན་ཏུ་གདུང་བྱེད་ཁམས་གསུམ་འཁོར་བ་ལ།།",
    "target": "རྒྱུན་ ཏུ་ གདུང་ བྱེད་ ཁམས་ གསུམ་ འཁོར་བ་ ལ ། །"
  },
  {
    "source": "ངེས་འབྱུང་དྲག་པོ་སྐྱེ་བར་བྱིན་གྱིས་རློབས།།",
    "target": "ངེས་འབྱུང་ དྲག་པོ་ སྐྱེ་བ ར་ བྱིན་ གྱིས་ རློབས ། །"
  },
  {
    "source": "སྲས་བཅས་རྒྱལ་བའི་བགྲོད་པ་གཅིག་པའི་ལམ།།",
    "target": "སྲས་ བཅས་ རྒྱལ་བ འི་ བགྲོད་པ་ གཅིག་པ འི་ ལམ ། །"
  },
  {
    "source": "བདག་གཞན་མཉམ་དང་བརྗེ་བའི་བྱང་ཆུབ་སེམས།།",
    "target": "བདག་གཞན་ མཉམ་ དང་ བརྗེ་བ འི་ བྱང་ཆུབ་སེམས ། །"
  },
  {
    "source": "མ་གྱུར་འགྲོ་བའི་དོན་ཏུ་ལེགས་བསྒོམས་ནས།།",
    "target": "མ་ གྱུར་ འགྲོ་བ འི་ དོན་ ཏུ་ ལེགས་ བསྒོམས་ ནས ། །"
  },
  {
    "source": "རང་དོན་ཡིད་བྱེད་བྲལ་བར་བྱིན་གྱིས་རློབས།",
    "target": "རང་དོན་ ཡིད་ བྱེད་ བྲལ་བ ར་ བྱིན་ གྱིས་ རློབས །"
  },
  {
    "source": "༼༣༠༦༽ཆོས་ཀུན་གདོད་ནས་རྨི་ལམ་སྒྱུ་མ་ལྟར།།",
    "target": "༼ ༣༠༦ ༽ ཆོས་ ཀུན་ གདོད་ ནས་ རྨི་ལམ་ སྒྱུ་མ་ ལྟ ར ། །"
  },
  {
    "source": "སྣང་ཡང་བདེན་མེད་སྟོང་པར་ཐག་ཆོད་ནས།།",
    "target": "སྣང་ ཡང་ བདེན་ མེད་ སྟོང་པ ར་ ཐག་ ཆོད་ ནས ། །"
  },
  {
    "source": "ཕྱོགས་འཛིན་ཀུན་བྲལ་ཟུང་འཇུག་དབུ་མའི་ལམ།།",
    "target": "ཕྱོགས་ འཛིན་ ཀུན་ བྲལ་ ཟུང་འཇུག་ དབུ་མ འི་ ལམ ། །"
  },
  {
    "source": "ཡང་དག་རྒྱུད་ལ་སྐྱེ་བར་བྱིན་གྱིས་རློབས།",
    "target": "ཡང་དག་ རྒྱུད་ ལ་ སྐྱེ་བ ར་ བྱིན་ གྱིས་ རློབས །"
  },
  {
    "source": "འབྲས་བུའི་ཁ་སྐོང་ནི།",
    "target": "འབྲས་བུ འི་ ཁ་ སྐོང་ ནི །"
  },
  {
    "source": "དེ་ལྟར་བསྒོམས་པས་བློ་སེམས་ཆོས་འགྲོ་ཞིང་།།",
    "target": "དེ་ ལྟ ར་ བསྒོམས་པ ས་ བློ་ སེམས་ ཆོས་ འགྲོ་ ཞིང་ ། །"
  },
  {
    "source": "ཆོས་ཀུན་ལམ་འགྲོ་ལམ་གྱི་འཁྲུལ་པ་ཀུན།།",
    "target": "ཆོས་ ཀུན་ ལམ་འགྲོ་ ལམ་ གྱི་ འཁྲུལ་པ་ ཀུན ། །"
  },
  {
    "source": "སོ་སོར་སེལ་ནས་འཁྲུལ་སྣང་སངས་རྒྱས་ཀྱི།།",
    "target": "སོ་སོ ར་ སེལ་ ནས་ འཁྲུལ་སྣང་ སངས་རྒྱས་ ཀྱི ། །"
  },
  {
    "source": "ཡེ་ཤེས་ཆེན་པོར་འཆར་བར་བྱིན་གྱིས་རློབས།",
    "target": "ཡེ་ཤེས་ ཆེན་པོ ར་ འཆར་བ ར་ བྱིན་ གྱིས་ རློབས །"
  },
  {
    "source": "ཞེས་པ་འདི་ནི་ཞེན་པ་བཞི་བྲལ་གྱི་གདམས་པའི་བླ་མ་བརྒྱུད་པ་ལ་གསོལ་བ་འདེབས་པའི་ཚིག་དགེ་སློང་ཀུན་དགའ་བཟང་པོས་དཔལ་ལྡན་ས་སྐྱར་སྦྱར་བའོ།།",
    "target": "ཞེས་ པ་ འདི་ ནི་ ཞེན་པ་ བཞི་ བྲལ་ གྱི་ གདམས་པ འི་ བླ་མ་ བརྒྱུད་པ་ ལ་ གསོལ་བ་ འདེབས་པ འི་ ཚིག་ དགེ་སློང་ ཀུན་དགའ་ བཟང་པོ ས་ དཔལ་ལྡན་ས་སྐྱ ར་ སྦྱར་ བ འོ ། །"
  },
  {
    "source": "ངོར་ཆེན་ཐམས་ཅད་མཁྱེན་པ་ཀུན་དགའ་བཟང་པོས་མཛད་པའི་བློ་སྦྱོང་ཞེན་པ་བཞི་བྲལ་གྱི་བརྒྱུད་འདེབས་ཀྱི་ཁ་སྐོང་ནི།",
    "target": "ངོར་ ཆེན་ ཐམས་ཅད་ མཁྱེན་པ་ ཀུན་དགའ་ བཟང་པོ ས་ མཛད་པ འི་ བློ་སྦྱོང་ ཞེན་པ་ བཞི་ བྲལ་ གྱི་ བརྒྱུད་ འདེབས་ ཀྱི་ ཁ་ སྐོང་ ནི །"
  },
  {
    "source": "འདྲེན་མཆོག་བླ་མ་གསུམ་ལ་གསོལ་བ་འདེབས།",
    "target": "འདྲེན་ མཆོག་ བླ་མ་ གསུམ་ ལ་ གསོལ་བ་ འདེབས །"
  },
  {
    "source": "ཅེས་པའི་མཚམས་རྒྱལ་བས་ལུང་བསྟན་ཀུན་མཁྱེན་ཨེ་ཝཾ་པ།།",
    "target": "ཅེས་ པ འི་ མཚམས་ རྒྱལ་བ ས་ ལུང་བསྟན་ ཀུན་ མཁྱེན་ ཨེ་ཝཾ་པ ། །"
  },
  {
    "source": "དེ་སྲས་ཐུ་བོ་དཀོན་མཆོག་རྒྱལ་མཚན་དཔལ།།",
    "target": "དེ་ སྲས་ ཐུ་བོ་ དཀོན་མཆོག་ རྒྱལ་མཚན་ དཔལ ། །"
  },
  {
    "source": "སྨྲ་བའི་ཉི་མ་བསོད་ནམས་སེང་གེ་སྟེ།།",
    "target": "སྨྲ་བ འི་ ཉི་མ་ བསོད་ནམས་ སེང་གེ་ སྟེ ། །"
  },
  {
    "source": "རིག་གྲོལ་མཐར་ཕྱིན་གསུམ་ལ་གསོལ་བ་འདེབས།།",
    "target": "རིག་ གྲོལ་ མཐ ར་ ཕྱིན་ གསུམ་ ལ་ གསོལ་བ་ འདེབས ། །"
  },
  {
    "source": "འཇམ་པའི་དབྱངས་དངོས་སངས་རྒྱས་རིན་ཆེན་དང་།།",
    "target": "འཇམ་པ འི་ དབྱངས་ དངོས་ སངས་རྒྱས་ རིན་ཆེན་ དང་ ། །"
  },
  {
    "source": "སེམས་དཔའ་ཆེན་པོ་ནམ་མཁའ་དབང་ཕྱུག་ཞབས།།",
    "target": "སེམས་དཔའ་ ཆེན་པོ་ ནམ་མཁའ་ དབང་ཕྱུག་ ཞབས ། །"
  },
  {
    "source": "ལུང་རིག་མངའ་བདག་ཀུན་དགའ་ལེགས་གྲུབ་སྟེ།།",
    "target": "ལུང་ རིག་ མངའ་བདག་ ཀུན་དགའ་ ལེགས་ གྲུབ་ སྟེ ། །"
  },
  {
    "source": "བསྟན་པའི་གསལ་བྱེད་གསུམ་ལ་གསོལ་བ་འདེབས།།",
    "target": "བསྟན་པ འི་ གསལ་བྱེད་ གསུམ་ ལ་ གསོལ་བ་ འདེབས ། །"
  },
  {
    "source": "རིག་པར་སྨྲ་བ་ཀུན་དགའ་ཆོས་གྲགས་དང་།།",
    "target": "རིག་པ ར་ སྨྲ་བ་ ཀུན་དགའ་ ཆོས་གྲགས་ དང་ ། །"
  },
  {
    "source": "གྲུབ་པའི་དབང་ཕྱུག་ཀུན་དགའ་རྣམ་པར་རྒྱལ།།",
    "target": "གྲུབ་པ འི་ དབང་ཕྱུག་ ཀུན་དགའ་ རྣམ་པ ར་ རྒྱལ ། །"
  },
  {
    "source": "མཁྱེན་རབ་མཐར་ཕྱིན་བསྟན་འཛིན་བཟང་པོ་སྟེ།།",
    "target": "མཁྱེན་རབ་ མཐ ར་ ཕྱིན་ བསྟན་འཛིན་ བཟང་པོ་ སྟེ ། །"
  },
  {
    "source": "རྣམ་འདྲེན་དམ་པ་གསུམ་ལ་གསོལ་བ་འདེབས།།",
    "target": "རྣམ་འདྲེན་ དམ་པ་ གསུམ་ ལ་ གསོལ་བ་ འདེབས ། །"
  },
  {
    "source": "མཁའ་ཤིང་གྲུབ་བརྙེས་ངག་དབང་ལྷུན་གྲུབ་དང་།",
    "target": "མཁའ་ ཤིང་ གྲུབ་ བརྙེས་ ངག་དབང་ལྷུན་གྲུབ་ དང་ །"
  },
  {
    "source": "ཀུན་གཟིགས་ཆོས་ཀྱི་ཉི་མ་རྨོར་ཆེན་རྗེ།།",
    "target": "ཀུན་ གཟིགས་ ཆོས་ ཀྱི་ ཉི་མ་ རྨོ ར་ ཆེན་ རྗེ ། །"
  },
  {
    "source": "གདམས་པ་རྒྱ་མཚོའི་འབྱུང་གནས་གནས་གསར་བ།།",
    "target": "གདམས་པ་ རྒྱ་མཚོ འི་ འབྱུང་གནས་ གནས་ གསར་བ ། །"
  },
  {
    "source": "མཚུངས་མེད་བླ་མ་གསུམ་ལ་གསོལ་བ་འདེབས།།",
    "target": "མཚུངས་མེད་ བླ་མ་ གསུམ་ ལ་ གསོལ་བ་ འདེབས ། །"
  },
  {
    "source": "སྙིགས་དུས་བསྟན་པའི་སྲོག་ཤིང་ཀུན་བློའི་ཞབས།།",
    "target": "སྙིགས་དུས་ བསྟན་པ འི་ སྲོག་ཤིང་ ཀུན་ བློ འི་ ཞབས ། །"
  },
  {
    "source": "རྗེ་༼༣༠༧༽བཙུན་འཆི་མེད་བསྟན་པའི་ཉི་མ་དང་།།",
    "target": "རྗེ་ ༼ ༣༠༧ ༽ བཙུན་ འཆི་མེད་ བསྟན་པ འི་ ཉི་མ་ དང་ ། །"
  },
  {
    "source": "འཇམ་དཔལ་གཞོན་ནུ་རྡོ་རྗེ་རིན་ཆེན་ཏེ།།",
    "target": "འཇམ་དཔལ་ གཞོན་ནུ་ རྡོ་རྗེ་ རིན་ཆེན་ ཏེ ། །"
  },
  {
    "source": "སྐྱེ་རྒུའི་འདྲེན་མཆོག་གསུམ་ལ་གསོལ་བ་འདེབས།།",
    "target": "སྐྱེ་རྒུ འི་ འདྲེན་ མཆོག་ གསུམ་ ལ་ གསོལ་བ་ འདེབས ། །"
  },
  {
    "source": "བྱམས་པའི་ཐུགས་རྗེས་སྲས་བཅས་རྒྱལ་བ་ཀུན།།",
    "target": "བྱམས་པ འི་ ཐུགས་རྗེ ས་ སྲས་ བཅས་ རྒྱལ་བ་ ཀུན ། །"
  },
  {
    "source": "ལྷར་བཅས་དགའ་བའི་བསྟན་འཛིན་མཆོག་གི་སྐུར།།",
    "target": "ལྷ ར་ བཅས་ དགའ་བ འི་ བསྟན་འཛིན་ མཆོག་ གི་ སྐུར ། །"
  },
  {
    "source": "ཡོངས་ཤར་སྐྱབས་གནས་རྒྱ་མཚོའི་བདག་ཉིད་ཆེ།།",
    "target": "ཡོངས་ ཤར་ སྐྱབས་ གནས་ རྒྱ་མཚོ འི་ བདག་ཉིད་ཆེ ། །"
  },
  {
    "source": "མཁན་ཆེན་ཐམས་ཅད་མཁྱེན་པར་གསོལ་བ་འདེབས།།",
    "target": "མཁན་ཆེན་ ཐམས་ཅད་ མཁྱེན་པ ར་ གསོལ་བ་ འདེབས ། །"
  },
  {
    "source": "དཔལ་ལྡན་བླ་མའི་ཚོགས་ལ་སོགས་སྦྲེལ་ལོ།།",
    "target": "དཔལ་ལྡན་བླ་མ འི་ ཚོགས་ ལ་ སོགས་ སྦྲེལ་ ལོ ། །"
  },
  {
    "source": "ཅེས་པའང་དགེ་སློང་བྱ་བྲལ་བ་མཁྱེན་བརྩེའི་དབང་པོས་དཔལ་ལྡན་ལྷུན་གྲུབ་སྟེང་གི་བླ་བྲང་ཕན་བདེ་ཀུན་ཁྱབ་གླིང་དུ་བྲིས་པ་ཤུ་བྷཾ།",
    "target": "ཅེས་ པ འང་ དགེ་སློང་ བྱ་ བྲལ་བ་ མཁྱེན་བརྩེ འི་ དབང་པོ ས་ དཔལ་ལྡན་ ལྷུན་གྲུབ་ སྟེང་ གི་ བླ་བྲང་ ཕན་བདེ་ ཀུན་ ཁྱབ་ གླིང་ དུ་ བྲིས་པ་ ཤུ་བྷཾ །"
  }
]
