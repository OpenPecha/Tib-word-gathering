[
  {
    "source": "དགོངས་གཏེར་ཐུགས་ཀྱི་ཀློང་གསལ་གྱི་ཟུར་རྒྱན་གནམ་ཆོས་ཉིད་ནས་ཟུར་དུ་བསྒྲིགས་པ་སྨན་བླའི་ཆོ་ག་བཻཌཱུརྻའི་ཆུ་རྒྱུན་བཞུགས་སོ།།",
    "target": "དགོངས་ གཏེར་ ཐུགས་ ཀྱི་ ཀློང་ གསལ་ གྱི་ ཟུར་ རྒྱན་ གནམ་ ཆོས་ཉིད་ ནས་ ཟུར་ དུ་ བསྒྲིགས་པ་ སྨན་བླ འི་ ཆོ་ག་ བཻཌཱུརྻའི་ ཆུ་རྒྱུན་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "ན་མོ་མ་ཧཱ་བྷཻ་ཥ་ཛྱེ།",
    "target": "ན་མོ་ མ་ཧཱ་ བྷཻ་ཥ་ ཛྱེ །"
  },
  {
    "source": "འདི་ལ་འཛོམ་ན་སྨན་བླའི་ཞལ་ཐང་མདུན་དུ་ཞི་བའི་མཆོད་པ་མཎྜལ་སོགས་ཅི་འབྱོར་བཤམས་པས་ཚོགས་རྫོགས།",
    "target": "འདི་ ལ་ འཛོམ་ ན་ སྨན་བླ འི་ ཞལ་ ཐང་ མདུན་ དུ་ ཞི་བ འི་ མཆོད་པ་ མཎྜལ་ སོགས་ ཅི་ འབྱོར་ བཤམས་པ ས་ ཚོགས་ རྫོགས །"
  },
  {
    "source": "མེད་ན་མདུན་བསྐྱེད་ནམ་མཁར་དམིགས།",
    "target": "མེད་ ན་ མདུན་ བསྐྱེད་ ནམ་ མཁ ར་ དམིགས །"
  },
  {
    "source": "མཆོད་པ་ཡིད་ཀྱིས་སྤྲུལ་ཆོག་པས་ཅི་ཡང་མི་དགོས་སོ།།",
    "target": "མཆོད་པ་ ཡིད་ ཀྱིས་ སྤྲུལ་ ཆོག་པ ས་ ཅི་ ཡང་ མི་ དགོས་ སོ ། །"
  },
  {
    "source": "འདི་བླ་མེད་ལུགས་ཡིན་པས་འདོན་མཁན་ཤ་ཆང་སྤང་བ་དང་།",
    "target": "འདི་ བླ་མེད་ ལུགས་ ཡིན་པ ས་ འདོན་ མཁན་ ཤ་ཆང་ སྤང་བ་ དང་ །"
  },
  {
    "source": "ཁྲུས་དང་ཆབ་ལེན་སོགས་གཙང་སྦྲ་མི་དགོས།",
    "target": "ཁྲུས་ དང་ ཆབ་ ལེན་ སོགས་ གཙང་སྦྲ་ མི་ དགོས །"
  },
  {
    "source": "འོན་ཀྱང་འདིའི་དབང་ལུང་ནི་ངེས་པར་ཐོབ་དགོས་ཏེ།",
    "target": "འོན་ ཀྱང་ འདི འི་ དབང་ལུང་ ནི་ ངེས་པ ར་ ཐོབ་ དགོས་ ཏེ །"
  },
  {
    "source": "བླ་མེད་གསང་སྔགས་ལུགས་ཡིན་པའི་ཕྱིར་རོ།།",
    "target": "བླ་མེད་ གསང་སྔགས་ ལུགས་ ཡིན་པ འི་ ཕྱི ར་ རོ ། །"
  },
  {
    "source": "བདག་མདུན་དུས་གཅིག་ལ་བསྐྱེད་པ་རྙིང་མའི་ལུགས་ཡིན་པས་སོ་སོར་མི་དགོས།",
    "target": "བདག་ མདུན་ དུས་ གཅིག་ ལ་ བསྐྱེད་པ་ རྙིང་མ འི་ ལུགས་ ཡིན་པ ས་ སོ་སོ ར་ མི་ དགོས །"
  },
  {
    "source": "རྙིང་མ་གྱེར་སྒོམ་ཡིན་པས་ཚིག་དོན་ཡིད་ཀྱིས་བསྒོམ་ཞིང་།",
    "target": "རྙིང་མ་ གྱེ ར་ སྒོམ་ ཡིན་པ ས་ ཚིག་དོན་ ཡིད་ ཀྱིས་ བསྒོམ་ ཞིང་ །"
  },
  {
    "source": "ན་མོ༔",
    "target": "ན་མོ ༔"
  },
  {
    "source": "དཀོན་མཆོག་གསུམ་དང་རྩ་བ་གསུམ༔",
    "target": "དཀོན་མཆོག་ གསུམ་ དང་ རྩ་བ་ གསུམ ༔"
  },
  {
    "source": "སྐྱབས་གནས་རྣམས་ལ་སྐྱབས་སུ་མཆི༔",
    "target": "སྐྱབས་ གནས་ རྣམས་ ལ་ སྐྱབས་ སུ་ མཆི ༔"
  },
  {
    "source": "འགྲོ་ཀུན་སངས་རྒྱས་ལ་འགོད་ཕྱིར༔",
    "target": "འགྲོ་ ཀུན་ སངས་རྒྱས་ ལ་ འགོད་ ཕྱི ར ༔"
  },
  {
    "source": "བྱང་ཆུབ་མཆོག་ཏུ་སེམས་བསྐྱེད་དོ༔",
    "target": "བྱང་ཆུབ་ མཆོག་ ཏུ་ སེམས་ བསྐྱེད་ དོ ༔"
  },
  {
    "source": "ཀ་དག་ཀློང་ནས་སྤྲུལ་པ་ཡི༔",
    "target": "ཀ་དག་ ཀློང་ ནས་ སྤྲུལ་པ་ ཡི ༔"
  },
  {
    "source": "གནམ་ས་གང་བའི་མཆོད་པའི་སྤྲིན༔",
    "target": "གནམ་ས་ གང་བ འི་ མཆོད་པ འི་ སྤྲིན ༔"
  },
  {
    "source": "མཎྜལ་རྒྱལ་སྲིད་ལྷ་མོར་བཅས༔",
    "target": "མཎྜལ་ རྒྱལ་སྲིད་ ལྷ་ མོ ར་ བཅས ༔"
  },
  {
    "source": "ཟད་མེད་གྱུར་ཅིག་པཱུ་ཛ་ཧོ༔",
    "target": "ཟད་ མེད་ གྱུར་ ཅིག་ པཱུ་ ཛ་ ཧོ ༔"
  },
  {
    "source": "འགྲོ་ཀུན་བདེ་ལྡན་སྡུག་བསྔལ་བྲལ༔",
    "target": "འགྲོ་ ཀུན་ བདེ་ལྡན་ སྡུག་བསྔལ་ བྲལ ༔"
  },
  {
    "source": "བདེ་ལས་ཉམས་མེད་བཏང་སྙོམས་ཤོག༔",
    "target": "བདེ་ ལ ས་ ཉམས་ མེད་ བཏང་ སྙོམས་ ཤོག ༔"
  },
  {
    "source": "ཨོཾ་སྭཱ་བྷཱ་ཝ་ཤུདྡྷོཿསརྦ་དྷརྨ་སྭཱ་བྷཱ་ཝ་ཤུདྡྷོ྅ཧཾཿསྟོང་པ་ཉིད་དུ་གྱུར༔",
    "target": "ཨོཾ་ སྭཱ་ བྷཱ་ཝ་ ཤུདྡྷོཿ སརྦ་ དྷརྨ་ སྭཱ་ བྷཱ་ཝ་ ཤུདྡྷོ྅ཧཾཿ སྟོང་པ་ཉིད་ དུ་ གྱུར ༔"
  },
  {
    "source": "སྟོང་པའི་ངང་ལས་སྟོང་གསུམ་འདི་ལྟ་ན་སྡུག་གི་ཕོ་བྲང་དུ་གྱུར་པའི་ནང་དུ་སེངྒེའི་ཁྲི་པད་ཟླ་སོ་སོའི་སྟེང་དུ༔",
    "target": "སྟོང་པ འི་ ངང་ ལས་ སྟོང་ གསུམ་ འདི་ ལྟ་ ན་ སྡུག་ གི་ ཕོ་བྲང་ དུ་ གྱུར་པ འི་ ནང་ དུ་ སེངྒེའི་ ཁྲི་ པད་ ཟླ་ སོ་སོ འི་ སྟེང་ དུ ༔"
  },
  {
    "source": "རང་ཉིད་དང་མདུན་བསྐྱེད་ཀྱི་གཙོ་བོ་ཧཱུྃ་མཐིང་ག་ལས༔",
    "target": "རང་ ཉིད་ དང་ མདུན་ བསྐྱེད་ ཀྱི་ གཙོ་བོ་ ཧཱུྃ་ མཐིང་ག་ ལས ༔"
  },
  {
    "source": "སྨན་བླ་སྐུ་མདོག་བཻ་ཌཱུརྻ་ལྟ་བུ་འོད་ཟེར་འཕྲོ་བའི་སྐུ་ཅན་ཆོས་གོས་གསུམ་གྱིས་བཀླུབས་པ༔",
    "target": "སྨན་ བླ་ སྐུ་ མདོག་ བཻ་ ཌཱུརྻ་ ལྟ་བུ་ འོད་ཟེར་ འཕྲོ་བ འི་ སྐུ་ ཅན་ ཆོས་གོས་ གསུམ་ གྱིས་ བཀླུབས་པ ༔"
  },
  {
    "source": "ཕྱག་གཡས་མཆོག་སྦྱིན་གྱིས་ཨ་རུ་ར་དང་༔",
    "target": "ཕྱག་ གཡས་ མཆོག་ སྦྱིན་ གྱིས་ ཨ་རུ་ར་ དང་ ༔"
  },
  {
    "source": "གཡོན་མཉམ་བཞག་ལྷུང་བཟེད་བདུད་རྩིས་བཀང་བ་འཛིན་པ༔",
    "target": "གཡོན་ མཉམ་བཞག་ ལྷུང་བཟེད་ བདུད་རྩི ས་ བཀང་བ་ འཛིན་པ ༔"
  },
  {
    "source": "མཚན་དཔེ་རྫོགས་ཤིང་རྡོ་རྗེའི་སྐྱིལ་ཀྲུང་གིས་བཞུགས་པ༔",
    "target": "མཚན་དཔེ་ རྫོགས་ ཤིང་ རྡོ་རྗེ འི་ སྐྱིལ་ཀྲུང་ གིས་ བཞུགས་པ ༔"
  },
  {
    "source": "ཁྱད་པར་མདུན་བསྐྱེད་ཀྱི་འདབ་མ་རྣམས་ལ་ཐུབ་དབང་ལ་སོགས་པའི་སངས་རྒྱས་བདུན་དང་ཆོས་པུསྟི༔",
    "target": "ཁྱད་པ ར་ མདུན་ བསྐྱེད་ ཀྱི་ འདབ་མ་ རྣམས་ ལ་ ཐུབ་དབང་ ལ་ སོགས་པ འི་ སངས་རྒྱས་ བདུན་ དང་ ཆོས་ པུསྟི ༔"
  },
  {
    "source": "དེ་རྒྱབ་སེམས་དཔའ་བཅུ་དྲུག༔",
    "target": "དེ་ རྒྱབ་ སེམས་དཔའ་ བཅུ་ དྲུག ༔"
  },
  {
    "source": "དེ་རྒྱབ་འཇིག་རྟེན་སྐྱོང་བ་བཅུ་དང་གནོད་སྦྱིན་གྱི་སྡེ་དཔོན་བཅུ་གཉིས་སོ་སོའི་འཁོར་དང་བཅས་པ༔",
    "target": "དེ་ རྒྱབ་ འཇིག་རྟེན་ སྐྱོང་བ་ བཅུ་ དང་ གནོད་སྦྱིན་ གྱི་ སྡེ་དཔོན་ བཅུ་ གཉིས་ སོ་སོ འི་ འཁོར་ དང་ བཅས་པ ༔"
  },
  {
    "source": "སྒོ་བཞི་ལ་རྒྱལ་པོ་ཆེན་པོ་བཞི་དང་བཅས་པའི་གནས་གསུམ་ཡི་གེ་གསུམ་དང་ཐུགས་ཀའི་ཧཱུྃ་ལས་འོད་ཟེར་འཕྲོས་པས༔",
    "target": "སྒོ་ བཞི་ ལ་ རྒྱལ་པོ་ ཆེན་པོ་ བཞི་ དང་ བཅས་པ འི་ གནས་ གསུམ་ ཡི་གེ་ གསུམ་ དང་ ཐུགས་ཀ འི་ ཧཱུྃ་ ལས་ འོད་ཟེར་ འཕྲོས་པ ས ༔"
  },
  {
    "source": "ཤར་ཕྱོགས་ཀྱི་སངས་རྒྱས་སོ་སོའི་ཞིང་ཁམས་ནས་ཡེ་ཤེས་པ་དཔག་ཏུ་མེད་པ་སྤྱན་དྲངས་ནས་བདག་མདུན་རྣམས་ལ་ཐིམ་པར་གྱུར༔",
    "target": "ཤར་ཕྱོགས་ ཀྱི་ སངས་རྒྱས་ སོ་སོ འི་ ཞིང་ཁམས་ ནས་ ཡེ་ཤེས་པ་ དཔག་ ཏུ་ མེད་པ་ སྤྱན་ དྲངས་ ནས་ བདག་ མདུན་ རྣམས་ ལ་ ཐིམ་པ ར་ གྱུར ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "སྨན་བླ་མཆེད་བརྒྱད་ལྷ་ཚོགས་མ་ལུས་རྣམས༔",
    "target": "སྨན་ བླ་ མཆེད་ བརྒྱད་ ལྷ་ཚོགས་ མ་ ལུས་ རྣམས ༔"
  },
  {
    "source": "གནས་འདིར་སྤྱན་འདྲེན་བྱིན་ཆེན་དབབ་ཏུ་གསོལ༔",
    "target": "གནས་ འདི ར་ སྤྱན་ འདྲེན་ བྱིན་ ཆེན་ དབབ་ ཏུ་ གསོལ ༔"
  },
  {
    "source": "སྐལ་ལྡན་དད་ལྡན་བདག་ལ་དབང་མཆོག་བསྐུར༔",
    "target": "སྐལ་ལྡན་ དད་ ལྡན་ བདག་ ལ་ དབང་ མཆོག་ བསྐུར ༔"
  },
  {
    "source": "ལོག་འདྲེན་ཚེ་ཡི་བར་ཆད་བསལ་དུ་གསོལ༔",
    "target": "ལོག་འདྲེན་ ཚེ་ ཡི་ བར་ཆད་ བསལ་ དུ་ གསོལ ༔"
  },
  {
    "source": "ན་མོ་མ་ཧཱ་བྷཻ་ཥ་ཛྱེ་ས་པཱ་རི་ཝཱ་ར་བཛྲ་ས་མ་ཡ་ཛ་ཛ༔",
    "target": "ན་མོ་ མ་ཧཱ་ བྷཻ་ཥ་ ཛྱེ་ ས་ པཱ་ རི་ ཝཱ་ར་ བཛྲ་ ས་ མ་ཡ་ ཛ་ ཛ ༔"
  },
  {
    "source": "བཛྲ་ས་མ་ཡ་ཏིཥྛ་ལྷན༔",
    "target": "བཛྲ་ ས་ མ་ཡ་ ཏིཥྛ་ ལྷན ༔"
  },
  {
    "source": "ཨོཾ་ཧཱུྃ་ཏྲཱྃ་ཧྲཱི་ཨཱཿཨ་བྷི་ཥིཉྩ་ཧཱུྃ༔",
    "target": "ཨོཾ་ ཧཱུྃ་ ཏྲཱྃ་ ཧྲཱི་ ཨཱཿ ཨ་བྷི་ ཥིཉྩ་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "མེ་ཏོག་བདུག་སྤོས་མར་མེ་དྲི༔",
    "target": "མེ་ཏོག་ བདུག་སྤོས་ མར་མེ་ དྲི ༔"
  },
  {
    "source": "གཟུགས་སྒྲ་དྲི་རོ་རེག་བྱ་ཆོས༔",
    "target": "གཟུགས་ སྒྲ་ དྲི་རོ་ རེག་ བྱ་ ཆོས ༔"
  },
  {
    "source": "བདག་གི་ལྷ་ལ་མཆོད་པ་འབུལ༔",
    "target": "བདག་ གི་ ལྷ་ ལ་ མཆོད་པ་ འབུལ ༔"
  },
  {
    "source": "བདག་ཅག་ཚོགས་གཉིས་རྫོགས་པར་ཤོག༔",
    "target": "བདག་ཅག་ ཚོགས་ གཉིས་ རྫོགས་པ ར་ ཤོག ༔"
  },
  {
    "source": "ཨརྒྷཾ་སོགས་ནས།",
    "target": "ཨརྒྷཾ་ སོགས་ ནས །"
  },
  {
    "source": "རཱུ་པ་ཤཔྡ་གནྡྷེ་རཱ་ས་སྤརྴེ་པྲ་ཏིཙྪ་ཧཱུྃ༔",
    "target": "རཱུ་པ་ ཤཔྡ་ གནྡྷེ་ རཱ་ ས་ སྤརྴེ་ པྲ་ ཏིཙྪ་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "བཀྲ་ཤིས་གཙོ་བོ་རྫས་བརྒྱད་དེ༔",
    "target": "བཀྲ་ཤིས་ གཙོ་བོ་ རྫས་ བརྒྱད་ དེ ༔"
  },
  {
    "source": "གཙོ་མཆོག་རྒྱལ་པོ་ཡུངས་ཀར་སོགས༔",
    "target": "གཙོ་ མཆོག་ རྒྱལ་པོ་ ཡུངས་ ཀ ར་ སོགས ༔"
  },
  {
    "source": "བདག་གིས་ལྷ་ལ་མཆོད་པ་འབུལ༔",
    "target": "བདག་ གིས་ ལྷ་ ལ་ མཆོད་པ་ འབུལ ༔"
  },
  {
    "source": "ཚོགས་གཉིས་ཡོངས་སུ་རྫོགས་པར་ཤོག༔",
    "target": "ཚོགས་ གཉིས་ ཡོངས་ སུ་ རྫོགས་པ ར་ ཤོག ༔"
  },
  {
    "source": "མངྒ་ལཾ་ཨརྠ་སིདྡྷི་ཧཱུྃ༔",
    "target": "མངྒ་ལཾ་ ཨརྠ་ སིདྡྷི་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "བཀྲ་ཤིས་གཙོ་བོ་རྟགས་བརྒྱད་དེ༔",
    "target": "བཀྲ་ཤིས་ གཙོ་བོ་ རྟགས་ བརྒྱད་ དེ ༔"
  },
  {
    "source": "གཙོ་མཆོག་རྒྱལ་པོ་བུམ་པ་སོགས༔",
    "target": "གཙོ་ མཆོག་ རྒྱལ་པོ་ བུམ་པ་ སོགས ༔"
  },
  {
    "source": "བདག་གི་ལྷ་ལ་མཆོད་པ་འབུལ༔",
    "target": "བདག་ གི་ ལྷ་ ལ་ མཆོད་པ་ འབུལ ༔"
  },
  {
    "source": "སེམས་ཅན་ཚོགས་གཉིས་རྫོགས་པར་ཤོག༔",
    "target": "སེམས་ཅན་ ཚོགས་ གཉིས་ རྫོགས་པ ར་ ཤོག ༔"
  },
  {
    "source": "མངྒ་ལཾ་ཀུམྦྷ་ཧཱུྃ༔",
    "target": "མངྒ་ལཾ་ ཀུམྦྷ་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "འདོད་ཡོན་རྩ་བ་རིན་ཆེན་བདུན༔",
    "target": "འདོད་ཡོན་ རྩ་བ་ རིན་ཆེན་ བདུན ༔"
  },
  {
    "source": "གཙོ་མཆོག་རྒྱལ་པོ་ནོར་བུ་སོགས༔",
    "target": "གཙོ་ མཆོག་ རྒྱལ་པོ་ ནོར་བུ་ སོགས ༔"
  },
  {
    "source": "བདག་གིས་ལྷ་ལ་མཆོད་པ་འབུལ༔",
    "target": "བདག་ གིས་ ལྷ་ ལ་ མཆོད་པ་ འབུལ ༔"
  },
  {
    "source": "བདག་ཅག་ཚོགས་གཉིས་རྫོགས་པར་ཤོག༔",
    "target": "བདག་ཅག་ ཚོགས་ གཉིས་ རྫོགས་པ ར་ ཤོག ༔"
  },
  {
    "source": "ཨོཾ་མ་ཎི་རཏྣ་ཧཱུྃ༔",
    "target": "ཨོཾ་ མ་ ཎི་ རཏྣ་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "ཀུན་གྱི་གཙོ་བོ་རི་རབ་གླིང་༔",
    "target": "ཀུན་ གྱི་ གཙོ་བོ་ རི་རབ་ གླིང་ ༔"
  },
  {
    "source": "རི་རབ་གླིང་བཞི་གླིང་ཕྲན་བཅས༔",
    "target": "རི་རབ་ གླིང་ བཞི་ གླིང་ ཕྲན་ བཅས ༔"
  },
  {
    "source": "བདག་གིས་ལྷ་ལ་མཆོད་པ་འབུལ༔",
    "target": "བདག་ གིས་ ལྷ་ ལ་ མཆོད་པ་ འབུལ ༔"
  },
  {
    "source": "ཚོགས་གཉིས་ཡོངས་སུ་རྫོགས་པར་ཤོག༔",
    "target": "ཚོགས་ གཉིས་ ཡོངས་ སུ་ རྫོགས་པ ར་ ཤོག ༔"
  },
  {
    "source": "ཨོཾ་རཏྣ་མཎྜལ་ཧཱུྃ༔",
    "target": "ཨོཾ་ རཏྣ་ མཎྜལ་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "བདག་གིས་དྲི་ལྡན་དྲི་ཆབ་ཀྱིས༔",
    "target": "བདག་ གིས་ དྲི་ལྡན་ དྲི་ཆབ་ ཀྱིས ༔"
  },
  {
    "source": "བདེ་གཤེགས་སྐུ་ལ་ཁྲུས་གསོལ་ལོ༔",
    "target": "བདེ་གཤེགས་ སྐུ་ ལ་ ཁྲུས་ གསོལ་ ལོ ༔"
  },
  {
    "source": "ལྷ་ལ་དྲི་མ་མི་མངའ་ཡང་༔",
    "target": "ལྷ་ ལ་ དྲི་མ་ མི་ མངའ་ ཡང་ ༔"
  },
  {
    "source": "སྡིག་སྒྲིབ་དག་པའི་རྟེན་འབྲེལ་བགྱི༔",
    "target": "སྡིག་ སྒྲིབ་ དག་པ འི་ རྟེན་འབྲེལ་ བགྱི ༔"
  },
  {
    "source": "ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏེ་ས་མ་ཡ་ཤྲི་ཡེ་ཧཱུྃ༔",
    "target": "ཨོཾ་ སརྦ་ ཏ་ ཐཱ་ ག་ཏ་ ཨ་བྷི་ཥེ་ཀ་ ཏེ་ ས་ མ་ཡ་ ཤྲི་ཡེ་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "རས་དཀར་འཇམ་དྲི་ལྡན་པ་ཡིས༔",
    "target": "རས་ དཀར་འཇམ་ དྲི་ལྡན་པ་ ཡིས ༔"
  },
  {
    "source": "རྒྱལ་བའི་སྐུ་ཉིད་ཕྱི་བར་བགྱི༔",
    "target": "རྒྱལ་བ འི་ སྐུ་ ཉིད་ ཕྱི་བ ར་ བགྱི ༔"
  },
  {
    "source": "ལྷ་ལ་དྲི་མ་མི་མངའ་ཡང་༔",
    "target": "ལྷ་ ལ་ དྲི་མ་ མི་ མངའ་ ཡང་ ༔"
  },
  {
    "source": "སྡུག་བསྔལ་བྲལ་བའི་རྟེན་འབྲེལ་བགྱི༔",
    "target": "སྡུག་བསྔལ་ བྲལ་བ འི་ རྟེན་འབྲེལ་ བགྱི ༔"
  },
  {
    "source": "ཨོཾ་ཀཱ་ཡ་བི་ཤྭ་དྷ་ནི་ཧཱུྃ༔",
    "target": "ཨོཾ་ ཀཱ་ཡ་ བི་ཤྭ་ དྷ་ ནི་ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "ན་བཟའ་མཛེས་ལྡན་ངུར་སྨྲིག་འདི༔",
    "target": "ན་བཟའ་ མཛེས་ལྡན་ ངུར་སྨྲིག་ འདི ༔"
  },
  {
    "source": "རྒྱལ་བའི་སྐུ་ལ་གསོལ་བར་བགྱི༔",
    "target": "རྒྱལ་བ འི་ སྐུ་ ལ་ གསོལ་བ ར་ བགྱི ༔"
  },
  {
    "source": "སྐུ་ལ་བསིལ་བ་མི་མངའ་ཡང་༔",
    "target": "སྐུ་ ལ་ བསིལ་བ་ མི་ མངའ་ ཡང་ ༔"
  },
  {
    "source": "བཀྲག་མདངས་འཕེལ་བའི་རྟེན་འབྲེལ་བགྱི༔",
    "target": "བཀྲག་ མདངས་ འཕེལ་བ འི་ རྟེན་འབྲེལ་ བགྱི ༔"
  },
  {
    "source": "ཨོཾ་བཛྲ་ཝསྟྲ་ཨཱཿཧཱུྃ༔",
    "target": "ཨོཾ་ བཛྲ་ ཝསྟྲ་ ཨཱཿ ཧཱུྃ ༔"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "སྐུ་མདོག་བཻ་ཌཱུརྻ་ཡི་རི་བོ་འདྲ༔",
    "target": "སྐུ་མདོག་ བཻ་ ཌཱུརྻ་ ཡི་ རི་བོ་ འདྲ ༔"
  },
  {
    "source": "འགྲོ་བ་སེམས་ཅན་ནད་ཀྱི་སྡུག་བསྔལ་སེལ༔",
    "target": "འགྲོ་བ་ སེམས་ཅན་ ནད་ ཀྱི་ སྡུག་བསྔལ་ སེལ ༔"
  },
  {
    "source": "བྱང་ཆུབ་སེམས་དཔའ་བརྒྱད་ཀྱི་འཁོར་གྱིས་བསྐོར༔",
    "target": "བྱང་ཆུབ་སེམས་དཔའ་ བརྒྱད་ ཀྱི་ འཁོར་ གྱིས་ བསྐོར ༔"
  },
  {
    "source": "རིན་ཆེན་སྨན་འཛིན་ལྷ་ལ་ཕྱག་འཚལ་བསྟོད༔",
    "target": "རིན་ཆེན་ སྨན་ འཛིན་ ལྷ་ ལ་ ཕྱག་ འཚལ་ བསྟོད ༔"
  },
  {
    "source": "མཚན་ལེགས་རིན་ཆེན་ཟླ་བ་མྱ་ངན་མེད༔",
    "target": "མཚན་ ལེགས་ རིན་ཆེན་ ཟླ་བ་ མྱ་ངན་ མེད ༔"
  },
  {
    "source": "གསེར་བཟང་ཆོས་གྲགས་ཆོས་བློ་ཤཱཀྱ་ཐུབ༔",
    "target": "གསེར་ བཟང་ ཆོས་ གྲགས་ ཆོས་བློ་ ཤཱཀྱ་ ཐུབ ༔"
  },
  {
    "source": "དམ་པའི་ཆོས་དང་སེམས་དཔའ་བཅུ་དྲུག་སོགས༔",
    "target": "དམ་པ འི་ ཆོས་ དང་ སེམས་དཔའ་ བཅུ་ དྲུག་ སོགས ༔"
  },
  {
    "source": "དཀོན་མཆོག་རིན་ཆེན་གསུམ་ལ་ཕྱག་འཚལ་བསྟོད༔",
    "target": "དཀོན་མཆོག་ རིན་ཆེན་ གསུམ་ ལ་ ཕྱག་ འཚལ་ བསྟོད ༔"
  },
  {
    "source": "ཚངས་དང་བརྒྱ་བྱིན་རྒྱལ་ཆེན་ཕྱོགས་སྐྱོང་བཅུ༔",
    "target": "ཚངས་ དང་ བརྒྱ་བྱིན་ རྒྱལ་ཆེན་ ཕྱོགས་ སྐྱོང་ བཅུ ༔"
  },
  {
    "source": "གནོད་སྦྱིན་སྡེ་དཔོན་བཅུ་གཉིས་གཡོག་དང་བཅས༔",
    "target": "གནོད་སྦྱིན་ སྡེ་ དཔོན་ བཅུ་ གཉིས་ གཡོག་ དང་ བཅས ༔"
  },
  {
    "source": "ལྷ་མི་སྨན་གྱི་རིག་འཛིན་དྲང་སྲོང་ཚོགས༔",
    "target": "ལྷ་མི་ སྨན་ གྱི་ རིག་འཛིན་ དྲང་སྲོང་ ཚོགས ༔"
  },
  {
    "source": "བདུད་རྩི་སྨན་གྱི་ལྷ་ལ་ཕྱག་འཚལ་བསྟོད༔",
    "target": "བདུད་རྩི་ སྨན་ གྱི་ ལྷ་ ལ་ ཕྱག་ འཚལ་ བསྟོད ༔"
  },
  {
    "source": "བདག་མདུན་ཐུགས་ཀར་ཧཱུྃ་ལ་སྔགས་ཕྲེང་གིས་བསྐོར་བར་དམིགས་ལ༔",
    "target": "བདག་ མདུན་ ཐུགས་ ཀ ར་ ཧཱུྃ་ ལ་ སྔགས་ ཕྲེང་ གིས་ བསྐོར་བ ར་ དམིགས་ ལ ༔"
  },
  {
    "source": "ཏདྱ་ཐཱ༔",
    "target": "ཏདྱ་ཐཱ ༔"
  },
  {
    "source": "ཨོཾ་བྷཻ་ཥ་ཛྱེ་བྷཻ་ཥ་ཛྱེ་མ་ཧཱ་བྷཻ་ཥ་ཛྱེ་རཱ་ཛ་ས་མུདྒ་ཏེ་སྭཱ་ཧཱ༔",
    "target": "ཨོཾ་ བྷཻ་ཥ་ ཛྱེ་ བྷཻ་ཥ་ ཛྱེ་ མ་ ཧཱ་ བྷཻ་ཥ་ ཛྱེ་ རཱ་ཛ་ ས་ མུདྒ་ ཏེ་ སྭཱ་ཧཱ ༔"
  },
  {
    "source": "ཞེས་ཅི་ནུས་བཟླས་ནས་མཇུག་ཏུ༔",
    "target": "ཞེས་ ཅི་ ནུས་ བཟླས་ ནས་ མཇུག་ ཏུ ༔"
  },
  {
    "source": "སྡིག་ལྟུང་ཀུན་བཤགས་དགེ་བ་བྱང་ཆུབ་བསྔོ༔",
    "target": "སྡིག་ ལྟུང་ ཀུན་ བཤགས་ དགེ་བ་ བྱང་ཆུབ་ བསྔོ ༔"
  },
  {
    "source": "ནད་གདོན་སྡུག་བསྔལ་བྲལ་བའི་བཀྲ་ཤིས་ཤོག༔",
    "target": "ནད་ གདོན་ སྡུག་བསྔལ་ བྲལ་བ འི་ བཀྲ་ཤིས་ ཤོག ༔"
  },
  {
    "source": "འཇིག་རྟེན་པ་རྣམས་རང་གནས་བཛྲ་མུ༔",
    "target": "འཇིག་རྟེན་པ་ རྣམས་ རང་གནས་ བཛྲ་ མུ ༔"
  },
  {
    "source": "ཡེ་ཤེས་དམ་ཚིག་ལྷ་རྣམས་བདག་ལ་ཐིམ༔",
    "target": "ཡེ་ཤེས་ དམ་ཚིག་ ལྷ་ རྣམས་ བདག་ ལ་ ཐིམ ༔"
  },
  {
    "source": "ཀ་དག་ཀུན་བཟང་ཀློང་དུ་ཨེ་མ་ཧོ༔",
    "target": "ཀ་དག་ ཀུན་ བཟང་ ཀློང་ དུ་ ཨེ་མ་ཧོ ༔"
  },
  {
    "source": "ཞེས་དགོངས་གཏེར་ཟུར་རྒྱན་དུ་གནམ་ཆོས་ཉིད་ནས་བསྡུས་ཏེ་རཱ་ག་ཨ་སྱས་བསྒྲིགས་པ་ལ་འགལ་བ་མཆིས་ན་ལྷ་ལ་བཤགས་ཤིང་།",
    "target": "ཞེས་ དགོངས་ གཏེར་ ཟུར་ རྒྱན་ དུ་ གནམ་ ཆོས་ཉིད་ ནས་ བསྡུས་ ཏེ་ རཱ་ག་ ཨ་ སྱས་ བསྒྲིགས་པ་ ལ་ འགལ་བ་ མཆིས་ ན་ ལྷ་ ལ་ བཤགས་ ཤིང་ །"
  },
  {
    "source": "དགེ་བས་སེམས་ཅན་ཐམས་ཅད་ནད་ལས་ཐར་ནས་མྱུར་དུ་སངས་རྒྱས་སྨན་བླའི་གོ་འཕང་ཐོབ་པར་གྱུར་ཅིགམདོ་ཆོག་ལ་ཁྲུས་གསོལ་སྟོད་ལ་ཡོད་ཀྱང་དེ་ལས་མཐོ་བའི་རྣལ་འབྱོར་བླ་མེད་ཀྱི་རྒྱུད་ལ་མཇུག་ཏུ་ཡོད་པས་མི་འགལ་ལོ།",
    "target": "དགེ་བ ས་ སེམས་ཅན་ ཐམས་ཅད་ ནད་ ལས་ ཐར་ ནས་ མྱུར་ དུ་ སངས་རྒྱས་ སྨན་བླ འི་ གོ་འཕང་ ཐོབ་པ ར་ གྱུར་ ཅིག མདོ་ ཆོག་ ལ་ ཁྲུས་ གསོལ་ སྟོད་ ལ་ ཡོད་ ཀྱང་ དེ་ ལས་ མཐོ་བ འི་ རྣལ་འབྱོར་ བླ་མེད་ ཀྱི་ རྒྱུད་ ལ་ མཇུག་ ཏུ་ ཡོད་པ ས་ མི་ འགལ་ ལོ །"
  },
  {
    "source": "དེ་ལྟར་ཆོ་ག་འདི་ལ་ཐུགས་དམ་བྱས་པའི་ཕན་ཡོན་ནི།",
    "target": "དེ་ ལྟ ར་ ཆོ་ག་ འདི་ ལ་ ཐུགས་དམ་ བྱས་པ འི་ ཕན་ཡོན་ ནི །"
  },
  {
    "source": "བཙུན་པ་ཡིན་ན་ཚུལ་ཁྲིམས་མི་ཉམས་ཤིང་།",
    "target": "བཙུན་པ་ ཡིན་ ན་ ཚུལ་ཁྲིམས་ མི་ ཉམས་ ཤིང་ །"
  },
  {
    "source": "གལ་ཏེ་ཉམས་པ་ཞིག་ཡིན་ཀྱང་དེའི་སྒྲིབ་པ་བྱང་ནས་ངན་སོང་དུ་མི་ལྟུང་བ་དང་།",
    "target": "གལ་ ཏེ་ ཉམས་པ་ ཞིག་ ཡིན་ ཀྱང་ དེ འི་ སྒྲིབ་པ་ བྱང་ ནས་ ངན་སོང་ དུ་ མི་ ལྟུང་བ་ དང་ །"
  },
  {
    "source": "དམྱལ་བ་དང་ཡི་དྭགས།",
    "target": "དམྱལ་བ་ དང་ ཡི་དྭགས །"
  },
  {
    "source": "དུད་འགྲོར་སྐྱེ་བའི་ལས་ངན་དག་གནས་དེར་མི་སྐྱེ།",
    "target": "དུད་འགྲོ ར་ སྐྱེ་བ འི་ ལས་ ངན་ དག་ གནས་ དེ ར་ མི་ སྐྱེ །"
  },
  {
    "source": "གལ་ཏེ་སྐྱེས་ཀྱང་དེ་མ་ཐག་ཏུ་ཐར་ནས་བདེ་འགྲོ་མཐོ་རིས་ཀྱི་མཆོག་ཏུ་སྐྱེ་ཞིང་རིམ་གྱིས་སངས་རྒྱས་ཐོབ་པ་དང་།",
    "target": "གལ་ ཏེ་ སྐྱེས་ ཀྱང་ དེ་ མ་ ཐག་ ཏུ་ ཐར་ ནས་ བདེ་ འགྲོ་ མཐོ་རིས་ ཀྱི་ མཆོག་ ཏུ་ སྐྱེ་ ཞིང་ རིམ་ གྱིས་ སངས་ རྒྱས་ ཐོབ་པ་ དང་ །"
  },
  {
    "source": "ཚེ་འདིར་ཡང་ཟས་གོས་ཚེགས་མེད་པར་འབྱོར་བ་དང་།",
    "target": "ཚེ་ འདི ར་ ཡང་ ཟས་ གོས་ ཚེགས་ མེད་པ ར་ འབྱོར་བ་ དང་ །"
  },
  {
    "source": "ནད་དང་གདོན་དང་བྱད་ཀ་དང་རྒྱལ་པོའི་ཆད་པ་ལ་སོགས་པའི་གནོད་པ་ཞི་བ་དང་།",
    "target": "ནད་ དང་ གདོན་ དང་ བྱད་ཀ་ དང་ རྒྱལ་པོ འི་ ཆད་པ་ ལ་ སོགས་པ འི་ གནོད་པ་ ཞི་བ་ དང་ །"
  },
  {
    "source": "ཕྱག་ན་རྡོ་རྗེ་དང་ཚངས་པ་དང་བརྒྱ་བྱིན་དང་རྒྱལ་པོ་ཆེན་པོ་བཞི་དང་།",
    "target": "ཕྱག་ ན་ རྡོ་རྗེ་ དང་ ཚངས་པ་ དང་ བརྒྱ་བྱིན་ དང་ རྒྱལ་པོ་ ཆེན་པོ་ བཞི་ དང་ །"
  },
  {
    "source": "གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་གཡོག་བདུན་འབུམ་བདུན་འབུམ་དང་བཅས་པས་བསྲུང་ཞིང་བསྐྱབས་ཏེ་དུས་མ་ཡིན་པའི་འཆི་བ་བཅོ་བརྒྱད་དང་།",
    "target": "གནོད་སྦྱིན་ གྱི་ སྡེ་དཔོན་ ཆེན་པོ་ བཅུ་ གཉིས་ གཡོག་ བདུན་ འབུམ་ བདུན་ འབུམ་ དང་ བཅས་པ ས་ བསྲུང་ ཞིང་ བསྐྱབས་ ཏེ་ དུས་ མ་ ཡིན་པ འི་ འཆི་བ་ བཅོ་ བརྒྱད་ དང་ །"
  },
  {
    "source": "དགྲ་དང་གཅན་གཟན་ལ་སོགས་པའི་གནོད་པ་ལས་ཐར་ཞིང་།",
    "target": "དགྲ་ དང་ གཅན་གཟན་ ལ་ སོགས་པ འི་ གནོད་པ་ ལས་ ཐར་ ཞིང་ །"
  },
  {
    "source": "བསམ་པ་ཐམས་ཅད་ཡོངས་སུ་རྫོགས་པར་འགྱུར་བ་སོགས་རྒྱས་པར་སྨན་བླའི་མདོ་ཉིད་ནས་ཕན་ཡོན་བསམ་ལས་འདས་པར་གསུངས་ཤིང་།",
    "target": "བསམ་པ་ ཐམས་ཅད་ ཡོངས་ སུ་ རྫོགས་པ ར་ འགྱུར་བ་ སོགས་ རྒྱས་པ ར་ སྨན་བླ འི་ མདོ་ ཉིད་ ནས་ ཕན་ཡོན་ བསམ་ ལས་ འདས་པ ར་ གསུངས་ ཤིང་ །"
  },
  {
    "source": "ཆོས་ཕལ་ཆེར་ལ་སྐྱོན་འདོགས་ཤིང་མགུ་དཀའ་བའི་མཁས་པའི་གྲྭ་ས་བྱང་ངམ་རིང་དཔལ་འཁོར་ཆོས་སྡེ་ལ་སོགས་མཚན་ཉིད་ཀྱི་གྲྭ་ས་ཐམས་ཅད་ནས་གསོན་པའི་སྐུ་རིམ་དང་།",
    "target": "ཆོས་ ཕལ་ཆེ ར་ ལ་ སྐྱོན་ འདོགས་ ཤིང་ མགུ་ དཀའ་བ འི་ མཁས་པ འི་ གྲྭ་ས་ བྱང་ ངམ་ རིང་ དཔལ་ འཁོར་ ཆོས་སྡེ་ ལ་ སོགས་ མཚན་ཉིད་ ཀྱི་ གྲྭ་ས་ ཐམས་ཅད་ ནས་ གསོན་པ འི་ སྐུ་རིམ་ དང་ །"
  },
  {
    "source": "ཤི་བའི་སྒྲིབ་སྦྱོང་ལ་སྨན་བླ་མ་གཏོགས་གཞན་ཆོ་ག་མི་དར་ཞིང་།",
    "target": "ཤི་བ འི་ སྒྲིབ་ སྦྱོང་ ལ་ སྨན་ བླ་མ་ གཏོགས་ གཞན་ ཆོ་ག་ མི་ད ར་ ཞིང་ །"
  },
  {
    "source": "བོད་ཡུལ་རྡོ་རྗེ་གདན་ལྷ་ས་ཇོ་བོའི་མདུན་དང་བསམ་ཡས་བྱང་ཆུབ་ཆེན་པོའི་མདུན་དུ་བཏང་རྒྱུའི་ཆོ་ག་ཡང་སྨན་བླའི་ཆོ་ག་ཡིན།",
    "target": "བོད་ཡུལ་ རྡོ་རྗེ་གདན་ ལྷ་ས་ ཇོ་བོ འི་ མདུན་ དང་ བསམ་ཡས་ བྱང་ཆུབ་ ཆེན་པོ འི་ མདུན་ དུ་ བཏང་ རྒྱུ འི་ ཆོ་ག་ ཡང་ སྨན་བླ འི་ ཆོ་ག་ ཡིན །"
  },
  {
    "source": "དེ་ལྟར་བཀའ་གསར་རྙིང་མདོ་སྔགས་གང་ལ་ཡང་སྨན་བླའི་ཆོ་ག་ལས་ཕན་ཡོན་ཆེ་བ་མེད་པར་ཡིད་ཆེས་པར་གྱིས།",
    "target": "དེ་ ལྟ ར་ བཀའ་ གསར་རྙིང་ མདོ་ སྔགས་ གང་ ལ་ ཡང་ སྨན་བླ འི་ ཆོ་ག་ ལས་ ཕན་ཡོན་ ཆེ་བ་ མེད་པ ར་ ཡིད་ ཆེས་པ ར་ གྱིས །"
  },
  {
    "source": "དེ་ལ་རྒྱས་བསྡུས་མང་ཡང་ཚིག་ཉུང་ལ་དོན་འཐུས་པ་དང་།",
    "target": "དེ་ ལ་ རྒྱས་ བསྡུས་ མང་ ཡང་ ཚིག་ ཉུང་ ལ་ དོན་ འཐུས་པ་ དང་ །"
  },
  {
    "source": "བླ་མེད་ལུགས་ཡིན་པས་གཙང་སྦྲ་མི་དགོས།",
    "target": "བླ་མེད་ ལུགས་ ཡིན་པ ས་ གཙང་སྦྲ་ མི་ དགོས །"
  },
  {
    "source": "འདི་ཡིད་སྤྲུལ་ཡིན་པས་གཏོར་མཆོད་མེད་ཀྱང་ཆོག་པས་ཀུན་གྱིས་ཉམས་སུ་ལོངས་ཤིག།།",
    "target": "འདི་ ཡིད་ སྤྲུལ་ ཡིན་པ ས་ གཏོར་ མཆོད་ མེད་ ཀྱང་ ཆོག་པ ས་ ཀུན་ གྱིས་ ཉམས་ སུ་ ལོངས་ ཤིག ། །"
  },
  {
    "source": "༈ཨོྂ་ཨཱཿཧཱུྃ།",
    "target": "༈ ཨོྂ་ ཨཱཿ ཧཱུྃ །"
  },
  {
    "source": "ཐུགས་རྗེ་ཆེན་པོ་སངས་རྒྱས་སྨན་གྱི་བླ།།",
    "target": "ཐུགས་རྗེ་ ཆེན་པོ་ སངས་རྒྱས་ སྨན་ གྱི་ བླ ། །"
  },
  {
    "source": "ཐུགས་རྗེའི་བྱིན་རླབས་བདེན་པའི་ནུས་མཐུ་ཡིས།།",
    "target": "ཐུགས་རྗེ འི་ བྱིན་རླབས་ བདེན་པ འི་ ནུས་མཐུ་ ཡིས ། །"
  },
  {
    "source": "བདག་གི་ནད་གདོན་བར་ཆད་ཀུན་ཞི་ཞིང་།།",
    "target": "བདག་ གི་ ནད་ གདོན་ བར་ཆད་ ཀུན་ ཞི་ ཞིང་ ། །"
  },
  {
    "source": "ཚེ་དཔལ་བསོད་ནམས་མངའ་ཐང་རྒྱས་པ་དང་།།",
    "target": "ཚེ་ དཔལ་ བསོད་ནམས་ མངའ་ཐང་ རྒྱས་པ་ དང་ ། །"
  },
  {
    "source": "འགྲོ་ཀུན་བདེ་སྐྱིད་ཕུན་སུམ་ཚོགས་པར་ཤོག།།",
    "target": "འགྲོ་ ཀུན་ བདེ་སྐྱིད་ ཕུན་སུམ་ཚོགས་པ ར་ ཤོག ། །"
  },
  {
    "source": "།",
    "target": "།"
  }
]
