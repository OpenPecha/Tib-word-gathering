[
  {
    "source": "༄༅།།",
    "target": "༄༅ ། །"
  },
  {
    "source": "རྗེ་བཙན་བྱེ་ལན་གྱི་ལོ་རྒྱུས་དང་གསོལ་མཆོད་བྱ་ཚུལ་ལྷ་གླིང་གི་ཅོང་སྒྲ་ཞེས་བྱ་བ་བཞུགས་སོ།།",
    "target": "རྗེ་བཙན་ བྱེ་ ལན་ གྱི་ ལོ་རྒྱུས་ དང་ གསོལ་ མཆོད་ བྱ་ ཚུལ་ ལྷ་ གླིང་ གི་ ཅོང་ སྒྲ་ ཞེས་ བྱ་བ་ བཞུགས་ སོ ། །"
  },
  {
    "source": "བྱམས་པ་དང་སྙིང་རྗེ་ཆེན་པོས་སྡུག་བསྔལ་དང་དཀའ་བ་ལས་སྐྱོབ་པ་ཡངས་པའི་བྱིན་རླབས་ཅན་བྱང་ཆུབ་སེམས་དཔའ་སྤྱན་རས་གཟིགས་ལ་ཕྱག་འཚལ་ལོ།།",
    "target": "བྱམས་པ་ དང་ སྙིང་རྗེ་ ཆེན་པོ ས་ སྡུག་བསྔལ་ དང་ དཀའ་བ་ ལས་ སྐྱོབ་པ་ ཡངས་པ འི་ བྱིན་རླབས་ ཅན་ བྱང་ཆུབ་སེམས་དཔའ་ སྤྱན་རས་གཟིགས་ ལ་ ཕྱག་ འཚལ་ ལོ ། །"
  },
  {
    "source": "ངོ་མཚར་བརྗོད་མེད་བྱང་ཆུབ་སེམས་དཔའ་སྤྱན་རས་གཟིགས།།",
    "target": "ངོ་མཚར་ བརྗོད་ མེད་ བྱང་ཆུབ་སེམས་དཔའ་ སྤྱན་ རས་ གཟིགས ། །"
  },
  {
    "source": "དུ་མའི་བསྐལ་པར་གོམས་པས་ཞི་ཞིང་གཟི་བརྗིད་པ།།",
    "target": "དུ་མ འི་ བསྐལ་པ ར་ གོམས་པ ས་ ཞི་ ཞིང་ གཟི་བརྗིད་པ ། །"
  },
  {
    "source": "སོ་གཉིས་སྤྲུལ་པས་སྲིད་པའི་ཁམས་དང་བསྟུན་ཞིང་འཇུག།",
    "target": "སོ་ གཉིས་ སྤྲུལ་པ ས་ སྲིད་པ འི་ ཁམས་ དང་ བསྟུན་ ཞིང་ འཇུག །"
  },
  {
    "source": "སྡུག་བསྔལ་མཚོ་ལས་འགྲོ་རྣམས་རྟག་ཏུ་གྲུས་སྒྲོལ་བ།།",
    "target": "སྡུག་བསྔལ་ མཚོ་ ལས་ འགྲོ་ རྣམས་ རྟག་ ཏུ་ གྲུས་ སྒྲོལ་བ ། །"
  },
  {
    "source": "ཉིད་དང་འཕགས་པའི་སྐྱེས་བུས་བཀའ་ལུང་ནོད།།",
    "target": "ཉིད་ དང་ འཕགས་པ འི་ སྐྱེས་ བུ ས་ བཀའ་ལུང་ ནོད ། །"
  },
  {
    "source": "རྔམ་བརྗིད་རླུང་དང་ཐོག་བཞིན་དོ་ཟླས་དབེན།།",
    "target": "རྔམ་ བརྗིད་ རླུང་ དང་ ཐོག་ བཞིན་ དོ་ ཟླས་ དབེན ། །"
  },
  {
    "source": "བསྟན་པའི་སྲུང་མ་མཐུ་ཆེན་བྱེ་ལན་མཚན།།",
    "target": "བསྟན་པ འི་ སྲུང་མ་ མཐུ་ཆེན་ བྱེ་ ལན་ མཚན ། །"
  },
  {
    "source": "མཆོད་པའི་ཆོ་ག་ལྷ་གླིང་ཅོང་སྒྲ་བྱ།།",
    "target": "མཆོད་པ འི་ ཆོ་ག་ ལྷ་ གླིང་ ཅོང་ སྒྲ་ བྱ ། །"
  },
  {
    "source": "འདིར་བསྟན་སྲུང་ཆེན་པོ་བྱེ་ལན་ནམ་ཀོན་ཡུས་དྲང་དུ་འབོད་པའི་གསོལ་མཆོད་བྱ་ཚུལ་ལ་གཉིས།",
    "target": "འདི ར་ བསྟན་ སྲུང་ ཆེན་པོ་ བྱེ་ ལན་ ནམ་ ཀོན་ ཡུས་ དྲང་ དུ་ འབོད་པ འི་ གསོལ་མཆོད་ བྱ་ ཚུལ་ ལ་ གཉིས །"
  },
  {
    "source": "སྲུང་མ་ཆེན་པོའི་ལོ་རྒྱུས་དང་།",
    "target": "སྲུང་མ་ ཆེན་པོ འི་ ལོ་རྒྱུས་ དང་ །"
  },
  {
    "source": "དེ་ལ་གསོལ་མཆོད་བྱ་ཚུལ་དངོས་བཤད་པའོ།།",
    "target": "དེ་ ལ་ གསོལ་མཆོད་ བྱ་ ཚུལ་ དངོས་ བཤད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྔོན་གྱི་དུས་སུ་མ་ཧཱ་ཙི་ནའི་ཡུལ་གྲུ་ཆེན་པོར།",
    "target": "སྔོན་ གྱི་ དུས་ སུ་ མ་ ཧཱ་ ཙི་ན འི་ ཡུལ་ གྲུ་ ཆེན་ པོ ར །"
  },
  {
    "source": "རྒྱལ་རབས་ཧན་གྱི་བློན་པོ་གྲགས་ཅན་རུས་ཀོན་དང་མིང་ཡུས་ཞེས་བྱ་བ་དཔའ་མཛངས་བརྟུལ་ཕོད་པ་ཞིག་བྱུང་།",
    "target": "རྒྱལ་རབས་ ཧན་ གྱི་ བློན་པོ་ གྲགས་ཅན་ རུས་ ཀོན་ དང་ མིང་ ཡུས་ ཞེས་ བྱ་བ་ དཔའ་མཛངས་ བརྟུལ་ ཕོད་པ་ ཞིག་ བྱུང་ །"
  },
  {
    "source": "མཐུ་སྟོབས་ཤིན་ཏུ་ཆེ་བའི་དམག་དཔོན་མཛད་དེ་ཡུལ་གྲུ་ཐ་དད་པའི་དགྲ་བོ་མ་རུངས་པ་རྣམས་ཚར་བཅད་ནས་ལྗོངས་ཀྱི་རྒྱལ་པོ་དང་རྒྱལ་ཕྲན་གྲངས་ལས་འདས་པ་མངའ་འོག་ཏུ་བཙུད།",
    "target": "མཐུ་སྟོབས་ ཤིན་ ཏུ་ ཆེ་བ འི་ དམག་ དཔོན་ མཛད་ དེ་ ཡུལ་གྲུ་ ཐ་ དད་པ འི་ དགྲ་བོ་ མ་ རུངས་པ་ རྣམས་ ཚར་ བཅད་ ནས་ ལྗོངས་ ཀྱི་ རྒྱལ་པོ་ དང་ རྒྱལ་ཕྲན་ གྲངས་ ལས་ འདས་པ་ མངའ་ འོག་ ཏུ་ བཙུད །"
  },
  {
    "source": "དཔའ་རྩལ་གྱིས་སྙེམས་པ་རྣམས་ཀྱང་འདིའི་གམ་དུ་སླེབས་ན།",
    "target": "དཔའ་རྩལ་ གྱིས་ སྙེམས་ པ་ རྣམས་ ཀྱང་ འདི འི་ གམ་ དུ་ སླེབས་ ན །"
  },
  {
    "source": "ཁྱུང་ཆེན་དང་བྱིའུའི་རྩལ་ལྟ་བུར་གྱུར་པས་ཡུལ་ཕྱོགས་ཀུན་ཏུ་འདིའི་མིང་ཐོས་པ་ཙམ་གྱིས་མི་འདུད་པ་གཅིག་ཀྱང་མེད།",
    "target": "ཁྱུང་ ཆེན་ དང་ བྱིའུ འི་ རྩལ་ ལྟ་བུ ར་ གྱུར་པ ས་ ཡུལ་ཕྱོགས་ ཀུན་ ཏུ་ འདི འི་ མིང་ ཐོས་པ་ ཙམ་ གྱིས་ མི་ འདུད་པ་ གཅིག་ ཀྱང་ མེད །"
  },
  {
    "source": "དེ་ཡང་སྐྱོང་འོས་དང་འདུལ་དགོས་ཀྱི་རྣམ་དབྱེ་མེད་པའི་དཔའ་ཐལ་ལྟ་བུ་མ་ཡིན་པར་ཞི་དྲག་གི་བྱ་བ་གང་ལ་ཡང་གཡོ་མེད་དྲང་པོར་བྱེད་པ་ཞིག་ཡིན་སྐད།",
    "target": "དེ་ ཡང་ སྐྱོང་ འོས་ དང་ འདུལ་ དགོས་ ཀྱི་ རྣམ་དབྱེ་ མེད་པ འི་ དཔའ་ ཐལ་ ལྟ་བུ་ མ་ ཡིན་པ ར་ ཞི་དྲག་ གི་ བྱ་བ་ གང་ ལ་ ཡང་ གཡོ་ མེད་ དྲང་པོ ར་ བྱེད་པ་ ཞིག་ ཡིན་ སྐད །"
  },
  {
    "source": "སྒྲོས་ལ་ཆོས་རྒྱལ་མྱ་ངན་མེད་ལྟ་བུ་ས་ཆེན་པོ་ཆོས་བཞིན་དུ་སྐྱོང་བའི་འཁོར་ལོས་སྒྱུར་རྒྱལ་ཡིན་ཡང་བློ་བུར་དུ་ཐུགས་མུག་པའི་ངང་ནས་འདས་པས་ཉ་མིད་ཆེན་པོའི་སྐྱེ་བ་བླངས་པར་གསུངས་པ་ལྟར།",
    "target": "སྒྲོས་ ལ་ ཆོས་རྒྱལ་ མྱ་ངན་མེད་ ལྟ་བུ་ ས་ ཆེན་པོ་ ཆོས་ བཞིན་ དུ་ སྐྱོང་བ འི་ འཁོར་ལོ ས་ སྒྱུར་ རྒྱལ་ ཡིན་ ཡང་ བློ་ བུ ར་ དུ་ ཐུགས་ མུག་པ འི་ ངང་ ནས་ འདས་པ ས་ ཉ་ མིད་ ཆེན་པོ འི་ སྐྱེ་བ་ བླངས་པ ར་ གསུངས་པ་ ལྟ ར །"
  },
  {
    "source": "སྤྱིར་ཀུན་སློང་དང་ཀུན་སྤྱོད་ལ་སྐྱོན་མི་མངའ་ཡང་ཞེ་ཁྲེལ་གྱི་ངང་དུ་ཚེའི་དུས་བྱས་པས་ཧུའུ་བཱའི་ཡི་སའི་ཆར།",
    "target": "སྤྱི ར་ ཀུན་སློང་ དང་ ཀུན་སྤྱོད་ ལ་ སྐྱོན་ མི་ མངའ་ ཡང་ ཞེ་ ཁྲེལ་ གྱི་ ངང་ དུ་ ཚེ འི་ དུས་ བྱས་པ ས་ ཧུའུ་ བཱའི་ ཡི་ ས འི་ ཆར །"
  },
  {
    "source": "གཡུས་ཇོན་རི་བོའི་ཀླུ་རིགས་ཀྱི་མི་མ་ཡིན་མཐུ་བོ་ཆེ་ཞིག་ཏུ་གྱུར་ནས་ལོ་བཞི་བརྒྱ་ལྷག་སོང་བ་ན།",
    "target": "གཡུ ས་ ཇོན་ རི་བོ འི་ ཀླུ་ རིགས་ ཀྱི་ མི་ མ་ ཡིན་ མཐུ་བོ་ ཆེ་ ཞིག་ ཏུ་ གྱུར་ ནས་ ལོ་ བཞི་ བརྒྱ་ ལྷག་ སོང་བ་ ན །"
  },
  {
    "source": "འཕགས་པ་ཀླུ་སྒྲུབ་ཀྱི་ལྟ་བའི་བརྒྱུད་འཛིན་ཐེན་དཱའི་གྲུབ་མཐའ་ཤིང་རྟ་ཆེན་པོ་ཊཱི་ཌ་ཏཱག་ཧྲི་ཞེས་བྱ་བའི་རི་དེར་སྒྲུབ་པ་ལ་བྱོན་པ་ན།",
    "target": "འཕགས་པ་ ཀླུ་སྒྲུབ་ ཀྱི་ ལྟ་བ འི་ བརྒྱུད་ འཛིན་ ཐེན་ དཱ འི་ གྲུབ་མཐའ་ ཤིང་རྟ་ ཆེན་པོ་ ཊཱི་ ཌ་ ཏཱག་ ཧྲི་ ཞེས་ བྱ་བ འི་ རི་ དེ ར་ སྒྲུབ་པ་ ལ་ བྱོན་པ་ ན །"
  },
  {
    "source": "ཡུལ་མི་རྣམས་ཀྱིས་ཤིན་ཏུ་གཉན་པའི་རྒྱུ་མཚན་སྨྲས་ཀྱང་མ་བཟློག་པར་རི་དེའི་སྤྱིལ་བུའི་ནང་དུ་ཡང་དག་པར་འཇོག་པའི་སྐབས་མི་མ་ཡིན་གྱི་ཆོ་འཕྲུལ་གྱིས་རྣམ་འགྱུར་སྣ་ཚོགས་བསྟན་ཀྱང་ཏིང་ངེ་འཛིན་ལས་གཡོ་བར་བྱེད་མ་ནུས་པས་སྐབས་ཤིག་ན་གོ་ཆ་དང་རྒྱན་གྱིས་སྤྲས་པའི་དམག་དཔོན་ཆེན་པོ་སྡེ་བརྒྱད་ཀྱི་དཔུང་དང་བཅས་པ་མངོན་སུམ་དུ་བྱུང་ནས།",
    "target": "ཡུལ་མི་ རྣམས་ ཀྱིས་ ཤིན་ ཏུ་ གཉན་པ འི་ རྒྱུ་མཚན་ སྨྲས་ ཀྱང་ མ་ བཟློག་པ ར་ རི་ དེ འི་ སྤྱིལ་བུ འི་ ནང་ དུ་ ཡང་དག་པ ར་ འཇོག་པ འི་ སྐབས་ མི་ མ་ ཡིན་ གྱི་ ཆོ་འཕྲུལ་ གྱིས་ རྣམ་འགྱུར་ སྣ་ཚོགས་ བསྟན་ ཀྱང་ ཏིང་ངེ་འཛིན་ ལས་ གཡོ་བ ར་ བྱེད་ མ་ ནུས་པ ས་ སྐབས་ ཤིག་ ན་ གོ་ཆ་ དང་ རྒྱན་ གྱིས་ སྤྲས་པ འི་ དམག་ དཔོན་ ཆེན་པོ་ སྡེ་ བརྒྱད་ ཀྱི་ དཔུང་ དང་ བཅས་པ་ མངོན་སུམ་ དུ་ བྱུང་ ནས །"
  },
  {
    "source": "སློབ་དཔོན་ལ་ཕྱག་བྱས་ཤིང་མཐོ་འཚམས་པའི་ཚུལ་གྱིས་ཉམས་སད་པར་བཟོད་གསོལ་ཞུས།",
    "target": "སློབ་དཔོན་ ལ་ ཕྱག་ བྱས་ ཤིང་ མཐོ་འཚམས་པ འི་ ཚུལ་ གྱིས་ ཉམས་ སད་པ ར་ བཟོད་ གསོལ་ ཞུས །"
  },
  {
    "source": "སློབ་དཔོན་གྱིས་རྒྱུ་མཚན་རྣམས་དྲིས།",
    "target": "སློབ་དཔོན་ གྱིས་ རྒྱུ་མཚན་ རྣམས་ དྲིས །"
  },
  {
    "source": "ལས་འབྲས་ཀྱི་ཆོས་མང་དུ་གསུངས་ནས་དགེ་བསྙེན་གྱི་སྡོམ་པ་འབོགས།",
    "target": "ལས་འབྲས་ ཀྱི་ ཆོས་ མང་ དུ་ གསུངས་ ནས་ དགེ་བསྙེན་ གྱི་ སྡོམ་པ་ འབོགས །"
  },
  {
    "source": "བསྟན་པའི་སྲུང་མར་བསྐོས་ཤིང་དགེ་འདུན་གྱི་སྡེ་དང་ཆོས་འཁོར་སྐྱོང་བར་དམ་བཅས་སོ།།",
    "target": "བསྟན་པ འི་ སྲུང་མ ར་ བསྐོས་ ཤིང་ དགེ་འདུན་ གྱི་ སྡེ་ དང་ ཆོས་འཁོར་ སྐྱོང་བ ར་ དམ་བཅས་ སོ ། །"
  },
  {
    "source": "དེ་ལྟ་བུའི་སྲུང་མ་ཆེན་པོ་འདི་ཉིད་བོད་དུ་ཝུན་ཁྲེན་ཀོང་ཇོའི་རྗེས་སུ་འབྲངས་པས་རྫོང་བཙན་བཤན་པ་དང་བེག་རྩེ་ལྕམ་སྲིང་རྣམས་ཐུགས་རྒྱུད་གཅིག་པར་བཞེད་ལ།",
    "target": "དེ་ ལྟ་བུ འི་ སྲུང་མ་ ཆེན་པོ་ འདི་ ཉིད་ བོད་ དུ་ ཝུན་ ཁྲེན་ ཀོང་ཇོ འི་ རྗེས་ སུ་ འབྲངས་པ ས་ རྫོང་ བཙན་ བཤན་པ་ དང་ བེག་ རྩེ་ ལྕམ་སྲིང་ རྣམས་ ཐུགས་ རྒྱུད་ གཅིག་པ ར་ བཞེད་ ལ །"
  },
  {
    "source": "བདག་ཅག་རྣམས་ཀྱི་འདྲེན་པ་དམ་པ་ཁྱབ་བདག་འཁོར་ལོའི་མགོན་པོ་ཀརྨ་པ་སྐུ་ཕྲེང་གཉིས་པ་གྲུབ་ཆེན་པཀྴི་ནས་བཟུང་སྐུ་ཕྲེང་ལྔ་པ་དེ་བཞིན་གཤེགས་པ་རིན་པོ་ཆེ་ཆོས་ཀྱི་རྒྱལ་པོའི་བར།",
    "target": "བདག་ཅག་ རྣམས་ ཀྱི་ འདྲེན་པ་ དམ་པ་ ཁྱབ་བདག་ འཁོར་ལོ འི་ མགོན་པོ་ ཀརྨ་པ་ སྐུ་ ཕྲེང་ གཉིས་པ་ གྲུབ་ཆེན་ པཀྴི་ ནས་ བཟུང་ སྐུ་ཕྲེང་ ལྔ་པ་ དེ་བཞིན་གཤེགས་པ་ རིན་པོ་ཆེ་ ཆོས་ ཀྱི་ རྒྱལ་པོ འི་ བར །"
  },
  {
    "source": "རྒྱ་ཧོར་གྱི་གོང་མ་རྣམས་ཀྱི་དབུ་བླ་མཛད་ནས་དམ་པའི་ཆོས་ཀྱི་འཁོར་ལོ་བསྐོར།",
    "target": "རྒྱ་ ཧོར་ གྱི་ གོང་མ་ རྣམས་ ཀྱི་ དབུ་ བླ་ མཛད་ ནས་ དམ་པ འི་ ཆོས་ ཀྱི་ འཁོར་ལོ་ བསྐོར །"
  },
  {
    "source": "རྫུ་འཕྲུལ་གྱི་བཀོད་པ་ངོ་མཚར་ཅན་དཔག་མེད་མཐོང་ཆོས་སུ་བསྟན་པས།",
    "target": "རྫུ་འཕྲུལ་ གྱི་ བཀོད་པ་ ངོ་མཚར་ ཅན་ དཔག་མེད་ མཐོང་ཆོས་ སུ་ བསྟན་པ ས །"
  },
  {
    "source": "མངའ་རིས་ཀྱི་རྒྱལ་ཁམས་དག་ལ་དཀར་ཆོས་ཀྱི་མཛད་ཕྲིན་དཔེ་མེད་བྱུང་བས་དཔུང་དང་གྲོགས་དན་གྱི་ཚུལ་དུ་བཀུར་བར་གྲགས་པ།",
    "target": "མངའ་རིས་ ཀྱི་ རྒྱལ་ཁམས་ དག་ ལ་ དཀར་ཆོས་ ཀྱི་ མཛད་ ཕྲིན་ དཔེ་ མེད་ བྱུང་བ ས་ དཔུང་ དང་ གྲོགས་དན་ གྱི་ ཚུལ་ དུ་ བཀུར་བ ར་ གྲགས་པ །"
  },
  {
    "source": "ཙི་ནའི་ཡུལ་གྱི་བསྟན་སྲིད་ཐུན་མོང་བའི་ཆོས་སྐྱོང་བཀྭན་ལའོ་ཡེ་ཞེས།",
    "target": "ཙི་ན འི་ ཡུལ་ གྱི་ བསྟན་ སྲིད་ ཐུན་མོང་བ འི་ ཆོས་སྐྱོང་ བཀྭན་ ལ འོ་ ཡེ་ ཞེས །"
  },
  {
    "source": "ལོ་ལྟར་གནམ་ལོ་གསར་ཚེས་ཀྱི་ཚེས་གཉིས་ཉིན་རྗེ་ཀརྨ་པ་དབུ་བཞུགས་ཐོག་རྒྱས་བརྔན་གསོལ་མཆོད་ཟབ་སྨིན་ཐེངས་རེ་གནང་སྟེ།",
    "target": "ལོ་ ལྟ ར་ གནམ་ལོ་ གསར་ ཚེས་ ཀྱི་ ཚེས་ གཉིས་ ཉིན་ རྗེ་ ཀརྨ་པ་ དབུ་ བཞུགས་ ཐོག་ རྒྱས་ བརྔན་ གསོལ་ མཆོད་ ཟབ་ སྨིན་ ཐེངས་ རེ་ གནང་ སྟེ །"
  },
  {
    "source": "རྒྱ་བོད་ཡུལ་གྲུ་ཀུན་ཏུ་སངས་རྒྱས་ཀྱི་བསྟན་པ་སྲུངས།",
    "target": "རྒྱ་བོད་ ཡུལ་ གྲུ་ ཀུན་ ཏུ་ སངས་རྒྱས་ ཀྱི་ བསྟན་པ་ སྲུངས །"
  },
  {
    "source": "མཆོད་ཡོན་གྱི་སྐུ་ཚེ་སྲིངས།",
    "target": "མཆོད་ཡོན་ གྱི་ སྐུ་ཚེ་ སྲིངས །"
  },
  {
    "source": "འགྲོ་བ་རྣམས་བདེ་སྐྱིད་ལ་འཚོ་བའི་འཕྲིན་ལས་དབྱེ་བ་མེད་པར་སྒྲུབ་དགོས་པའི་བཀའ་བསྒོས་དང་བསྔོ་སྨོན་རྒྱས་འདེབས་བཅས་གནང་སྲོལ་ཡོད་དོ།།",
    "target": "འགྲོ་བ་ རྣམས་ བདེ་སྐྱིད་ ལ་ འཚོ་བ འི་ འཕྲིན་ལས་ དབྱེ་བ་ མེད་པ ར་ སྒྲུབ་ དགོས་པ འི་ བཀའ་ བསྒོས་ དང་ བསྔོ་སྨོན་ རྒྱ ས་ འདེབས་ བཅས་ གནང་ སྲོལ་ ཡོད་ དོ ། །"
  },
  {
    "source": "སྲུང་མ་འདིའི་ལོ་རྒྱུས་ཡིག་ཆ་འདྲ་མིན་ཅུང་ཟད་བྱུང་ནའང་།",
    "target": "སྲུང་མ་ འདི འི་ ལོ་རྒྱུས་ ཡིག་ཆ་ འདྲ་ མིན་ ཅུང་ཟད་ བྱུང་ ན འང་ །"
  },
  {
    "source": "འདིར་བཀོད་པ་ནི་གཙོ་བོ་ཐུའུ་བཀྭན་བློ་བཟང་ཆོས་ཉིའི་ཆར་རྒྱུན་འབྲུག་སྒྲ་དང་།",
    "target": "འདི ར་ བཀོད་པ་ ནི་ གཙོ་བོ་ ཐུའུ་ བཀྭན་ བློ་བཟང་ ཆོས་ ཉི འི་ ཆར་རྒྱུན་ འབྲུག་ སྒྲ་ དང་ །"
  },
  {
    "source": "མགོན་པོ་སྐྱབས་ཀྱི་རྒྱ་ནག་ཆོས་འབྱུང་།",
    "target": "མགོན་པོ་ སྐྱབས་ ཀྱི་ རྒྱ་ནག་ ཆོས་འབྱུང་ །"
  },
  {
    "source": "གཞན་ཡང་སྔོན་གྱི་ཡི་གེ་ཁུངས་ཐུབ་དག་ལས་ཇི་ལྟར་བྱུང་བ་ལྟར་བཀོད་པ་ཡིན་པས་ཡིད་ཆེས་པའི་གནས་སུ་བཟུང་བར་རིགས་སོ།།",
    "target": "གཞན་ ཡང་ སྔོན་ གྱི་ ཡི་གེ་ ཁུངས་ ཐུབ་ དག་ ལས་ ཇི་ ལྟ ར་ བྱུང་བ་ ལྟ ར་ བཀོད་པ་ ཡིན་པ ས་ ཡིད་ ཆེས་པ འི་ གནས་ སུ་ བཟུང་བ ར་ རིགས་ སོ ། །"
  },
  {
    "source": "གཉིས་པ།",
    "target": "གཉིས་པ །"
  },
  {
    "source": "ད་ནི་དགྲ་ལྷའི་རྒྱལ་པོ་འཁོར་དང་བཅས་པའི་གསོལ་མཆོད་བྱ་བར་འདོད་པ་རྣམས་ཀྱི་ངོར་མདོ་ཙམ་ཞིག་བརྗོད་པར་བྱ་སྟེ།",
    "target": "ད་ ནི་ དགྲ་ལྷ འི་ རྒྱལ་པོ་ འཁོར་ དང་ བཅས་པ འི་ གསོལ་མཆོད་ བྱ་བ ར་ འདོད་པ་ རྣམས་ ཀྱི་ ངོ ར་ མདོ་ ཙམ་ ཞིག་ བརྗོད་པ ར་ བྱ་ སྟེ །"
  },
  {
    "source": "འོག་ནས་འབྱུང་བའི་མཆོད་ཚོགས་ཅི་འབྱོར་བ་དང་།",
    "target": "འོག་ ནས་ འབྱུང་བ འི་ མཆོད་ ཚོགས་ ཅི་ འབྱོར་བ་ དང་ །"
  },
  {
    "source": "བསང་མཆོད་སྒོས་སུ་འབུལ་ན་བསང་ཤིང་སྣ་ཚོགས་ཡང་འདུ་བྱས་ལ།",
    "target": "བསང་མཆོད་ སྒོས་ སུ་ འབུལ་ ན་ བསང་ ཤིང་ སྣ་ཚོགས་ ཡང་ འདུ་ བྱས་ ལ །"
  },
  {
    "source": "སྐྱབས་སེམས་སྔོན་དུ་འགྲོ་བས།",
    "target": "སྐྱབས་སེམས་ སྔོན་ དུ་ འགྲོ་བ ས །"
  },
  {
    "source": "སྔགས་དྲུག་ཕྱག་དྲུག་དང་ཏིང་ངེ་འཛིན་གྱི་བྱིན་གྱིས་བརླབས།",
    "target": "སྔགས་ དྲུག་ ཕྱག་ དྲུག་ དང་ ཏིང་ངེ་འཛིན་ གྱི་ བྱིན་ གྱིས་ བརླབས །"
  },
  {
    "source": "བདག་ལྷར་བསྐྱེད་ཅིང་མགྲོན་སྤྱན་དྲངས་པ་ནི།",
    "target": "བདག་ ལྷ ར་ བསྐྱེད་ ཅིང་ མགྲོན་ སྤྱན་ དྲངས་པ་ ནི །"
  },
  {
    "source": "ཧྲཱིཿབདག་ཉིད་འཇིག་རྟེན་དབང་ཕྱུག་སྤྱན་རས་གཟིགས།།",
    "target": "ཧྲཱིཿ བདག་ ཉིད་ འཇིག་རྟེན་དབང་ཕྱུག་ སྤྱན་ རས་ གཟིགས ། །"
  },
  {
    "source": "ཞི་འཛུམ་རྒྱན་གྱིས་སྤྲས་པའི་ཡིད་འོང་སྐུ།།",
    "target": "ཞི་ འཛུམ་ རྒྱན་ གྱིས་ སྤྲས་པ འི་ ཡིད་འོང་ སྐུ ། །"
  },
  {
    "source": "གངས་ཀྱི་ལྷུན་པོར་དབང་ཞུས་བཀླུབས་པ་འདྲའི།།",
    "target": "གངས་ ཀྱི་ ལྷུན་པོ ར་ དབང་ ཞུས་ བཀླུབས་པ་ འདྲ འི ། །"
  },
  {
    "source": "སྣང་སྟོང་ཆུ་ཟླ་ལྟ་བུར་ལྷམ་མེར་གསལ།།",
    "target": "སྣང་ སྟོང་ ཆུ་ཟླ་ ལྟ་བུ ར་ ལྷམ་ མེ ར་ གསལ ། །"
  },
  {
    "source": "དམིགས་པ་དང་བཅས་ཡི་གེ་དྲུག་མའི་བཟླས་པ་ཅི་ནུས་བྱ།",
    "target": "དམིགས་པ་ དང་ བཅས་ ཡི་གེ་ དྲུག་ མ འི་ བཟླས་པ་ ཅི་ ནུས་ བྱ །"
  },
  {
    "source": "ཐུགས་ཀའི་ས་བོན་འོད་ཀྱི་ལྕགས་ཀྱུ་ཡིས།།",
    "target": "ཐུགས་ཀ འི་ ས་བོན་ འོད་ ཀྱི་ ལྕགས་ཀྱུ་ ཡིས ། །"
  },
  {
    "source": "ཆེ་བཙན་དགྲ་ལྷའི་རྒྱལ་པོ་འཁོར་དང་བཅས།།",
    "target": "ཆེ་ བཙན་ དགྲ་ལྷ འི་ རྒྱལ་པོ་ འཁོར་ དང་ བཅས ། །"
  },
  {
    "source": "ཐོགས་མེད་རྫུ་འཕྲུལ་རླུང་གི་ཤིང་རྟར་བརྟེན།།",
    "target": "ཐོགས་མེད་ རྫུ་འཕྲུལ་ རླུང་ གི་ ཤིང་ རྟ ར་ བརྟེན ། །"
  },
  {
    "source": "མཆོད་པའི་གནས་འདིར་ཨཱ་ཀརྵྱ་ཛཿབཞུགས་སུ་གསོལ་བ་ནི།",
    "target": "མཆོད་པ འི་ གནས་ འདི ར་ ཨཱ་ ཀརྵྱ་ ཛཿ བཞུགས་ སུ་ གསོལ་བ་ ནི །"
  },
  {
    "source": "མདོག་དམར་ཙནྡན་ལས་གྲུབ་རྐང་སྟེགས་ནི།།",
    "target": "མདོག་ དམར་ ཙནྡན་ ལས་ གྲུབ་ རྐང་ སྟེགས་ ནི ། །"
  },
  {
    "source": "གཅན་གཟན་གཏུམ་པོའི་པགས་པའི་བགོ་བ་ཅན།།",
    "target": "གཅན་གཟན་ གཏུམ་པོ འི་ པགས་པ འི་ བགོ་བ་ ཅན ། །"
  },
  {
    "source": "རིན་ཆེན་ཁམས་ཀྱི་ཕྲ་ཡིས་ཉེར་མཚན་པར།།",
    "target": "རིན་ཆེན་ ཁམས་ ཀྱི་ ཕྲ་ ཡིས་ ཉེ ར་ མཚན་པ ར ། །"
  },
  {
    "source": "འཁོར་དང་བཅས་པ་དགྱེས་ཤིང་བརྟན་པར་བཞུགས།།",
    "target": "འཁོར་ དང་ བཅས་པ་ དགྱེས་ ཤིང་ བརྟན་པ ར་ བཞུགས ། །"
  },
  {
    "source": "མགྲོན་གསལ་འདེབས་པ་ནི།",
    "target": "མགྲོན་ གསལ་འདེབས་པ་ ནི །"
  },
  {
    "source": "ཀྱཻ།",
    "target": "ཀྱཻ །"
  },
  {
    "source": "འཕགས་པ་ལག་ན་རལ་གྲིས་བྱང་ཆུབ་ཀྱི།།",
    "target": "འཕགས་པ་ ལག་ ན་ རལ་གྲི ས་ བྱང་ཆུབ་ ཀྱི ། །"
  },
  {
    "source": "སྤྱོད་པ་རྒྱ་མཚོས་བྱིན་རླབས་ཙི་ནའི་ཡུལ།།",
    "target": "སྤྱོད་པ་ རྒྱ་མཚོ ས་ བྱིན་རླབས་ ཙི་ན འི་ ཡུལ ། །"
  },
  {
    "source": "གཡོན་ངོས་ཤར་གྱི་རྒྱ་མཚོས་རབ་བསྐོར་ཞིང་།།",
    "target": "གཡོན་ ངོས་ ཤར་ གྱི་ རྒྱ་མཚོ ས་ རབ་ བསྐོར་ ཞིང་ ། །"
  },
  {
    "source": "ལེ་དབར་ཁྲི་ལྡན་ལྕགས་རིས་གཡས་ནས་འཁྱུད།།",
    "target": "ལེ་དབར་ ཁྲི་ ལྡན་ ལྕགས་རི ས་ གཡས་ ནས་ འཁྱུད ། །"
  },
  {
    "source": "རིན་ཆེན་ནོར་གཞོང་ཞིང་ཆེན་རྩ་དྲུག་ལས།།",
    "target": "རིན་ཆེན་ ནོར་ གཞོང་ ཞིང་ ཆེན་ རྩ་ དྲུག་ ལས ། །"
  },
  {
    "source": "མཚེ་འུ་བྱང་མར་འབོད་པའི་ཞིང་གི་ཆར།།",
    "target": "མཚེ་ འུ་ བྱང་མ ར་ འབོད་པ འི་ ཞིང་ གི་ ཆར ། །"
  },
  {
    "source": "དགེ་བཅུའི་མཚན་རིས་བཀྲ་བའི་འཛིན་མའི་ཁྱོན།།",
    "target": "དགེ་ བཅུ འི་ མཚན་ རིས་ བཀྲ་བ འི་ འཛིན་མ འི་ ཁྱོན ། །"
  },
  {
    "source": "མཛེས་པར་བྱེད་པའི་རི་བོ་གཡུས་ཇོན་ཞེས།།",
    "target": "མཛེས་པ ར་ བྱེད་པ འི་ རི་བོ་ གཡུས་ ཇོན་ ཞེས ། །"
  },
  {
    "source": "བསྟི་གནས་སྐབས་གསུམ་གྲོང་གི་དོ་ཟླ་ཅན།།",
    "target": "བསྟི་གནས་ སྐབས་ གསུམ་ གྲོང་ གི་ དོ་ཟླ་ ཅན ། །"
  },
  {
    "source": "རྩ་སྔོན་སྤུ་སྡུག་འཛིན་པའི་ནེའུ་གསིང་ངོས།།",
    "target": "རྩ་ སྔོན་ སྤུ་ སྡུག་ འཛིན་པ འི་ ནེའུ་གསིང་ ངོས ། །"
  },
  {
    "source": "དལ་འགྲོའི་དྲིལ་ཆུང་སྙན་པའི་དབྱངས་འཇོ་ཞིང་།།",
    "target": "དལ་འགྲོ འི་ དྲིལ་ཆུང་ སྙན་པ འི་ དབྱངས་ འཇོ་ ཞིང་ ། །"
  },
  {
    "source": "ཚང་ཚིང་ནགས་ཀྱི་མཛེས་པའི་ཁོར་ཡུག་ཡངས།།",
    "target": "ཚང་ཚིང་ ནགས་ ཀྱི་ མཛེས་པ འི་ ཁོར་ཡུག་ ཡངས ། །"
  },
  {
    "source": "སྣོད་བཅུད་ཕྱི་ནང་ཀུན་ཏུ་ལྷ་དང་མིའི།།",
    "target": "སྣོད་བཅུད་ ཕྱི་ནང་ ཀུན་ ཏུ་ ལྷ་ དང་ མི འི ། །"
  },
  {
    "source": "དཔལ་འབྱོར་མི་ཟད་གྱ་ནོམ་སྣང་བ་ཡི།།",
    "target": "དཔལ་འབྱོར་ མི་ ཟད་ གྱ་ ནོམ་ སྣང་བ་ ཡི ། །"
  },
  {
    "source": "ངོ་མཚར་རི་ཡི་མཆོག་གྱུར་དེ་ཉིད་དང་།།",
    "target": "ངོ་མཚར་ རི་ ཡི་ མཆོག་ གྱུར་ དེ་ ཉིད་ དང་ ། །"
  },
  {
    "source": "བྱིན་རླབས་འོད་འབར་གནས་ཆེན་རྣམ་བཞི་སོགས།།",
    "target": "བྱིན་རླབས་ འོད་འབར་ གནས་ཆེན་ རྣམ་ བཞི་ སོགས ། །"
  },
  {
    "source": "གང་དུ་བཞུགས་པའི་བསྟན་སྲུང་མཐུ་བོ་ཆེ།།",
    "target": "གང་ དུ་ བཞུགས་པ འི་ བསྟན་ སྲུང་ མཐུ་བོ་ ཆེ ། །"
  },
  {
    "source": "ཆེ་བཙན་དྲེགས་པའི་དབང་པོ་བྱེ་ལན་ནི།།",
    "target": "ཆེ་ བཙན་ དྲེགས་པ འི་ དབང་པོ་ བྱེ་ ལན་ ནི ། །"
  },
  {
    "source": "རབ་བརྗིད་བཞིན་གྱི་དཀྱིལ་འཁོར་དམར་བའི་མདངས།།",
    "target": "རབ་ བརྗིད་ བཞིན་ གྱི་ དཀྱིལ་འཁོར་ དམར་བ འི་ མདངས ། །"
  },
  {
    "source": "འབར་བའི་སྨ་ར་ཨོག་ཚོམ་རིང་ཞིང་གཟེངས།།",
    "target": "འབར་བ འི་ སྨ་ར་ ཨོག་ཚོམ་ རིང་ ཞིང་ གཟེངས ། །"
  },
  {
    "source": "རྒྱ་བྱའི་སྤྱན་མིག་ཡོན་པོའི་ལྟ་སྟངས་ཀྱིས།།",
    "target": "རྒྱ་ བྱ འི་ སྤྱན་ མིག་ ཡོན་པོ འི་ ལྟ་ སྟངས་ ཀྱིས ། །"
  },
  {
    "source": "གཟིགས་པའི་སྨིན་དཀྱུས་རྒོད་གཤོག་ལྟ་བུར་བརྐྱངས།།",
    "target": "གཟིགས་པ འི་ སྨིན་ དཀྱུས་ རྒོད་ གཤོག་ ལྟ་བུ ར་ བརྐྱངས ། །"
  },
  {
    "source": "གནམ་སྔོན་ཐགས་སུ་བྱས་འདྲའི་མཐོན་མཐིང་གི",
    "target": "གནམ་ སྔོན་ ཐགས་ སུ་ བྱས་ འདྲ འི་ མཐོན་མཐིང་ གི"
  },
  {
    "source": "།",
    "target": "།"
  },
  {
    "source": "དར་གྱི་ལ་ཐོད་ཅོད་པན་ཕུར་མས་མཛེས།།",
    "target": "དར་ གྱི་ ལ་ ཐོད་ ཅོད་པན་ ཕུར་མ ས་ མཛེས ། །"
  },
  {
    "source": "མརྒད་ཁུ་བས་བཙོས་སྙམ་སྲབ་མོའི་གོས།།",
    "target": "མརྒད་ ཁུ་བ ས་ བཙོས་ སྙམ་ སྲབ་མོ འི་ གོས ། །"
  },
  {
    "source": "འཇོལ་ཚུལ་བཀླུབས་ཤིང་གཅན་གཟན་མགོ་རིས་ཀྱི།།",
    "target": "འཇོལ་ ཚུལ་ བཀླུབས་ ཤིང་ གཅན་གཟན་ མགོ་ རིས་ ཀྱི ། །"
  },
  {
    "source": "སྲ་མཁྲེགས་གོ་ཆ་དར་དཔྱངས་གཡོ་བས་སྤུད།།",
    "target": "སྲ་མཁྲེགས་ གོ་ཆ་ དར་དཔྱངས་ གཡོ་བ ས་ སྤུད ། །"
  },
  {
    "source": "ནག་པོའི་རྩ་ལག་སྡེར་བཅས་མཐར་བྱེད་པའི།།",
    "target": "ནག་པོ འི་ རྩ་ལག་ སྡེར་ བཅས་ མཐ ར་ བྱེད་ པ འི ། །"
  },
  {
    "source": "ཕྱག་གཡས་འབྲུག་སྔོན་ཟླ་ཚེས་ཤང་ལང་བསྣམས།།",
    "target": "ཕྱག་ གཡས་ འབྲུག་ སྔོན་ ཟླ་ཚེས་ ཤང་ལང་ བསྣམས ། །"
  },
  {
    "source": "གྱི་ལིང་གཡང་ཊིས་བརྒྱན་པའི་སྐ་རགས་ཀྱི།།",
    "target": "གྱི་ལིང་ གཡང་ཊི ས་ བརྒྱན་པ འི་ སྐ་ རགས་ ཀྱི ། །"
  },
  {
    "source": "ལོགས་སུ་རྣོ་ངར་ཕུན་ཚོགས་རལ་གྲི་དཔྱངས།།",
    "target": "ལོགས་ སུ་ རྣོ་ ངར་ ཕུན་ཚོགས་ རལ་གྲི་ དཔྱངས ། །"
  },
  {
    "source": "རླུང་གི་ཁེངས་པ་འཕྲོག་པའི་ཡོས་དམར་རྟ།།",
    "target": "རླུང་ གི་ ཁེངས་པ་ འཕྲོག་པ འི་ ཡོས་ དམར་ རྟ ། །"
  },
  {
    "source": "མཚམས་སྤྲིན་གསར་པ་གཡོ་བ་ལྟ་བུ་ལ།།",
    "target": "མཚམས་ སྤྲིན་ གསར་པ་ གཡོ་བ་ ལྟ་བུ་ ལ ། །"
  },
  {
    "source": "རཏྣའི་སྒ་སྲབ་རྒྱན་གྱིས་སྒེག་པའི་སྟེང་།།",
    "target": "རཏྣ འི་ སྒ་ སྲབ་ རྒྱན་ གྱིས་ སྒེག་པ འི་ སྟེང་ ། །"
  },
  {
    "source": "གསེར་རིས་ལྷྭམ་གྱིས་སྦ་བའི་ཞབས་ཟུང་རོལ།།",
    "target": "གསེར་ རིས་ ལྷྭམ་ གྱིས་ སྦ་བ འི་ ཞབས་ ཟུང་ རོལ ། །"
  },
  {
    "source": "ལྷ་ཆེན་དེ་ཡི་གཡས་ཀྱི་ཉེ་ལོགས་ན།།",
    "target": "ལྷ་ཆེན་ དེ་ ཡི་ གཡས་ ཀྱི་ ཉེ་ལོགས་ ན ། །"
  },
  {
    "source": "ཀོན་བིན་ཞེས་བྱ་འཛུམ་དཔལ་ཟླ་བའི་བཞིན།།",
    "target": "ཀོན་ བིན་ ཞེས་ བྱ་ འཛུམ་ དཔལ་ ཟླ་བ འི་ བཞིན ། །"
  },
  {
    "source": "འཁྱོག་འབར་མེ་ལྕེ་གཡོ་འདྲའི་དྲག་གོས་དང་།།",
    "target": "འཁྱོག་ འབར་མེ་ ལྕེ་ གཡོ་ འདྲ འི་ དྲག་ གོས་ དང་ ། །"
  },
  {
    "source": "དངུལ་དཀར་གོ་ཁྲབ་དར་དམར་ལ་ཐོད་བཅིངས།།",
    "target": "དངུལ་ དཀར་ གོ་ཁྲབ་ དར་ དམར་ ལ་ཐོད་ བཅིངས ། །"
  },
  {
    "source": "འགྲན་བྲལ་གྲི་ཆེན་ཡུ་དམར་ཕྱག་ན་བསྣམས།།",
    "target": "འགྲན་ བྲལ་ གྲི་ ཆེན་ ཡུ་ དམར་ ཕྱག་ ན་ བསྣམས ། །"
  },
  {
    "source": "ཤིན་ཏུ་བསླབ་བྱས་དུལ་ཞིང་བརླིང་བ་ཡི།།",
    "target": "ཤིན་ ཏུ་ བསླབ་ བྱས་ དུལ་ ཞིང་ བརླིང་བ་ ཡི ། །"
  },
  {
    "source": "རྟ་མཆོག་སེང་གེ་དཀར་མོ་ལྟ་བུའི་སྟེང་།།",
    "target": "རྟ་མཆོག་ སེང་གེ་ དཀར་མོ་ ལྟ་བུ འི་ སྟེང་ ། །"
  },
  {
    "source": "དགྲ་སྡེ་འཇོམས་པའི་འཁོར་གསུམ་སྐེད་ལ་བཏགས།།",
    "target": "དགྲ་སྡེ་ འཇོམས་པ འི་ འཁོར་ གསུམ་ སྐེད་ ལ་ བཏགས ། །"
  },
  {
    "source": "ལྷ་ཆེན་གཡོན་དུ་སྟོབས་ལྡན་བཀའ་ཉན་ནི།།",
    "target": "ལྷ་ཆེན་ གཡོན་ དུ་ སྟོབས་ ལྡན་ བཀའ་ ཉན་ ནི ། །"
  },
  {
    "source": "ཀྲའུ་ཚང་འཇིགས་རུང་གཟིག་སྤྱང་ལྟ་བུའི་ལུས།།",
    "target": "ཀྲའུ་ ཚང་ འཇིགས་ རུང་ གཟིག་ སྤྱང་ ལྟ་བུ འི་ ལུས ། །"
  },
  {
    "source": "ཁྲག་གི་སྨུག་རྩིས་བསྐུས་པའི་གདོང་ལག་ནི།།",
    "target": "ཁྲག་ གི་ སྨུག་རྩི ས་ བསྐུས་པ འི་ གདོང་ ལག་ ནི ། །"
  },
  {
    "source": "འཆར་ཀའི་མདངས་ལྡན་གནག་པའི་སྨ་ར་བརྗིད།།",
    "target": "འཆར་ཀ འི་ མདངས་ལྡན་ གནག་པ འི་ སྨ་ར་ བརྗིད ། །"
  },
  {
    "source": "ལྕགས་ཀྱི་གླེགས་བུ་བསྣོལ་མའི་ཡ་ལད་དང་།།",
    "target": "ལྕགས་ ཀྱི་ གླེགས་བུ་ བསྣོལ་ མ འི་ ཡ་ལད་ དང་ ། །"
  },
  {
    "source": "རིན་ཆེན་རྔ་ཕྲུས་བརྒྱན་པའི་ཅོད་པན་གསོལ།།",
    "target": "རིན་ཆེན་ རྔ་ ཕྲུ ས་ བརྒྱན་པ འི་ ཅོད་པན་ གསོལ ། །"
  },
  {
    "source": "ལག་ཏུ་འབིགས་བྱེད་རྣོ་ལྕགས་མདུང་རིང་བཟུང་།།",
    "target": "ལག་ ཏུ་ འབིགས་བྱེད་ རྣོ་ ལྕགས་ མདུང་ རིང་ བཟུང་ ། །"
  },
  {
    "source": "ཡིད་ཀྱི་རྗེས་སུ་གོམ་པ་འགོད་པ་ཡི།།",
    "target": "ཡིད་ ཀྱི་ རྗེས་ སུ་ གོམ་པ་ འགོད་པ་ ཡི ། །"
  },
  {
    "source": "མགྱོགས་འགྲོའི་དབང་པོ་མཚན་མོའི་གོས་ཀྱི་སྤུན།།",
    "target": "མགྱོགས་འགྲོ འི་ དབང་པོ་ མཚན་མོ འི་ གོས་ ཀྱི་ སྤུན ། །"
  },
  {
    "source": "གཟེར་སྟན་སྒ་སྲབ་མཛེས་པ་ཞབས་སུ་བཅིབས།།",
    "target": "གཟེ ར་ སྟན་ སྒ་ སྲབ་ མཛེས་པ་ ཞབས་ སུ་ བཅིབས ། །"
  },
  {
    "source": "མཐུ་ཆེན་རྫུ་འཕྲུལ་གྲུབ་པ་རྣམས་ཀྱི་གཟུགས།།",
    "target": "མཐུ་ཆེན་ རྫུ་འཕྲུལ་ གྲུབ་པ་ རྣམས་ ཀྱི་ གཟུགས ། །"
  },
  {
    "source": "དྭངས་པའི་ཤེལ་ལ་སྣ་ཚོགས་སྣང་བ་བཞིན།།",
    "target": "དྭངས་པ འི་ ཤེལ་ ལ་ སྣ་ ཚོགས་ སྣང་བ་ བཞིན ། །"
  },
  {
    "source": "ཞི་དྲག་ལས་ཀྱི་ཉམས་འགྱུར་མཐའ་ཀླས་ཕྱིར།།",
    "target": "ཞི་དྲག་ ལས་ ཀྱི་ ཉམས་ འགྱུར་ མཐའ་ ཀླ ས་ ཕྱི ར ། །"
  },
  {
    "source": "སྤྲོས་པའི་ཆ་ལུགས་མ་ལུས་བརྗོད་དཀའ་ཡང་།།",
    "target": "སྤྲོས་པ འི་ ཆ་ལུགས་ མ་ལུས་ བརྗོད་ དཀའ་ ཡང་ ། །"
  },
  {
    "source": "ཉམས་དགའི་གཏམ་གྱི་རོལ་མོ་དེ་ཙམ་དཀྲོལ།།",
    "target": "ཉམས་ དག འི་ གཏམ་ གྱི་ རོལ་མོ་ དེ་ ཙམ་ དཀྲོལ ། །"
  },
  {
    "source": "འཁོར་དུ་ཀུན་མཁྱེན་རྒྱལ་བའི་ལུང་རྟོགས་བསྟན།།",
    "target": "འཁོར་ དུ་ ཀུན་མཁྱེན་ རྒྱལ་བ འི་ ལུང་རྟོགས་ བསྟན ། །"
  },
  {
    "source": "དར་རྒྱས་སྤེལ་དང་དཀར་པོ་དགེ་བའི་ལས།།",
    "target": "དར་རྒྱས་ སྤེལ་ དང་ དཀར་པོ་ དགེ་བ འི་ ལས ། །"
  },
  {
    "source": "སྐྱོང་ལ་དགྱེས་པའི་དགའ་འཛུམ་མུལ་ལེ་བ།།",
    "target": "སྐྱོང་ ལ་ དགྱེས་པ འི་ དགའ་ འཛུམ་ མུལ་ ལེ་བ ། །"
  },
  {
    "source": "སྡེ་བརྒྱད་མི་མིན་འབྱུང་པོ་མཐུ་ཆེན་སོགས།།",
    "target": "སྡེ་ བརྒྱད་ མི་ མིན་ འབྱུང་པོ་ མཐུ་ཆེན་ སོགས ། །"
  },
  {
    "source": "གཞན་ཡང་མཆོད་སྦྱིན་བྱ་བར་འོས་པའི་མགྲོན།།",
    "target": "གཞན་ ཡང་ མཆོད་སྦྱིན་ བྱ་བ ར་ འོས་པ འི་ མགྲོན ། །"
  },
  {
    "source": "མཚན་ནས་སྨོས་ཀྱིས་མ་ལོངས་ཐམས་ཅད་གསལ།།",
    "target": "མཚན་ ནས་ སྨོས་ ཀྱིས་ མ་ ལོངས་ ཐམས་ཅད་ གསལ ། །"
  },
  {
    "source": "མཆོད་པ་འབུལ་བ་ནི།",
    "target": "མཆོད་པ་ འབུལ་བ་ ནི །"
  },
  {
    "source": "ཁྱེད་རྣམས་དགྱེས་པའི་ཐུན་རྫས་འདོད་ཡོན་ལྔ།།",
    "target": "ཁྱེད་ རྣམས་ དགྱེས་པ འི་ ཐུན་རྫས་ འདོད་ཡོན་ ལྔ ། །"
  },
  {
    "source": "གསེར་དངུལ་རིན་ཆེན་ནོར་བུ་འབྲུ་སྨན་དར།།",
    "target": "གསེར་དངུལ་ རིན་ཆེན་ ནོར་བུ་ འབྲུ་ སྨན་ ད ར ། །"
  },
  {
    "source": "ཤིས་པའི་རྟགས་བརྒྱད་རྒྱལ་སྲིད་རིན་ཆེན་བདུན།།",
    "target": "ཤིས་པ འི་ རྟགས་ བརྒྱད་ རྒྱལ་སྲིད་ རིན་ཆེན་ བདུན ། །"
  },
  {
    "source": "འདོད་འཇོའི་བུམ་བཟང་དཔག་བསམ་ལྗོན་པའི་ཤིང་།།",
    "target": "འདོད་འཇོ འི་ བུམ་ བཟང་ དཔག་བསམ་ ལྗོན་པ འི་ ཤིང་ ། །"
  },
  {
    "source": "དབང་གི་མདོག་ཅན་སྒ་སྲབ་སྤྲས་པའི་རྟ།།",
    "target": "དབང་ གི་ མདོག་ཅན་ སྒ་ སྲབ་ སྤྲས་པ འི་ རྟ ། །"
  },
  {
    "source": "གཟུགས་འགྲོས་གཡག་ལུག་རྭ་སྐྱེས་འདོད་འཇོའི་བ།།",
    "target": "གཟུགས་ འགྲོ ས་ གཡག་ ལུག་ རྭ་ སྐྱེས་ འདོད་ འཇོ འི་བ ། །"
  },
  {
    "source": "དཀར་སུམ་མངར་སུམ་ཕྱེ་མར་རི་ལྟར་སྤུངས།།",
    "target": "དཀར་ སུམ་ མངར་ སུམ་ ཕྱེ་ མ ར་ རི་ ལྟ ར་ སྤུངས ། །"
  },
  {
    "source": "རྒྱ་ཇ་མྱོས་བྱེད་བཏུང་བའི་ཆུ་གཏེར་བསྐྱིལ།།",
    "target": "རྒྱ་ ཇ་ མྱོས་ བྱེད་ བཏུང་བ འི་ ཆུ་གཏེར་ བསྐྱིལ ། །"
  },
  {
    "source": "གཞལ་མེད་ཕོ་བྲང་སྐྱེད་ཚལ་ཁྲུས་ཀྱི་རྫིང་།།",
    "target": "གཞལ་མེད་ ཕོ་བྲང་ སྐྱེད་ཚལ་ ཁྲུས་ ཀྱི་ རྫིང་ ། །"
  },
  {
    "source": "རང་ཕྱོགས་བསྲུང་བའི་གོ་དང་རྒོལ་འཇོམས་མཚོན།།",
    "target": "རང་ཕྱོགས་ བསྲུང་བ འི་ གོ་ དང་ རྒོལ་ འཇོམས་ མཚོན ། །"
  },
  {
    "source": "གཞན་ཡང་ལྷ་ཀླུ་མི་ཡི་དཀོན་ནོར་རིགས།།",
    "target": "གཞན་ ཡང་ ལྷ་ ཀླུ་ མི་ ཡི་ དཀོན་ནོར་ རིགས ། །"
  },
  {
    "source": "ངོ་མཚར་འབུམ་ཕྲག་ངོམ་པར་མི་ཟད་པ།།",
    "target": "ངོ་མཚར་ འབུམ་ ཕྲག་ ངོམ་པ ར་ མི་ ཟད་པ ། །"
  },
  {
    "source": "སྤྱན་གཟིགས་མ་ཚང་མེད་པ་འདི་དག་ཀུན།།",
    "target": "སྤྱན་ གཟིགས་ མ་ ཚང་ མེད་པ་ འདི་ དག་ ཀུན ། །"
  },
  {
    "source": "ལྷ་ཆེན་འཁོར་དང་བཅས་ལ་དབུལ་བར་བགྱི།།",
    "target": "ལྷ་ཆེན་ འཁོར་ དང་ བཅས་ ལ་ དབུལ་བ ར་ བགྱི ། །"
  },
  {
    "source": "བསང་མཆོད་སྒོས་སུ་འབུལ་བའམ།",
    "target": "བསང་མཆོད་ སྒོས་ སུ་ འབུལ་བ འམ །"
  },
  {
    "source": "མངའ་གསོལ་འཕྲིན་བཅོལ་སོགས་རྒྱས་པ་སྤྲོ་ན་ནི་ཟུར་གསལ་བཞིན་བྱ་ཞིང་།",
    "target": "མངའ་གསོལ་ འཕྲིན་ བཅོལ་ སོགས་ རྒྱས་པ་ སྤྲོ་ ན་ ནི་ ཟུར་ གསལ་ བཞིན་ བྱ་ ཞིང་ །"
  },
  {
    "source": "རྒྱུན་ཆགས་སུ་འཕྲིན་ལས་བཅོལ་བའི་ཚིགསྔོན་དུས་སློབ་དཔོན་བློ་གྲོས་མཚན་ཅན་སོགས།།",
    "target": "རྒྱུན་ ཆགས་ སུ་ འཕྲིན་ལས་ བཅོལ་བ འི་ ཚིག སྔོན་ དུས་ སློབ་དཔོན་ བློ་གྲོས་ མཚན་ ཅན་ སོགས ། །"
  },
  {
    "source": "དཔལ་ལྡན་ཐུབ་པའི་གདུང་འཚོབ་གྲངས་མེད་ཀྱིས།།",
    "target": "དཔལ་ལྡན་ ཐུབ་པ འི་ གདུང་འཚོབ་ གྲངས་ མེད་ ཀྱིས ། །"
  },
  {
    "source": "དམ་ཚིག་བདུད་རྩིའི་ཐིགས་པ་སྙིང་ལ་བརླན།།",
    "target": "དམ་ཚིག་ བདུད་རྩི འི་ ཐིགས་པ་ སྙིང་ ལ་ བརླན ། །"
  },
  {
    "source": "བསྒོས་པའི་བཀའ་ལུང་བཙན་པོ་རྗེས་དགོངས་ལ།།",
    "target": "བསྒོས་པ འི་ བཀའ་ལུང་ བཙན་པོ་ རྗེས་ དགོངས་ ལ ། །"
  },
  {
    "source": "བསླུ་མེད་སྐྱབས་གསུམ་རིན་ཆེན་གཙུག་ན་བསྙེན།།",
    "target": "བསླུ་མེད་ སྐྱབས་གསུམ་ རིན་ཆེན་ གཙུག་ ན་ བསྙེན ། །"
  },
  {
    "source": "གཞན་དོན་བྱང་ཆུབ་སྒྲུབ་པའི་སེམས་མཆོག་བསྐྱེད།།",
    "target": "གཞན་དོན་ བྱང་ཆུབ་ སྒྲུབ་པ འི་ སེམས་ མཆོག་ བསྐྱེད ། །"
  },
  {
    "source": "ཆོས་ཀུན་སྟོང་ཞིང་བདག་མེད་དོན་ཤེས་ན།།",
    "target": "ཆོས་ ཀུན་ སྟོང་ ཞིང་ བདག་མེད་ དོན་ ཤེས་ ན ། །"
  },
  {
    "source": "སྡུག་བསྔལ་ཀུན་ལས་གྲོལ་ཞེས་ཐུབ་པས་གསུངས།།",
    "target": "སྡུག་བསྔལ་ ཀུན་ ལས་ གྲོལ་ ཞེས་ ཐུབ་པ ས་ གསུངས ། །"
  },
  {
    "source": "རྒྱལ་དང་རྒྱལ་བསྟན་སྙིང་པོ་དྭགས་བརྒྱུད་ཀྱི།།",
    "target": "རྒྱལ་ དང་ རྒྱལ་བསྟན་ སྙིང་པོ་ དྭགས་ བརྒྱུད་ ཀྱི ། །"
  },
  {
    "source": "དྲི་མེད་བཤད་སྒྲུབ་ལྷུར་ལེན་འདུས་པའི་སྡེ།།",
    "target": "དྲི་མེད་ བཤད་སྒྲུབ་ ལྷུར་ ལེན་ འདུས་པ འི་ སྡེ ། །"
  },
  {
    "source": "ཤིན་སྦྱངས་སྡོམ་བརྩོན་དམ་པའི་ཁྲིམས་མཛེས་པས།།",
    "target": "ཤིན་ སྦྱངས་ སྡོམ་བརྩོན་དམ་པ འི་ ཁྲིམས་ མཛེས་པ ས ། །"
  },
  {
    "source": "འཛིན་མའི་དཀྱིལ་འཁོར་འགེངས་པའི་སྟོང་གྲོགས་མཛོད།།",
    "target": "འཛིན་མ འི་ དཀྱིལ་འཁོར་ འགེངས་པ འི་ སྟོང་ གྲོགས་ མཛོད ། །"
  },
  {
    "source": "རྟོགས་པ་དོན་བརྒྱུད་མོས་གུས་ལམ་གཅིག་གི།།",
    "target": "རྟོགས་པ་ དོན་ བརྒྱུད་ མོ ས་ གུས་ ལམ་ གཅིག་ གི ། །"
  },
  {
    "source": "བརྒྱུད་འཛིན་བུ་སློབ་དབྱར་གྱི་ཆུ་ལྟར་རྒྱས།།",
    "target": "བརྒྱུད་འཛིན་ བུ་སློབ་ དབྱར་ གྱི་ ཆུ་ ལྟ ར་ རྒྱས ། །"
  },
  {
    "source": "གྲུབ་ཐོབ་བརྒྱུད་པའི་རི་སུལ་ཀུན་གང་སྟེ།།",
    "target": "གྲུབ་ཐོབ་ བརྒྱུད་པ འི་ རི་སུལ་ ཀུན་ གང་ སྟེ ། །"
  },
  {
    "source": "ཕྱག་རྒྱ་ཆེན་པོའི་རིང་ལུགས་རྒྱས་པར་མཛོད།།",
    "target": "ཕྱག་རྒྱ་ ཆེན་པོ འི་ རིང་ ལུགས་ རྒྱས་པ ར་ མཛོད ། །"
  },
  {
    "source": "རྒྱལ་བ་ཀུན་གྱི་ཕྲིན་ལས་རང་གཟུགས་ནི།།",
    "target": "རྒྱལ་བ་ ཀུན་ གྱི་ ཕྲིན་ལས་ རང་ གཟུགས་ ནི ། །"
  },
  {
    "source": "སྲིད་འདིར་རྣམ་པར་འདྲེན་མཆོག་སྤྲུལ་པའི་སྐུ།།",
    "target": "སྲིད་ འདི ར་ རྣམ་པ ར་ འདྲེན་ མཆོག་ སྤྲུལ་པ འི་ སྐུ ། །"
  },
  {
    "source": "དཔལ་ལྡན་ཀརྨ་པ་ཡི་སྐུ་ཚེ་དང་།།",
    "target": "དཔལ་ལྡན་ ཀརྨ་པ་ ཡི་ སྐུ་ཚེ་ དང་ ། །"
  },
  {
    "source": "མཛད་ཕྲིན་ཡངས་པའི་ཁ་ལོ་ཁྱོད་ཀྱི་བསྒྱུར།།",
    "target": "མཛད་ ཕྲིན་ ཡངས་པ འི་ ཁ་ལོ་ ཁྱོད་ ཀྱི་ བསྒྱུར ། །"
  },
  {
    "source": "བདག་ཅག་ཡོན་སྦྱོར་མི་ནོར་འཁོར་དང་བཅས།།",
    "target": "བདག་ཅག་ ཡོན་ སྦྱོར་ མི་ ནོར་ འཁོར་ དང་ བཅས ། །"
  },
  {
    "source": "ནད་དང་བགེགས་རིགས་དུས་མིན་འཆི་བ་དང་།།",
    "target": "ནད་ དང་ བགེགས་ རིགས་ དུས་ མིན་ འཆི་བ་ དང་ ། །"
  },
  {
    "source": "དགྲ་རྐུན་ཁ་མཆུ་བྱད་ཀྱིས་མི་ཚུགས་པའི།།",
    "target": "དགྲ་ རྐུན་ ཁ་མཆུ་ བྱད་ ཀྱིས་ མི་ ཚུགས་པ འི ། །"
  },
  {
    "source": "རྡོ་རྗེའི་སྲུང་བའི་གུར་དུ་སྦ་བར་མཛོད།།",
    "target": "རྡོ་རྗེ འི་ སྲུང་བ འི་ གུར་ དུ་ སྦ་བ ར་ མཛོད ། །"
  },
  {
    "source": "རིང་འཚོའི་ཚེ་ཡི་ལྗོན་པ་རྒྱས་པའི་རྩེར།།",
    "target": "རིང་ འཚོ འི་ ཚེ་ ཡི་ ལྗོན་པ་ རྒྱས་པ འི་ རྩེ ར ། །"
  },
  {
    "source": "བསོད་ནམས་འབྲས་བུ་གཡུར་དུ་ཟ་བའི་ཁྲོད།།",
    "target": "བསོད་ནམས་ འབྲས་བུ་ གཡུར་ དུ་ ཟ་བ འི་ ཁྲོད ། །"
  },
  {
    "source": "བདེ་འབྱོར་སྲེད་པས་མྱོས་པའི་གཞན་གསོས་བུ།།",
    "target": "བདེ་ འབྱོར་ སྲེད་པ ས་ མྱོས་པ འི་ གཞན་ གསོས་ བུ ། །"
  },
  {
    "source": "སྐྱིད་པའི་ག་ཞ་དབྱངས་སུ་ལེན་པར་མཛོད།།",
    "target": "སྐྱིད་པ འི་ ག་ ཞ་ དབྱངས་ སུ་ ལེན་པ ར་ མཛོད ། །"
  },
  {
    "source": "དེ་ནས་གཤེགས་སུ་གསོལ་བ་ནི།",
    "target": "དེ་ ནས་ གཤེགས་ སུ་ གསོལ་བ་ ནི །"
  },
  {
    "source": "བརྗིད་བརྗིད་དགྲ་ལྷའི་དབང་པོ་ཀོན་ལའོ་ཡེ།།",
    "target": "བརྗིད་ བརྗིད་ དགྲ་ ལྷ འི་ དབང་པོ་ ཀོན་ ལ འོ་ ཡེ ། །"
  },
  {
    "source": "མཚར་མཚར་འཁོར་གྱི་འདུ་འགོད་གྲངས་མེད་བཅས།།",
    "target": "མཚར་ མཚར་ འཁོར་ གྱི་ འདུ་འགོད་ གྲངས་ མེད་ བཅས ། །"
  },
  {
    "source": "འཛུམ་འཛུམ་བཞིན་གྱི་ཟླ་བ་བཀྲ་བཞིན་དུ།།",
    "target": "འཛུམ་འཛུམ་ བཞིན་ གྱི་ ཟླ་བ་ བཀྲ་ བཞིན་ དུ ། །"
  },
  {
    "source": "རང་རང་གནས་སུ་བདེ་བར་བཞུད་ཅིག་གོ།",
    "target": "རང་རང་ གནས་ སུ་ བདེ་བ ར་ བཞུད་ ཅིག་ གོ །"
  },
  {
    "source": "བཀྲ་ཤིས་ནི།",
    "target": "བཀྲ་ཤིས་ ནི །"
  },
  {
    "source": "ཕན་བདེའི་འབྱུང་གནས་ཐུབ་བསྟན་སྲུང་བའི་ལྷ།།",
    "target": "ཕན་བདེ འི་ འབྱུང་གནས་ ཐུབ་བསྟན་ སྲུང་བ འི་ ལྷ ། །"
  },
  {
    "source": "དགྱེས་བསྐྱེད་གསོལ་མཆོད་བགྱིས་པའི་དགེ་བ་ཡིས།།",
    "target": "དགྱེས་ བསྐྱེད་ གསོལ་མཆོད་ བགྱིས་པ འི་ དགེ་བ་ ཡིས ། །"
  },
  {
    "source": "འགྲོ་རྣམས་བདེ་ལེགས་རྒྱ་མཚོར་སྤྱོད་པ་དང་།།",
    "target": "འགྲོ་ རྣམས་ བདེ་ལེགས་ རྒྱ་མཚོ ར་ སྤྱོད་པ་ དང་ ། །"
  },
  {
    "source": "ཀུན་དགའི་དགེ་མཚན་འབར་བའི་བཀྲ་ཤིས་ཤོག།",
    "target": "ཀུན་ དག འི་ དགེ་མཚན་ འབར་བ འི་ བཀྲ་ཤིས་ ཤོག །"
  },
  {
    "source": "ཅེས་ཉི་མ་ཤར་ཕྱོགས་ཀྱི་ཡུལ་གྲུ་ཆེན་པོར་མངའ་དབང་འགྱུར་བའི་བསྟན་སྲུང་ཆེན་པོ་རྗེ་བཙན་བྱེ་ལན་དུ་གྲགས་པ་འདིའི་གསོལ་མཆོད་དྲུང་ན་རིམ་གོང་མ་རྣམས་ཀྱི་གསུང་བྱིན་རླབས་ཅན་དག་དུས་དབང་གིས་མི་མངོན་པར་གྱུར་ནས་དོན་གཉེར་ཅན་མང་པོས་སྔ་ཕྱིར་བསྐུལ་མ་ཡང་ཡང་བྱས་པ་དང་།",
    "target": "ཅེས་ ཉི་མ་ ཤར་ཕྱོགས་ ཀྱི་ ཡུལ་གྲུ་ ཆེན་པོ ར་ མངའ་དབང་ འགྱུར་བ འི་ བསྟན་ སྲུང་ ཆེན་པོ་ རྗེ་བཙན་ བྱེ་ ལན་ དུ་ གྲགས་པ་ འདི འི་ གསོལ་མཆོད་ དྲུང་ ན་ རིམ་ གོང་མ་ རྣམས་ ཀྱི་ གསུང་ བྱིན་རླབས་ ཅན་ དག་ དུས་ དབང་ གིས་ མི་ མངོན་པ ར་ གྱུར་ ནས་ དོན་ གཉེར་ ཅན་ མང་པོ ས་ སྔ་ཕྱི ར་ བསྐུལ་མ་ ཡང་ ཡང་ བྱས་པ་ དང་ །"
  },
  {
    "source": "རང་ལའང་རྨི་ལམ་སོགས་མཚན་ལྟས་དགེ་བར་བྱུང་རུང་།",
    "target": "རང་ ལ འང་ རྨི་ལམ་ སོགས་ མཚན་ལྟས་ དགེ་བ ར་ བྱུང་ རུང་ །"
  },
  {
    "source": "དེང་དུས་ཕལ་མོ་ཆེ་ཞིག་གིས་བསྟན་སྲུང་ཡེ་ཤེས་པ་རྣམས་དོར་ནས་མི་མ་ཡིན་གདུག་པ་ཅན་དག་བླ་མ་དཀོན་མཆོག་ལས་ལྷག་པའི་སྐྱབས་གནས་སུ་འཆའ་བས་འདི་འདྲའི་ཡི་གེ་སྤེལ་བ་དགོས་པ་ལས་དགག་བྱ་ཆེ་ནའང་རྨ་ལ་ཕན་ན་ཁྱི་ཚིལ་གྱི་དཔེ་བཞིན་བསྟན་འགྲོར་སྨན་པའི་ཕྲིན་ལས་ཅན་དུ་མཐོང་ནས་ལོ་རྒྱུས་དང་གསོལ་མཆོད་བྱ་ཚུལ་ལྷ་གླིང་གི་ཅོང་སྒྲ་ཞེས་བྱ་བ་འདི་ཉིད་སྟོན་པས་ཆོས་འཁོར་བསྐོར་བའི་གནས་ཝཱ་རཱ་ཎ་སཱིར།",
    "target": "དེང་ དུས་ ཕལ་མོ་ཆེ་ ཞིག་ གིས་ བསྟན་སྲུང་ ཡེ་ཤེས་པ་ རྣམས་ དོར་ ནས་ མི་ མ་ ཡིན་ གདུག་པ་ཅན་ དག་ བླ་མ་ དཀོན་མཆོག་ ལས་ ལྷག་པ འི་ སྐྱབས་ གནས་ སུ་ འཆའ་བ ས་ འདི་འདྲ འི་ ཡི་གེ་ སྤེལ་བ་ དགོས་པ་ ལས་ དགག་བྱ་ ཆེ་ ན འང་ རྨ་ ལ་ ཕན་ ན་ ཁྱི་ ཚིལ་ གྱི་ དཔེ་ བཞིན་ བསྟན་འགྲོ ར་ སྨན་པ འི་ ཕྲིན་ལས་ ཅན་ དུ་ མཐོང་ ནས་ ལོ་རྒྱུས་ དང་ གསོལ་ མཆོད་ བྱ་ ཚུལ་ ལྷ་ གླིང་ གི་ ཅོང་ སྒྲ་ ཞེས་ བྱ་བ་ འདི་ ཉིད་ སྟོན་པ ས་ ཆོས་འཁོར་ བསྐོར་བ འི་ གནས་ ཝཱ་རཱ་ཎ་སཱི ར །"
  },
  {
    "source": "ཀརྨ་པའི་མཚན་འཛིན་བཅུ་བདུན་པ་ཨོ་རྒྱན་ཕྲིན་ལས་དཔལ་ལྡན་དབང་གི་རྡོ་རྗེས་ལྷག་བློས་སྦྱར་བ་བཀྲ་ཤིས་པར་གྱུར་ཅིག།",
    "target": "ཀརྨ་པ འི་ མཚན་ འཛིན་ བཅུ་ བདུན་པ་ ཨོ་རྒྱན་ ཕྲིན་ ལ ས་ དཔལ་ལྡན་ དབང་ གི་ རྡོ་རྗེ ས་ ལྷག་ བློ ས་ སྦྱར་བ་ བཀྲ་ཤིས་པ ར་ གྱུར་ ཅིག །"
  },
  {
    "source": "སྨྲས་པ།",
    "target": "སྨྲས་པ །"
  },
  {
    "source": "ཕན་བདེའི་གཞི་མ་ཐུབ་བསྟན་ཡིད་བཞིན་ནོར།།",
    "target": "ཕན་བདེ འི་ གཞི་ མ་ ཐུབ་བསྟན་ ཡིད་ བཞིན་ ནོར ། །"
  },
  {
    "source": "སྲིད་ཞིའི་བླ་རུ་འདེགས་པའི་སྤོབས་པ་ཅན།།",
    "target": "སྲིད་ཞི འི་ བླ་ རུ་ འདེགས་པ འི་ སྤོབས་པ་ཅན ། །"
  },
  {
    "source": "གང་ཞིག་ཡིན་ཡང་དྲི་མེད་ལྷག་བསམ་གྱིས།།",
    "target": "གང་ ཞིག་ ཡིན་ ཡང་ དྲི་མེད་ ལྷག་བསམ་ གྱིས ། །"
  },
  {
    "source": "མཆོད་བསྟོད་བཀུར་བའི་འོས་སུ་བཟུང་བར་རིགས།།",
    "target": "མཆོད་བསྟོད་ བཀུར་བ འི་ འོས་ སུ་ བཟུང་བ ར་ རིགས ། །"
  },
  {
    "source": "དེ་ཕྱིར་མ་ཧཱ་ཙི་ནའི་ཡུལ་གྲུ་རུ།།",
    "target": "དེ་ ཕྱི ར་ མ་ ཧཱ་ ཙི་ན འི་ ཡུལ་ གྲུ་ རུ ། །"
  },
  {
    "source": "བྱུང་བའི་བསྟན་སྲུང་འཕྲིན་ལས་ཐོགས་མེད་ཅན།།",
    "target": "བྱུང་བ འི་ བསྟན་ སྲུང་ འཕྲིན་ལས་ ཐོགས་མེད་ ཅན ། །"
  },
  {
    "source": "བྱེ་ལན་འཁོར་བཅས་མཆོད་པའི་ཆོ་ག་ནི།།",
    "target": "བྱེ་ ལན་ འཁོར་བཅས་ མཆོད་པ འི་ ཆོ་ག་ ནི ། །"
  },
  {
    "source": "ཉུང་བསྡུས་སྙན་པའི་ཅོང་སྒྲ་འདི་བྱས་སོ།།",
    "target": "ཉུང་ བསྡུས་ སྙན་པ འི་ ཅོང་ སྒྲ་ འདི་ བྱས་ སོ ། །"
  },
  {
    "source": "དགེ་བའི་རྒྱུན་བཟང་བདུད་རྩིའི་ཐེག་ཕྲེང་ནི།།",
    "target": "དགེ་བ འི་ རྒྱུན་ བཟང་ བདུད་རྩི འི་ ཐེག་ ཕྲེང་ ནི ། །"
  },
  {
    "source": "བསྟན་འགྲོའི་རྒུད་མུན་ཞི་ཞིང་བདེ་སྐྱིད་དཔལ།།",
    "target": "བསྟན་འགྲོ འི་ རྒུད་མུན་ ཞི་ ཞིང་ བདེ་སྐྱིད་ དཔལ ། །"
  },
  {
    "source": "ནམ་ཡང་ནུབ་པ་མེད་པའི་ངོ་མཚར་ཅན།།",
    "target": "ནམ་ ཡང་ ནུབ་པ་ མེད་པ འི་ ངོ་ མཚར་ ཅན ། །"
  },
  {
    "source": "རིས་མེད་འགྲོ་ལ་འཆར་བའི་རྒྱུ་རུ་བསྔོ།།",
    "target": "རིས་ མེད་ འགྲོ་ ལ་ འཆར་བ འི་ རྒྱུ་ རུ་ བསྔོ ། །"
  },
  {
    "source": "སརྦ་མངྒ་ལཾ།",
    "target": "སརྦ་ མངྒ་ལཾ །"
  }
]
