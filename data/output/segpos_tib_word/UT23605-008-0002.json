[
  {
    "source": "༼༡༽༄༅།།",
    "target": "༼ ༡ ༽ ༄༅ ། །"
  },
  {
    "source": "བདེ་མཆོག་སྙན་བརྒྱུད་ཀྱི་འོག་སྒོ་བདེ་བ་ཆེན་པོ་གཞན་ལུས་ཕྱག་རྒྱ་མ་བསྟེན་པའི་གདམས་པ་ཡེ་ཤེས་གསལ་བའི་སྒྲོན་མེ་ཞེས་བྱ་བ་བཞུགས་སོ།།",
    "target": "བདེ་མཆོག་ སྙན་བརྒྱུད་ ཀྱི་ འོག་ སྒོ་ བདེ་བ་ ཆེན་པོ་ གཞན་ ལུས་ ཕྱག་རྒྱ་མ་ བསྟེན་པ འི་ གདམས་པ་ ཡེ་ཤེས་ གསལ་བ འི་ སྒྲོན་མེ་ ཞེས་ བྱ་བ་ བཞུགས་ སོ ། །"
  },
  {
    "source": "༼༢༽༄༅།།",
    "target": "༼ ༢ ༽ ༄༅ ། །"
  },
  {
    "source": "ན་མོ་རཏྣ་གུ་རུ།",
    "target": "ན་མོ་ རཏྣ་ གུ་ རུ །"
  },
  {
    "source": "ཤེས་རབ་ཡེ་ཤེས་ཀྱི་དབང་དང་འབྲེལ་བ་མཁའ་འགྲོ་གསང་སྒྲོགས་འོག་སྒོ་བདེ་བ་ཆེན་པོའི་གདམས་པ་འདི་ལ་ལྔ་སྟེ།",
    "target": "ཤེས་རབ་ ཡེ་ ཤེས་ ཀྱི་ དབང་ དང་ འབྲེལ་བ་ མཁའ་འགྲོ་ གསང་ སྒྲོགས་ འོག་སྒོ་ བདེ་བ་ ཆེན་པོ འི་ གདམས་པ་ འདི་ ལ་ ལྔ་ སྟེ །"
  },
  {
    "source": "རྟེན་གྱི་གང་ཟག་གང་གིས་ཉམས་སུ་བླང་བ་དང་།",
    "target": "རྟེན་ གྱི་ གང་ཟག་ གང་ གིས་ ཉམས་ སུ་ བླང་བ་ དང་ །"
  },
  {
    "source": "ཡུལ་གང་ལ་བརྟེན་ནས་ཉམས་སུ་བླང་བ་དང་།",
    "target": "ཡུལ་ གང་ ལ་ བརྟེན་ ནས་ ཉམས་ སུ་ བླང་བ་ དང་ །"
  },
  {
    "source": "དུས་ནམ་གྱི་ཚེ་ཉམས་སུ་བླང་བ་དང་།",
    "target": "དུས་ ནམ་ གྱི་ ཚེ་ ཉམས་ སུ་ བླང་བ་ དང་ །"
  },
  {
    "source": "ཉམས་སུ་བླངས་པའི་དགོས་པ་དང་།",
    "target": "ཉམས་ སུ་ བླངས་པ འི་ དགོས་པ་ དང་ །"
  },
  {
    "source": "ཐབས་གང་གིས་ཉམས་སུ་བླང་བ་དང་ལྔའོ།།",
    "target": "ཐབས་ གང་ གིས་ ཉམས་ སུ་ བླང་བ་ དང་ ལྔ འོ ། །"
  },
  {
    "source": "དེ་ལ་རྟེན་གྱི་གང་ཟག་ནི།",
    "target": "དེ་ ལ་ རྟེན་ གྱི་ གང་ཟག་ ནི །"
  },
  {
    "source": "དང་པོ་གྲོལ་ལམ་པས་ཉམས་སུ་བླངས་པས་སངས་རྒྱས་པ་ཀླུ་སྒྲུབ་ལྟ་བུ་སྡོམ་པ་གསུམ་ལྡན།",
    "target": "དང་པོ་ གྲོལ་ ལམ་པ ས་ ཉམས་ སུ་ བླངས་པ ས་ སངས་ རྒྱས་པ་ ཀླུ་སྒྲུབ་ ལྟ་བུ་ སྡོམ་པ་ གསུམ་ ལྡན །"
  },
  {
    "source": "མ་བསྒོམ་པ་སངས་རྒྱས་པ་ཆགས་ལམ་པ་ཉོན་མོངས་པ་ལམ་དུ་བྱེད་པ་རྒྱལ་པོ་ཨིནྡྲ་བྷཱུ་ཏི་ལྟ་བུ་དང་།",
    "target": "མ་ བསྒོམ་པ་ སངས་རྒྱས་པ་ ཆགས་ ལམ་པ་ ཉོན་མོངས་པ་ ལམ་ དུ་ བྱེད་པ་ རྒྱལ་པོ་ ཨིནྡྲ་བྷཱུ་ཏི་ ལྟ་བུ་ དང་ །"
  },
  {
    "source": "སྤེལ་མ་བས་གཉིས་ཀ་ལམ་དུ་བྱེད་པ་ཟུང་འཇུག་གོ།",
    "target": "སྤེལ་མ་ བས་ གཉིས་ ཀ་ ལམ་ དུ་ བྱེད་པ་ ཟུང་འཇུག་ གོ །"
  },
  {
    "source": "ཡུལ་ནི་གསུམ་ལས།",
    "target": "ཡུལ་ ནི་ གསུམ་ ལས །"
  },
  {
    "source": "གྲོལ་ལམ་བས་འོད་ཀྱི་རིག་མ་ལ།",
    "target": "གྲོལ་ ལམ་ བས་ འོད་ ཀྱི་ རིག་མ་ ལ །"
  },
  {
    "source": "ཆགས་ལམ་པས་ལས་ཀྱི་ཕྱག་རྒྱ་ལ།",
    "target": "ཆགས་ ལམ་པ ས་ ལས་ ཀྱི་ ཕྱག་རྒྱ་ ལ །"
  },
  {
    "source": "སྤེལ་མ་བས་གཉིས་ཀ་ལ་བརྟེན་ནས་ཉམས་སུ་བླང་ངོ་།།",
    "target": "སྤེལ་མ་ བས་ གཉིས་ ཀ་ ལ་ བརྟེན་ ནས་ ཉམས་ སུ་ བླང་ ངོ་ ། །"
  },
  {
    "source": "དུས་ལ་གསུམ།",
    "target": "དུས་ ལ་ གསུམ །"
  },
  {
    "source": "ཟླ་བ་ཆུ་འཛིན་ཞེས་བྱ་སྟེ།",
    "target": "ཟླ་བ་ ཆུ་ འཛིན་ ཞེས་ བྱ་ སྟེ །"
  },
  {
    "source": "བྱང་སེམས་དུས་ནམ་དུ་མི་གཏོང་བའོ།།",
    "target": "བྱང་སེམས་ དུས་ ནམ་ དུ་ མི་ གཏོང་བ འོ ། །"
  },
  {
    "source": "རི་བོང་རྒྱུ་བའི་དུས་ཞེས་བྱ་བ་ནི་གཉིས་ལས།",
    "target": "རི་བོང་ རྒྱུ་བ འི་ དུས་ ཞེས་ བྱ་བ་ ནི་ གཉིས་ ལས །"
  },
  {
    "source": "ཉི་མ་བརྒྱལ་བའི་དུས་ཞེས་པ་རྣལ་༼༣༽འབྱོར་པ་ཏིང་ངེ་འཛིན་གྱི་རོས་བརྒྱལ་ནས་བྱིང་ན་གཏོང་།",
    "target": "ཉི་མ་ བརྒྱལ་བ འི་ དུས་ ཞེས་ པ་ རྣལ་ ༼ ༣ ༽ འབྱོར་པ་ ཏིང་ངེ་འཛིན་ གྱི་ རོས་ བརྒྱལ་ ནས་ བྱིང་ ན་ གཏོང་ །"
  },
  {
    "source": "ཟླ་བའི་འོད་དང་མི་ལྡན་པའི་དུས་ན་ཞེས་པ་ཤེས་རབ་མ་ཤེད་མེད་ནས་སྐམ་ན་གཏོང་ངོ་།།",
    "target": "ཟླ་བ འི་ འོད་ དང་ མི་ ལྡན་པ འི་ དུས་ ན་ ཞེས་ པ་ ཤེས་རབ་ མ་ ཤེད་ མེད་ ནས་ སྐམ་ ན་ གཏོང་ ངོ་ ། །"
  },
  {
    "source": "གསུམ་པ་ཆ་མཉམ་པའི་དུས་ཞེས་བྱ་སྟེ།",
    "target": "གསུམ་པ་ ཆ་མཉམ་པ འི་ དུས་ ཞེས་ བྱ་ སྟེ །"
  },
  {
    "source": "དབང་གི་ངོ་སྤྲོད་པའི་དུས་སུ་གཏོང་བའོ།།",
    "target": "དབང་ གི་ ངོ་ སྤྲོད་པ འི་ དུས་ སུ་ གཏོང་བ འོ ། །"
  },
  {
    "source": "ཉམས་སུ་བླངས་པའི་དགོས་པ་ནི་བདག་གཞན་གྱི་ཡེ་ཤེས་འཕེལ་བའི་དུས་ཤེས་པས་རང་གི་ཟག་པ་མི་འཆོར་ཞིང་གཞན་གྱི་བདེ་བ་ལ་ལོངས་སྤྱོད་པའི་དགོས་པའོ།།",
    "target": "ཉམས་ སུ་ བླངས་པ འི་ དགོས་པ་ ནི་ བདག་གཞན་ གྱི་ ཡེ་ཤེས་ འཕེལ་བ འི་ དུས་ ཤེས་པ ས་ རང་ གི་ ཟག་པ་ མི་ འཆོར་ ཞིང་ གཞན་ གྱི་ བདེ་བ་ ལ་ ལོངས་སྤྱོད་པ འི་ དགོས་པ འོ ། །"
  },
  {
    "source": "ཐབས་གང་གིས་ཉམས་སུ་བླང་བ་ལ་དོན་དྲུག་སྟེ།",
    "target": "ཐབས་ གང་ གིས་ ཉམས་ སུ་ བླང་བ་ ལ་ དོན་ དྲུག་ སྟེ །"
  },
  {
    "source": "བསྒོམ་བྱའི་ལམ་གཅིག་པ་དང་།",
    "target": "བསྒོམ་ བྱ འི་ ལམ་ གཅིག་པ་ དང་ །"
  },
  {
    "source": "འདྲེན་བྱེད་ཀྱི་ཐབས་མི་གཅིག་པ་དང་།",
    "target": "འདྲེན་བྱེད་ ཀྱི་ ཐབས་ མི་ གཅིག་པ་ དང་ །"
  },
  {
    "source": "འབྲས་བུ་ཉམས་མྱོང་གི་སྐྱེད་ཚུལ་དང་།",
    "target": "འབྲས་བུ་ ཉམས་མྱོང་ གི་ སྐྱེད་ ཚུལ་ དང་ །"
  },
  {
    "source": "དཔེ་དོན་གྱི་འཆར་ཚུལ་དང་།",
    "target": "དཔེ་ དོན་ གྱི་ འཆར་ ཚུལ་ དང་ །"
  },
  {
    "source": "དགའ་བཞིའི་འབྱུང་ཚུལ་དང་།",
    "target": "དགའ་ བཞི འི་ འབྱུང་ ཚུལ་ དང་ །"
  },
  {
    "source": "ས་ལམ་གྱི་བགྲོད་ཚུལ་ལོ།།",
    "target": "ས་ལམ་ གྱི་ བགྲོད་ ཚུལ་ ལོ ། །"
  },
  {
    "source": "བསྒོམ་བྱའི་ལམ་གཅིག་པ་གཞི་དངོས་པོའི་གནས་ལུགས་ལ་བརྟེན་ཏེ་ཚད་ལྡན་དུ་སྦྱང་བ་ལ་གསུམ།",
    "target": "བསྒོམ་ བྱ འི་ ལམ་ གཅིག་པ་ གཞི་ དངོས་པོ འི་ གནས་ལུགས་ ལ་ བརྟེན་ ཏེ་ ཚད་ལྡན་ དུ་ སྦྱང་བ་ ལ་ གསུམ །"
  },
  {
    "source": "སྦྱོང་བར་བྱེད་པའི་གནད་དང་།",
    "target": "སྦྱོང་བ ར་ བྱེད་པ འི་ གནད་ དང་ །"
  },
  {
    "source": "ངེས་ཤེས་སྐྱེ་བར་བྱེད་པའི་གནད་དང་།",
    "target": "ངེས་ཤེས་ སྐྱེ་བ ར་ བྱེད་པ འི་ གནད་ དང་ །"
  },
  {
    "source": "བལྟ་བར་བྱ་བའི་གནད་དོ།།",
    "target": "བལྟ་བ ར་ བྱ་བ འི་ གནད་ དོ ། །"
  },
  {
    "source": "སྦྱོང་བར་བྱ་བའི་གནད་ནི།",
    "target": "སྦྱོང་བ ར་ བྱ་བ འི་ གནད་ ནི །"
  },
  {
    "source": "ལུས་འཇའ་ཚོན་གསལ་སྟོང་དཀར་དམར་དཀྱིལ་འཁོར་བཅའ་བ་ཞེས་པ་ལུས་ཙོག་པུའམ་སྐྱིལ་༼༤༽ཀྲུང་དུ་བསྡད་ལ།",
    "target": "ལུས་ འཇའ་ཚོན་ གསལ་སྟོང་ དཀར་དམར་ དཀྱིལ་འཁོར་ བཅའ་བ་ ཞེས་ པ་ ལུས་ ཙོག་པུ འམ་ སྐྱིལ་ ༼ ༤ ༽ ཀྲུང་ དུ་ བསྡད་ ལ །"
  },
  {
    "source": "ལག་གཡས་པའི་སྲིན་ལག་གིས།",
    "target": "ལག་ གཡས་པ འི་ སྲིན་ལག་ གིས །"
  },
  {
    "source": "སྒྲོ་བའི་འོག་ལྒང་ཕུག་གི་སྟེང་གི་རུས་པའི་ཟམ་པའི་ཁའི་རྩ་མནན་པ་ནི་འོག་འཁོར་བ་རྒྱུ་བའི་སྒོ་བཅད་པ་ཡིན།",
    "target": "སྒྲོ་བ འི་ འོག་ ལྒང་ཕུག་ གི་ སྟེང་ གི་ རུས་པ འི་ ཟམ་པ འི་ ཁ འི་ རྩ་ མནན་པ་ ནི་ འོག་ འཁོར་བ་ རྒྱུ་བ འི་ སྒོ་ བཅད་པ་ ཡིན །"
  },
  {
    "source": "སྟེང་བྱང་ཆུབ་ཀྱི་སོ་པ་བཞག་པ་ཞེས་པ་རང་གི་ལག་པ་གཡོན་པའི་མཛུབ་མོའམ་མཐེའུ་ཆུང་གིས་རྩ་གཉིད་ལོག་མནན་པས་པྲིག་པྲིག་པ་འོང་།",
    "target": "སྟེང་ བྱང་ཆུབ་ ཀྱི་ སོ་པ་ བཞག་པ་ ཞེས་ པ་ རང་ གི་ ལག་པ་ གཡོན་པ འི་ མཛུབ་མོ འམ་ མཐེའུ་ཆུང་ གིས་ རྩ་ གཉིད་ ལོག་ མནན་པ ས་ པྲིག་ པྲིག་པ་ འོང་ །"
  },
  {
    "source": "ལུས་རྗེ་བཙུན་མའི་སྐུ་འཇའ་ཚོན་ལྟ་བུར་བསྒོམས་ལ།",
    "target": "ལུས་ རྗེ་བཙུན་ མ འི་ སྐུ་ འཇའ་ ཚོན་ ལྟ་བུ ར་ བསྒོམས་ ལ །"
  },
  {
    "source": "སྤྱི་བོར་བླ་མ།",
    "target": "སྤྱི་བོ ར་ བླ་མ །"
  },
  {
    "source": "སྙིང་གར་རྗེ་བཙུན་མ།",
    "target": "སྙིང་ག ར་ རྗེ་བཙུན་ མ །"
  },
  {
    "source": "དེའི་སྟེང་དུ་འཁོར་ལོ་སྡོམ་པ།",
    "target": "དེ འི་ སྟེང་ དུ་ འཁོར་ལོ་སྡོམ་པ །"
  },
  {
    "source": "བ་སྤུའི་བུ་ག་ཐམས་ཅད་དུ་རྡོ་རྗེའི་སྤུན་རྣམས་བསམས་ལ།",
    "target": "བ་སྤུ འི་ བུ་ག་ ཐམས་ཅད་ དུ་ རྡོ་རྗེ འི་ སྤུན་ རྣམས་ བསམས་ ལ །"
  },
  {
    "source": "ཐམས་ཅད་རང་བཞིན་མེད་པར་དངུལ་ཆུ་ལྟ་བུར་བསྒོམ་མོ།།",
    "target": "ཐམས་ཅད་ རང་བཞིན་ མེད་པ ར་ དངུལ་ ཆུ་ ལྟ་བུ ར་ བསྒོམ་ མོ ། །"
  },
  {
    "source": "ངག་ཟག་མེད་ཟླ་བའི་ཟེར་དྲངས་ཞེས་པ་སྟེ།",
    "target": "ངག་ ཟག་མེད་ ཟླ་བ འི་ ཟེར་ དྲངས་ ཞེས་ པ་ སྟེ །"
  },
  {
    "source": "རླུང་གནས་རྡོ་རྗེ་ནོར་བུར་ཉུག་ཉུག་བྱུང་བ་དང་།",
    "target": "རླུང་ གནས་ རྡོ་རྗེ་ ནོར་བུ ར་ ཉུག་ཉུག་ བྱུང་བ་ དང་ །"
  },
  {
    "source": "འོག་རླུང་འཐེན་ལ་ཧཱུྃ་བརྗོད་ཅིང་རླུང་དང་ཤེས་པ་དྷཱུ་ཏི་ནས་ཡར་དཀར་ནར་གྱིས་སྤྱི་བོར་དྲངས།",
    "target": "འོག་རླུང་ འཐེན་ ལ་ ཧཱུྃ་ བརྗོད་ ཅིང་ རླུང་ དང་ ཤེས་པ་ དྷཱུ་ཏི་ ནས་ ཡ ར་ དཀར་ ནར་ གྱིས་ སྤྱི་བོ ར་ དྲངས །"
  },
  {
    "source": "འདི་ལ་ཧཱུྃ།",
    "target": "འདི་ ལ་ ཧཱུྃ །"
  },
  {
    "source": "ཀ་ཧྲཱི་ཀར་གསུམ་གསུམ་ཡོད་པ་ལས་རྗེ་བཙུན་པས་ཧཱུྃ་ལ་མཛད་དོ།།",
    "target": "ཀ་ ཧྲཱི་ ཀ ར་ གསུམ་ གསུམ་ ཡོད་པ་ ལ ས་ རྗེ་བཙུན་ པ ས་ ཧཱུྃ་ ལ་ མཛད་ དོ ། །"
  },
  {
    "source": "སེམས་སྟོང་ཉིད་ཉི་མའི་འོད་བཟུང་བ་ཞེས་པ་སྟེ།",
    "target": "སེམས་ སྟོང་ཉིད་ ཉི་མ འི་ འོད་ བཟུང་བ་ ཞེས་ པ་ སྟེ །"
  },
  {
    "source": "ཅི་བྱུང་སྤྱི་བོར་སྟོང་ཉིད་ལ་བློ་འཇོག་པའོ།།",
    "target": "ཅི་ བྱུང་ སྤྱི་བོ ར་ སྟོང་ཉིད་ ལ་ བློ་ འཇོག་པ འོ ། །"
  },
  {
    "source": "སྒོ་གསུམ་གཉིས་མེད་རིག་སྟོང་ཆོས་ཉིད་ནམ་མཁའི་དོན་བལྟ་བ་ཞེས་པ་སྟེ།",
    "target": "སྒོ་ གསུམ་ གཉིས་ མེད་ རིག་སྟོང་ ཆོས་ཉིད་ ནམ་ མཁ འི་ དོན་ བལྟ་བ་ ཞེས་ པ་ སྟེ །"
  },
  {
    "source": "སྒོ་གསུམ་གྱི་སྣང་བ་འཆར་བ་ན།",
    "target": "སྒོ་ གསུམ་ གྱི་ སྣང་བ་ འཆར་བ་ ན །"
  },
  {
    "source": "ཕྱོགས་མཐའ་དག་སྐྱེ་མེད་དུ་ལམ་ལམ་བལྟའོ།།",
    "target": "ཕྱོགས་ མཐའ་དག་ སྐྱེ་མེད་ དུ་ ལམ་ ལམ་ བལྟ འོ ། །"
  },
  {
    "source": "ངེས་ཤེས་སྐྱེད་པའི་གནད་ནི།",
    "target": "ངེས་ཤེས་ སྐྱེད་པ འི་ གནད་ ནི །"
  },
  {
    "source": "ས་སྟེང་གི་སེང་གེ་ཐུར་དུ་གཞུག་པ་ཞེས་བྱ་སྟེ།",
    "target": "ས་ སྟེང་ གི་ སེང་གེ་ ཐུར་ དུ་ གཞུག་པ་ ཞེས་ བྱ་ སྟེ །"
  },
  {
    "source": "བྱང་སེམས་དྲི་ཆེན་དྲི་ཆུ་ལ་སོགས་པ་ཐམས་ཅད་མི་འཛག་པའོ།།",
    "target": "བྱང་སེམས་ དྲི་ཆེན་ དྲི་ཆུ་ ལ་ སོགས་པ་ ཐམས་ཅད་ མི་ འཛག་པ འོ ། །"
  },
  {
    "source": "ས་འོག་གི་རུ་སྦལ་ལམ་ལ་དྲང་བ་ཞེས་བྱ་སྟེ།",
    "target": "ས་ འོག་ གི་ རུ་ སྦལ་ ལམ་ ལ་ དྲང་བ་ ཞེས་ བྱ་ སྟེ །"
  },
  {
    "source": "བེམ་པོ་ལ་དྲང་བ་འོ་མ་དང་ཆུ་ལ་སོགས་པ་དྲང་བ་དང་།",
    "target": "བེམ་པོ་ ལ་ དྲང་བ་ འོ་མ་ དང་ ཆུ་ ལ་ སོགས་པ་ དྲང་བ་ དང་ །"
  },
  {
    "source": "རིག་མ་ལ་དྲང་བ་ལས་ཀྱི་ཕྱག་རྒྱའི་སིཧླ་དྲང་བའོ།།",
    "target": "རིག་མ་ ལ་ དྲང་བ་ ལས་ ཀྱི་ ཕྱག་རྒྱ འི་ སིཧླ་ དྲང་བ འོ ། །"
  },
  {
    "source": "ས་བླའི་སྟག་མོ་ནགས་ལ་འགྲིམ་པ་ཞེས་བྱ་སྟེ།",
    "target": "ས་བླ འི་ སྟག་མོ་ ནགས་ ལ་ འགྲིམ་པ་ ཞེས་ བྱ་ སྟེ །"
  },
  {
    "source": "སྟོད་བྱང་ཆུབ་ཀྱི་སོ་པ་ལ་གཞག་པ་དང་།",
    "target": "སྟོད་ བྱང་ཆུབ་ ཀྱི་ སོ་པ་ ལ་ གཞག་པ་ དང་ །"
  },
  {
    "source": "སྨད་འཁོར་བའི་འགྲུལ་བཅད་པས་སྐྱོན་ཐམས་ཅད་མི་འོང་ངོ་།།",
    "target": "སྨད་ འཁོར་བ འི་ འགྲུལ་ བཅད་པ ས་ སྐྱོན་ ཐམས་ཅད་ མི་ འོང་ ངོ་ ། །"
  },
  {
    "source": "བལྟ་བར་བྱ་བའི་གནད་ནི།",
    "target": "བལྟ་བ ར་ བྱ་བ འི་ གནད་ ནི །"
  },
  {
    "source": "དམུས་ལོང་གི་མཐོང་སྟང་བྱ་བ་བལྟར་མེད་ཀྱི་ངང་དུ་བལྟ་བ་དང་།",
    "target": "དམུས་ལོང་ གི་ མཐོང་ སྟང་ བྱ་བ་ བལྟ ར་ མེད་ ཀྱི་ ངང་ དུ་ བལྟ་བ་ དང་ །"
  },
  {
    "source": "སེམས་ཀྱི་བྱ་ནམ་མཁའ་ལ་འཕུར་བ་ནི།",
    "target": "སེམས་ ཀྱི་ བྱ་ ནམ་མཁའ་ ལ་ འཕུར་བ་ ནི །"
  },
  {
    "source": "བྱ་༼༥༽འཕུར་བས་འགྲོ་ས་མ་རྙེད་ནས་ལོག་པ་བཞིན་དུ་སེམས་ཀྱང་བཏང་བས་སྟོང་པ་ལས་འགྲོ་ས་མེད་ནས་ལྡོག་པའོ།།",
    "target": "བྱ་ ༼ ༥ ༽ འཕུར་བ ས་ འགྲོ་ས་ མ་ རྙེད་ ནས་ ལོག་པ་ བཞིན་ དུ་ སེམས་ ཀྱང་ བཏང་བ ས་ སྟོང་པ་ ལས་ འགྲོ་ས་ མེད་ ནས་ ལྡོག་པ འོ ། །"
  },
  {
    "source": "གཉིས་པ་འདྲེན་བྱེད་ཀྱི་ཐབས་མི་གཅིག་པ་ལམ་གྱི་རང་བཞིན་ལ་གཉིས་ཏེ།",
    "target": "གཉིས་པ་ འདྲེན་བྱེད་ ཀྱི་ ཐབས་ མི་ གཅིག་པ་ ལམ་ གྱི་ རང་བཞིན་ ལ་ གཉིས་ ཏེ །"
  },
  {
    "source": "དྲང་བ་ཡུལ་གྱི་མཚན་ཉིད་ལ་གཉིས།",
    "target": "དྲང་བ་ ཡུལ་ གྱི་ མཚན་ཉིད་ ལ་ གཉིས །"
  },
  {
    "source": "ཡིད་འོང་དང་།",
    "target": "ཡིད་འོང་ དང་ །"
  },
  {
    "source": "མཚན་ལྡན་ནོ།།",
    "target": "མཚན་ལྡན་ ནོ ། །"
  },
  {
    "source": "ཡིད་འོང་ལ་བཞི།",
    "target": "ཡིད་འོང་ ལ་ བཞི །"
  },
  {
    "source": "མཛེས་ཤིང་ཡིད་དུ་འོང་བ་དང་།",
    "target": "མཛེས་ ཤིང་ ཡིད་ དུ་ འོང་བ་ དང་ །"
  },
  {
    "source": "དབང་བཞི་རིམ་གྱིས་བསྐུར་བ་དང་།",
    "target": "དབང་ བཞི་ རིམ་ གྱིས་ བསྐུར་བ་ དང་ །"
  },
  {
    "source": "བསླབ་པ་ཉན་པ་དང་།",
    "target": "བསླབ་པ་ ཉན་པ་ དང་ །"
  },
  {
    "source": "གསང་ཐུབ་པ་རྣམ་པ་བཞིའོ།།",
    "target": "གསང་ ཐུབ་པ་ རྣམ་པ་ བཞི འོ ། །"
  },
  {
    "source": "མཚན་ལྡན་ལའང་བཞི་སྟེ།",
    "target": "མཚན་ལྡན་ ལ འང་ བཞི་ སྟེ །"
  },
  {
    "source": "སྔགས་སྐྱེས་མ་ནི་བསྒོམས་པའི་སྟོབས་ཀྱིས་གྲུབ་པ་བརྙེས་པ།",
    "target": "སྔགས་སྐྱེས་ མ་ ནི་ བསྒོམས་པ འི་ སྟོབས་ ཀྱིས་ གྲུབ་པ་ བརྙེས་པ །"
  },
  {
    "source": "དཔེར་ན་ཇོ་མོ་གྲུབ་པའི་རྒྱལ་མོའམ།",
    "target": "དཔེ ར་ ན་ ཇོ་མོ་ གྲུབ་པ འི་ རྒྱལ་མོ འམ །"
  },
  {
    "source": "མ་སྐལ་པ་བཟང་མོ་ལྟ་བུའོ།།",
    "target": "མ་ སྐལ་པ་ བཟང་མོ་ ལྟ་བུ འོ ། །"
  },
  {
    "source": "ལས་ལས་སྐྱེས་པ་ནི།",
    "target": "ལས་ ལས་ སྐྱེས་པ་ ནི །"
  },
  {
    "source": "ལས་ཀྱི་མཁའ་འགྲོ་མ་སྟེ་བུད་མེད་བདུན་བདུན་གྱི་ནང་དུ་མཁའ་འགྲོ་མ་རེ་རེ་ཡོད་གསུངས།",
    "target": "ལས་ ཀྱི་ མཁའ་འགྲོ་མ་ སྟེ་ བུད་མེད་ བདུན་ བདུན་ གྱི་ ནང་ དུ་ མཁའ་འགྲོ་མ་ རེ་རེ་ ཡོད་ གསུངས །"
  },
  {
    "source": "ཞིང་སྐྱེས་མ་ནི།",
    "target": "ཞིང་ སྐྱེས་མ་ ནི །"
  },
  {
    "source": "ཡུལ་ཉི་ཤུ་རྩ་བཞི་བགྲོད་པའི་སྟོབས་ཀྱིས་མཁའ་འགྲོར་སོང་བ་གཅིག་ཡོད་དེ།",
    "target": "ཡུལ་ ཉི་ཤུ་ རྩ་ བཞི་ བགྲོད་པ འི་ སྟོབས་ ཀྱིས་ མཁའ་འགྲོ ར་ སོང་བ་ གཅིག་ ཡོད་ དེ །"
  },
  {
    "source": "ལྷན་ཅིག་སྐྱེས་མ་ནི།",
    "target": "ལྷན་ ཅིག་ སྐྱེས་མ་ ནི །"
  },
  {
    "source": "རྗེ་བཙུན་རྡོ་རྗེ་རྣལ་འབྱོར་མ་ལྟ་བུ་སྟེ་མཐོང་བ་དང་ཐོས་པ་ཙམ་གྱིས་ཉོན་མོངས་ཡེ་ཤེས་སུ་སྐྱེད་པ་གཅིག་ཡིན་ནོ།།",
    "target": "རྗེ་བཙུན་ རྡོ་རྗེ་ རྣལ་འབྱོར་མ་ ལྟ་བུ་ སྟེ་ མཐོང་བ་ དང་ ཐོས་པ་ ཙམ་ གྱིས་ ཉོན་མོངས་ ཡེ་ཤེས་ སུ་ སྐྱེད་པ་ གཅིག་ ཡིན་ ནོ ། །"
  },
  {
    "source": "འདྲེན་བྱེད་ཐབས་ཀྱི་གནས་ལུགས་ལ་གསུམ་སྟེ།",
    "target": "འདྲེན་ བྱེད་ ཐབས་ ཀྱི་ གནས་ལུགས་ ལ་ གསུམ་ སྟེ །"
  },
  {
    "source": "ཆགས་ལམ་པས་ལས་ཀྱི་མུ་དྲ་ལ་དྲང་བ་དང་།",
    "target": "ཆགས་ ལམ་པ ས་ ལས་ ཀྱི་ མུ་དྲ་ ལ་ དྲང་བ་ དང་ །"
  },
  {
    "source": "གྲོལ་ལམ་བས་ཡེ་ཤེས་ཀྱི་ཕྱག་རྒྱ་ལ་དྲང་བ་དང་།",
    "target": "གྲོལ་ ལམ་ བས་ ཡེ་ཤེས་ ཀྱི་ ཕྱག་རྒྱ་ ལ་ དྲང་བ་ དང་ །"
  },
  {
    "source": "སྤེལ་མས་གཉིས་ཀ་ལ་བརྟེན་ནས་དྲང་བའོ།།",
    "target": "སྤེལ་མ ས་ གཉིས་ ཀ་ ལ་ བརྟེན་ ནས་ དྲང་ བ འོ ། །"
  },
  {
    "source": "དེ་ལ་དང་པོ་ཆགས་ལམ་པས་མཚན་ལྡན་ལས་ཀྱི་ཕྱག་རྒྱའི་བདེ་བའི་ལམ་སྦྱང་བ་ནི།",
    "target": "དེ་ ལ་ དང་པོ་ ཆགས་ ལམ་པ ས་ མཚན་ལྡན་ ལས་ ཀྱི་ ཕྱག་རྒྱ འི་ བདེ་བ འི་ ལམ་ སྦྱང་བ་ ནི །"
  },
  {
    "source": "རང་ཉིད་སྐད་ཅིག་གིས་བདེ་མཆོག་ཏུ་བསམ།",
    "target": "རང་ ཉིད་ སྐད་ ཅིག་ གིས་ བདེ་མཆོག་ ཏུ་ བསམ །"
  },
  {
    "source": "ཕྱག་རྒྱ་རྗེ་བཙུན་མར་བསམ་ལ་རང་ཉིད་ཀྱི་གསང་གནས་སྟོང་པའི་ངང་ལས་ཧཱུྃ་དུ་བསམ།",
    "target": "ཕྱག་རྒྱ་ རྗེ་བཙུན་ མར་ བསམ་ ལ་ རང་ ཉིད་ ཀྱི་ གསང་ གནས་ སྟོང་པ འི་ ངང་ ལས་ ཧཱུྃ་ དུ་ བསམ །"
  },
  {
    "source": "ཧཱུྃ་ལས་རྡོ་རྗེ་ནོར་བུའི་རྩེ་མོའི་བུ་གར་ཕཊ་སེར་པོས་བཀག་པར་བསམ།",
    "target": "ཧཱུྃ་ ལས་ རྡོ་རྗེ་ ནོར་བུ འི་ རྩེ་མོ འི་ བུ་ག ར་ ཕཊ་ སེར་པོ ས་ བཀག་པ ར་ བསམ །"
  },
  {
    "source": "ལས་རྒྱའི་སྤྱི་བོར་ཨོཾ།",
    "target": "ལས་རྒྱ འི་ སྤྱི་བོ ར་ ཨོཾ །"
  },
  {
    "source": "མགྲིན་པར་ཨཱཿསྙིང་གར་ཧཱུྃ་བསམ།",
    "target": "མགྲིན་པ ར་ ཨཱཿ སྙིང་ག ར་ ཧཱུྃ་ བསམ །"
  },
  {
    "source": "ཆོས་འབྱུང་སྟོང་པའི་ངང་ལས་པདྨ་འདབ་མ་བཞི་བར་བསམ་ལ་ཟེའུ་འབྲུ་ལ་ཨ་དམར་པོ་རེ་རེ་ཡོད་པར་བསམ།",
    "target": "ཆོས་ འབྱུང་ སྟོང་པ འི་ ངང་ ལས་ པདྨ་ འདབ་མ་ བཞི་ བར་ བསམ་ ལ་ ཟེའུ་འབྲུ་ ལ་ ཨ་ དམར་པོ་ རེ་རེ་ ཡོད་པ ར་ བསམ །"
  },
  {
    "source": "ལྟེ་བ་ལ་བྷྱོཾ་སེར་པོ་ཅིག་༼༦༽ཡོད་པར་བསམས་ལ་སྲུང་བའི་སྦྱོར་བ་བྱེད་པའོ།།",
    "target": "ལྟེ་བ་ ལ་ བྷྱོཾ་ སེར་པོ་ ཅིག་ ༼ ༦ ༽ ཡོད་པ ར་ བསམས་ ལ་ སྲུང་བ འི་ སྦྱོར་བ་ བྱེད་པ འོ ། །"
  },
  {
    "source": "དེའི་རྗེས་ལ་རླུང་སེམས་གཉིས་མེད་དུ་བསྲེ་བའི་བརྩོན་འགྲུས་ཀྱིས་ཡེ་ཤེས་ངོས་གཟུང་བ་དང་།",
    "target": "དེ འི་ རྗེས་ ལ་ རླུང་ སེམས་ གཉིས་ མེད་ དུ་ བསྲེ་བ འི་ བརྩོན་འགྲུས་ ཀྱིས་ ཡེ་ཤེས་ ངོས་ གཟུང་བ་ དང་ །"
  },
  {
    "source": "ཉམས་རྟོགས་བདེ་ཆེན་གྱིས་སྟོང་ཉིད་དུ་ངོ་སྤྲོད་པ་དང་།",
    "target": "ཉམས་རྟོགས་ བདེ་ཆེན་ གྱིས་ སྟོང་ཉིད་ དུ་ ངོ་ སྤྲོད་པ་ དང་ །"
  },
  {
    "source": "སྤྱོད་ལམ་གྱི་སོ་པས་སྣང་བ་ཆོས་སྐུའི་བར་དོར་བལྟ་བ་ཤེས་པ་ཐམས་ཅད་སྐྱེ་མེད་དུ་ལམ་ལམ་གྱིས་བསྒོམ་པའོ།།",
    "target": "སྤྱོད་ལམ་ གྱི་ སོ་པ ས་ སྣང་བ་ ཆོས་སྐུ འི་ བར་ དོར་ བལྟ་བ་ ཤེས་པ་ ཐམས་ཅད་ སྐྱེ་མེད་ དུ་ ལམ་ལམ་ གྱིས་ བསྒོམ་པ འོ ། །"
  },
  {
    "source": "གྲོལ་ལམ་པས་འོད་ཀྱི་རིག་མ་ལ་དྲང་བ་ལ།",
    "target": "གྲོལ་ ལམ་པ ས་ འོད་ ཀྱི་ རིག་མ་ ལ་ དྲང་བ་ ལ །"
  },
  {
    "source": "འོད་རིག་ཡེ་ཤེས་ཀྱི་སྤྱན་པས་བདེ་བའི་ལམ་སྦྱང་བ་ནི།",
    "target": "འོད་ རིག་ ཡེ་ཤེས་ ཀྱི་ སྤྱན་པ ས་ བདེ་བ འི་ ལམ་ སྦྱང་བ་ ནི །"
  },
  {
    "source": "རང་བདེ་མཆོག་ཏུ་བསྒོམ་པ་དང་།",
    "target": "རང་ བདེ་མཆོག་ ཏུ་ བསྒོམ་པ་ དང་ །"
  },
  {
    "source": "རྗེ་བཙུན་མ་མདུན་དུ་བསམ་པ་དང་།",
    "target": "རྗེ་བཙུན་ མ་ མདུན་ དུ་ བསམ་པ་ དང་ །"
  },
  {
    "source": "རྡོ་རྗེ་པདྨ་བྱིན་གྱིས་བརླབ།",
    "target": "རྡོ་རྗེ་ པདྨ་ བྱིན་ གྱིས་ བརླབ །"
  },
  {
    "source": "འོད་རིག་ལ་སྙོམས་འཇུག་བྱས་པར་བསམ་མོ།།",
    "target": "འོད་ རིག་ ལ་ སྙོམས་འཇུག་ བྱས་པ ར་ བསམ་ མོ ། །"
  },
  {
    "source": "རླུང་སེམས་གཉིས་མེད་ཀྱི་བརྩོན་འགྲུས་ཀྱི་ཡེ་ཤེས་ངོས་གཟུང་བ་དང་།",
    "target": "རླུང་ སེམས་ གཉིས་ མེད་ ཀྱི་ བརྩོན་འགྲུས་ ཀྱི་ ཡེ་ཤེས་ ངོས་ གཟུང་བ་ དང་ །"
  },
  {
    "source": "ཉམས་རྟོགས་བདེ་ཆེན་གྱིས་སྟོང་ཉིད་དུ་ངོ་སྤྲད་པ་དང་།",
    "target": "ཉམས་རྟོགས་ བདེ་ཆེན་ གྱིས་ སྟོང་ཉིད་ དུ་ ངོ་ སྤྲད་པ་ དང་ །"
  },
  {
    "source": "སྤྱོད་ལམ་གྱི་སོ་པས་སྣང་བ་ཆོས་སྐུའི་བར་དོར་སྐྱེ་མེད་བསྒོམ་པ་སྔར་དང་འདྲའོ།།",
    "target": "སྤྱོད་ལམ་ གྱི་ སོ་པ ས་ སྣང་བ་ ཆོས་སྐུ འི་ བར་ དོར་ སྐྱེ་མེད་ བསྒོམ་པ་ སྔ ར་ དང་ འདྲ འོ ། །"
  },
  {
    "source": "སྤེལ་མས་གཉིས་ཀ་ལ་བརྟེན་ནས་དྲང་བ་ནི།",
    "target": "སྤེལ་མ ས་ གཉིས་ ཀ་ ལ་ བརྟེན་ ནས་ དྲང་བ་ ནི །"
  },
  {
    "source": "གང་དུ་བཤད་པའི་ལས་ཀྱི་ཕྱག་རྒྱ་དང་།",
    "target": "གང་ དུ་ བཤད་པ འི་ ལས་ ཀྱི་ ཕྱག་རྒྱ་ དང་ །"
  },
  {
    "source": "འོད་ཀྱི་རིག་མ་གཉིས་ཀ་ལ་བརྟེན་པའོ།།",
    "target": "འོད་ ཀྱི་ རིག་མ་ གཉིས་ ཀ་ ལ་ བརྟེན་པ འོ ། །"
  },
  {
    "source": "གསུམ་པ་འབྲས་བུ་ཉམས་མྱོང་གི་སྐྱེ་ཚུལ་ལ་གསུམ།",
    "target": "གསུམ་པ་ འབྲས་བུ་ ཉམས་མྱོང་ གི་ སྐྱེ་ ཚུལ་ ལ་ གསུམ །"
  },
  {
    "source": "དང་པོ་བྱའི་འཚོ་བ་ལྟ་བུ་བསྒོམས་པའི་སྟོབས་ཀྱིས་ངོ་སྤྲོད་ནས་འདིར་སངས་རྒྱའོ།།",
    "target": "དང་པོ་ བྱ འི་ འཚོ་བ་ ལྟ་བུ་ བསྒོམས་པ འི་ སྟོབས་ ཀྱིས་ ངོ་སྤྲོད་ ནས་ འདི ར་ སངས་ རྒྱ འོ ། །"
  },
  {
    "source": "འབྲིང་འགྲོན་པོའི་བརྒྱག་ལྟ་བུ་ཉམས་མྱོང་གིས་བརྒྱག་བྱས་ནས་བར་དོར་སངས་རྒྱའོ།།",
    "target": "འབྲིང་ འགྲོན་པོ འི་ བརྒྱག་ ལྟ་བུ་ ཉམས་མྱོང་ གིས་ བརྒྱག་ བྱས་ ནས་ བར་ དོར་ སངས་ རྒྱ འོ ། །"
  },
  {
    "source": "ཐ་མ་བྱི་བས་བསྐུངས་པ་ལྟར་བྱི་བས་བསགས་པ་དེ་ཟ་སྲིད་དམ་མི་ཟ་སྲིད་དང་འདྲ་བར།",
    "target": "ཐ་མ་ བྱི་བ ས་ བསྐུངས་པ་ ལྟ ར་ བྱི་བ ས་ བསགས་པ་ དེ་ ཟ་ སྲིད་ དམ་ མི་ ཟ་ སྲིད་ དང་ འདྲ་བ ར །"
  },
  {
    "source": "བར་དོ་སྒོམ་སྲིད་དམ།",
    "target": "བར་དོ་ སྒོམ་ སྲིད་ དམ །"
  },
  {
    "source": "མི་སྒོམ་སྲིད་པས་ཐོབ་མི་ཐོབ་ཆ་མེད་དོ།།",
    "target": "མི་ སྒོམ་ སྲིད་པ ས་ ཐོབ་ མི་ ཐོབ་ཆ་ མེད་ དོ ། །"
  },
  {
    "source": "བཞི་པ་དཔེ་དོན་གྱི་འཆར་ཚུལ་ནི།",
    "target": "བཞི་པ་ དཔེ་ དོན་ གྱི་ འཆར་ ཚུལ་ ནི །"
  },
  {
    "source": "ཕྱག་རྒྱ་དཔེའི་ཡེ་ཤེས།",
    "target": "ཕྱག་རྒྱ་ དཔེ འི་ ཡེ་ཤེས །"
  },
  {
    "source": "བདེ་བ་དོན་གྱི་ཡེ་ཤེས།",
    "target": "བདེ་བ་ དོན་ གྱི་ ཡེ་ཤེས །"
  },
  {
    "source": "ཉམས་དཔེའི་ཡེ་ཤེས།",
    "target": "ཉམས་ དཔེ འི་ ཡེ་ཤེས །"
  },
  {
    "source": "རྟོགས་པ་དོན་གྱི་ཡེ་ཤེས་སོ།།",
    "target": "རྟོགས་པ་ དོན་ གྱི་ ཡེ་ཤེས་ སོ ། །"
  },
  {
    "source": "ལྔ་པ་དགའ་བཞིའི་འབྱུང་ཚུལ་ལ་གཉིས།",
    "target": "ལྔ་པ་ དགའ་ བཞི འི་ འབྱུང་ ཚུལ་ ལ་ གཉིས །"
  },
  {
    "source": "ལུགས་འབྱུང་ནི།",
    "target": "ལུགས་འབྱུང་ ནི །"
  },
  {
    "source": "སྤྱི་བོར་དགའ་བ།",
    "target": "སྤྱི་བོ ར་ དགའ་བ །"
  },
  {
    "source": "མགྲིན་པར་མཆོག་དགའ།",
    "target": "མགྲིན་པ ར་ མཆོག་ དགའ །"
  },
  {
    "source": "སྙིང་གར་དགའ་བྲལ་གྱི་དགའ་བ།",
    "target": "སྙིང་ ག ར་ དགའ་ བྲལ་ གྱི་ དགའ་བ །"
  },
  {
    "source": "གསང་གནས་སུ་ལྷན་ཅིག་སྐྱེས་པའི་དགའ་བ་དང་བཞི་འབྱུང་ངོ་།།",
    "target": "གསང་གནས་ སུ་ ལྷན་ ཅིག་ སྐྱེས་པ འི་ དགའ་བ་ དང་ བཞི་ འབྱུང་ ངོ་ ། །"
  },
  {
    "source": "ལུགས་ལྡོག་ལ།",
    "target": "ལུགས་ ལྡོག་ ལ །"
  },
  {
    "source": "༼༧༽གསང་གནས་སུ་དགའ་བ་དང་།",
    "target": "༼ ༧ ༽ གསང་གནས་ སུ་ དགའ་བ་ དང་ །"
  },
  {
    "source": "ལྟེ་བའམ་སྙིང་གར་མཆོག་དགའ།",
    "target": "ལྟེ་བ འམ་ སྙིང་ག ར་ མཆོག་ དགའ །"
  },
  {
    "source": "མགྲིན་པར་དགའ་བྲལ་གྱི་དགའ་བ།",
    "target": "མགྲིན་པ ར་ དགའ་ བྲལ་ གྱི་ དགའ་བ །"
  },
  {
    "source": "སྤྱི་བོར་བདེ་བ་ཆེན་པོ་ལྷན་ཅིག་སྐྱེས་པའི་དགའ་བ་འབྱུང་ངོ་།།",
    "target": "སྤྱི་བོ ར་ བདེ་བ་ ཆེན་པོ་ ལྷན་ ཅིག་ སྐྱེས་པ འི་ དགའ་བ་ འབྱུང་ ངོ་ ། །"
  },
  {
    "source": "འདི་རྗེ་བཙུན་པས་ལུགས་ལྡོག་ཏུ་བཞེད་དོ།།",
    "target": "འདི་ རྗེ་བཙུན་ པ ས་ ལུགས་ ལྡོག་ ཏུ་ བཞེད་ དོ ། །"
  },
  {
    "source": "དྲུག་པ་ས་ལམ་གྱི་བགྲོད་ཚུལ་ནི།",
    "target": "དྲུག་པ་ ས་ལམ་ གྱི་ བགྲོད་ ཚུལ་ ནི །"
  },
  {
    "source": "དང་པོར་རིག་མ་དང་འཚོགས་པས་ཚོགས་ལམ།",
    "target": "དང་པོ ར་ རིག་མ་ དང་ འཚོགས་པ ས་ ཚོགས་ལམ །"
  },
  {
    "source": "ལྷན་ཅིག་སྦྱོར་བས་སྦྱོར་ལམ།",
    "target": "ལྷན་ ཅིག་ སྦྱོར་བ ས་ སྦྱོར་ལམ །"
  },
  {
    "source": "དེ་གཉིས་ཀའི་དབང་དུ་བྱས་ན་འཇིག་རྟེན་པའི་སའམ་ལམ་མོ།།",
    "target": "དེ་ གཉིས་ ཀ འི་ དབང་ དུ་ བྱས་ ན་ འཇིག་རྟེན་པ འི་ ས འམ་ ལམ་ མོ ། །"
  },
  {
    "source": "བསྲུབས་པས་བདེ་བ་མཐོང་ལམ།",
    "target": "བསྲུབས་པ ས་ བདེ་བ་ མཐོང་ ལམ །"
  },
  {
    "source": "སའི་དབང་དུ་བྱས་ན་རབ་ཏུ་དགའ་བ།",
    "target": "ས འི་ དབང་ དུ་ བྱས་ ན་ རབ་ ཏུ་ དགའ་བ །"
  },
  {
    "source": "དེ་འབྱོངས་ནས་བསྒོམས་པས་སྒོམ་ལམ།",
    "target": "དེ་ འབྱོངས་ ནས་ བསྒོམས་པ ས་ སྒོམ་ལམ །"
  },
  {
    "source": "སའི་དབང་དུ་བྱས་ན་གཉིས་པ་དྲི་མ་མེད་པ་ལ་སོགས་པ་ནས་བཅུ་གསུམ་རྡོ་རྗེ་འཛིན་པའི་ས་ལ་གནས་པར་འགྱུར་རོ།།",
    "target": "ས འི་ དབང་ དུ་ བྱས་ ན་ གཉིས་པ་ དྲི་མ་ མེད་པ་ ལ་ སོགས་པ་ ནས་ བཅུ་ གསུམ་ རྡོ་རྗེ་ འཛིན་པ འི་ ས་ ལ་ གནས་པ ར་ འགྱུར་ རོ ། །"
  },
  {
    "source": "ཉམས་དེར་རང་བཞིན་མེད་པར་རྟོགས་པ་དེ་མི་སློབ་པའི་ལམ་མོ།།",
    "target": "ཉམས་ དེ ར་ རང་བཞིན་ མེད་པ ར་ རྟོགས་པ་ དེ་ མི་ སློབ་པ འི་ ལམ་ མོ ། །"
  },
  {
    "source": "ས་བཅུ་གཅིག་ཀུན་ཏུ་འོད་ཀྱིས་ཐོབ་བོ།།",
    "target": "ས་ བཅུ་ གཅིག་ ཀུན་ ཏུ་ འོད་ ཀྱིས་ ཐོབ་ བོ ། །"
  },
  {
    "source": "བདེ་བ་ཆེན་པོའི་གདམས་པ་ཡེ་ཤེས་གསལ་བའི་སྒྲོན་མེ་ཞེས་བྱའོ།།",
    "target": "བདེ་བ་ ཆེན་པོ འི་ གདམས་པ་ ཡེ་ཤེས་ གསལ་བ འི་ སྒྲོན་མེ་ ཞེས་ བྱ འོ ། །"
  },
  {
    "source": "།",
    "target": "།"
  },
  {
    "source": "མངྒ་ལཾ་བྷ་ཝནྟུ།།",
    "target": "མངྒ་ལཾ་ བྷ་ ཝནྟུ ། །"
  },
  {
    "source": "།།",
    "target": "། །"
  },
  {
    "source": "༼༨༽",
    "target": "༼ ༨ ༽"
  }
]
