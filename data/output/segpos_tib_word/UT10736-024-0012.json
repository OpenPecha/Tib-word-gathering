[
  {
    "source": "༄༅།།",
    "target": "༄༅ ། །"
  },
  {
    "source": "རྟེན་འབྲེལ་གྱི་སྒོམ་རིམ་དམ་པའི་ཆོས་ཀྱི་ཟ་མ་ཏོག་བཞུགས་སོ།།",
    "target": "རྟེན་འབྲེལ་ གྱི་ སྒོམ་རིམ་ དམ་པ འི་ ཆོས་ ཀྱི་ ཟ་མ་ཏོག་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "གང་གིས་ཆོས་ཀུན་གཟིགས་པའི་ལམ།།",
    "target": "གང་ གིས་ ཆོས་ ཀུན་ གཟིགས་པ འི་ ལམ ། །"
  },
  {
    "source": "ཡངས་པར་འགྲོ་བ་མ་ལུས་པ།།",
    "target": "ཡངས་པ ར་ འགྲོ་བ་ མ་ ལུས་པ ། །"
  },
  {
    "source": "འདྲེན་མཛད་བཀའ་བརྒྱུད་བླ་མ་ལ།།",
    "target": "འདྲེན་ མཛད་ བཀའ་ བརྒྱུད་ བླ་མ་ ལ ། །"
  },
  {
    "source": "དང་བ་རྒྱ་མཚོས་ཕྱག་བགྱིའོ།།",
    "target": "དང་བ་ རྒྱ་མཚོ ས་ ཕྱག་ བགྱི འོ ། །"
  },
  {
    "source": "ཆོས་ཐམས་ཅད་ནི་རྟེན་ཅིང་འབྲེལ་པར་འབྱུང་བ་ལས་གཞན་མ་ཡིན་ལ།",
    "target": "ཆོས་ ཐམས་ཅད་ ནི་ རྟེན་ ཅིང་ འབྲེལ་ པར་ འབྱུང་བ་ ལས་ གཞན་ མ་ ཡིན་ ལ །"
  },
  {
    "source": "དེ་གཏན་ལ་འབེབས་པའི་གདམས་ངག།",
    "target": "དེ་ གཏན་ ལ་ འབེབས་པ འི་ གདམས་ངག །"
  },
  {
    "source": "རབས་བདུན་མའི་སྒོམ་པའི་རིམ་པ་ནི་རྣམ་པ་གཉིས་ཏེ།",
    "target": "རབས་ བདུན་ མ འི་ སྒོམ་པ འི་ རིམ་པ་ ནི་ རྣམ་པ་ གཉིས་ ཏེ །"
  },
  {
    "source": "མཉམ་གཞག་ཡོན་ཏན་སྐྱེ་བའི་རྟེན་འབྲེལ་དང་།",
    "target": "མཉམ་ གཞག་ ཡོན་ཏན་ སྐྱེ་བ འི་ རྟེན་འབྲེལ་ དང་ །"
  },
  {
    "source": "རྗེས་ཐོབ་རྩལ་རྫོགས་པའི་རྟེན་འབྲེལ་ལོ།།",
    "target": "རྗེས་ ཐོབ་ རྩལ་ རྫོགས་པ འི་ རྟེན་འབྲེལ་ ལོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བསམ་གཏན་གྱི་ཚེར་མ་རྣམ་པར་གཡེང་བས་དབེན་པའི་གནས་ཉམས་དགྱེས་ཤིང་ཡིད་དུ་མཆིས་པར་ཚེ་འདིའི་འདོད་པ་དང་།",
    "target": "བསམ་གཏན་ གྱི་ ཚེར་མ་ རྣམ་པ ར་ གཡེང་བ ས་ དབེན་པ འི་ གནས་ ཉམས་ དགྱེས་ ཤིང་ ཡིད་ དུ་ མཆིས་པ ར་ ཚེ་ འདི འི་ འདོད་པ་ དང་ །"
  },
  {
    "source": "ཞེན་པ་དང་།",
    "target": "ཞེན་པ་ དང་ །"
  },
  {
    "source": "སྲེད་པ་འཕེལ་བའི་རྟེན་བསྐྱུངས་ཏེ།",
    "target": "སྲེད་པ་ འཕེལ་བ འི་ རྟེན་ བསྐྱུངས་ ཏེ །"
  },
  {
    "source": "སྒྲིབ་པ་ལྔ་དང་མི་དགེ་བ་བཅུའི་ཆོམ་རྐུན་དང་བྲལ་བས།",
    "target": "སྒྲིབ་པ་ ལྔ་ དང་ མི་ དགེ་བ་ བཅུ འི་ ཆོམ་རྐུན་ དང་ བྲལ་བ ས །"
  },
  {
    "source": "བདེ་བའི་སྟན་ལ་རྐང་པ་རྡོ་རྗེ་སྐྱིལ་མོ་ཀྲུང་དང་།",
    "target": "བདེ་བ འི་ སྟན་ ལ་ རྐང་པ་ རྡོ་རྗེ་ སྐྱིལ་མོ་ཀྲུང་ དང་ །"
  },
  {
    "source": "ལག་པ་མཉམ་གཞག་གི་ཕྱག་རྒྱ་ལྟེ་འོག་ཏུ་བཅིངས།",
    "target": "ལག་པ་ མཉམ་ གཞག་ གི་ ཕྱག་རྒྱ་ ལྟེ་འོག་ ཏུ་ བཅིངས །"
  },
  {
    "source": "སྒལ་ཚིགས་དྲང་པོར་བསྲངས།",
    "target": "སྒལ་ཚིགས་ དྲང་པོ ར་ བསྲངས །"
  },
  {
    "source": "དཔུང་བ་ཕན་ཚུན་ཕྱིར་དེང་།",
    "target": "དཔུང་བ་ ཕན་ཚུན་ ཕྱི ར་ དེང་ །"
  },
  {
    "source": "མགྲིན་པ་ཨོག་སྐོས་མདུད་ནོན་ཙམ།",
    "target": "མགྲིན་པ་ ཨོག་ སྐོ ས་ མདུད་ ནོན་ ཙམ །"
  },
  {
    "source": "ལྕེ་མཆུ་རང་སར་བཞག།",
    "target": "ལྕེ་ མཆུ་ རང་ ས ར་ བཞག །"
  },
  {
    "source": "མིག་སྣ་རྩེའི་ཐད་དུ་ལྟ་བ་བྱེད་ཆིངས་དང་ལྡན་པས་རླུང་རོ་ལན་གཅིག་བུས་ཏེ།",
    "target": "མིག་ སྣ་ རྩེ འི་ ཐད་ དུ་ ལྟ་བ་ བྱེད་ ཆིངས་ དང་ ལྡན་པ ས་ རླུང་ རོ་ ལན་ གཅིག་ བུས་ ཏེ །"
  },
  {
    "source": "དབུགས་འབྱུང་རྔུབ་ཀྱི་རྩོལ་བ་མེད་པར་རང་བབས་སུ་བཞག་ནས།",
    "target": "དབུགས་ འབྱུང་ རྔུབ་ ཀྱི་ རྩོལ་བ་ མེད་པ ར་ རང་བབ ས་ སུ་ བཞག་ ནས །"
  },
  {
    "source": "ཐོག་མ་ཉིད་དུ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཐོབ་པར་བྱ།",
    "target": "ཐོག་མ་ ཉིད་ དུ་ སེམས་ཅན་ ཐམས་ཅད་ ཀྱི་ དོན་ དུ་ རྫོགས་པ འི་ སངས་རྒྱས་ ཐོབ་པ ར་ བྱ །"
  },
  {
    "source": "དེའི་ཆེད་དུ་རྣལ་འབྱོར་ཟབ་མོ་ལ་འཇུག་པར་བྱའོ་སྙམ་པས།",
    "target": "དེ འི་ ཆེད་ དུ་ རྣལ་འབྱོར་ ཟབ་མོ་ ལ་ འཇུག་པ ར་ བྱ འོ་ སྙམ་ པ ས །"
  },
  {
    "source": "རིན་པོ་ཆེའི་ཁྲི།",
    "target": "རིན་པོ་ཆེ འི་ ཁྲི །"
  },
  {
    "source": "པད་ཟླའི་གདན་ལ་རང་ཉིད་རྫོགས་པའི་སངས་རྒྱས་ཤཱཀྱ་ཐུབ་པ་སྐུ་གསེར་བཙོ་མ་ལྟ་བུ།",
    "target": "པད་ ཟླ འི་ གདན་ ལ་ རང་ ཉིད་ རྫོགས་པ འི་ སངས་རྒྱས་ ཤཱཀྱ་ཐུབ་པ་ སྐུ་ གསེར་ བཙོ་མ་ ལྟ་བུ །"
  },
  {
    "source": "མཚན་སུམ་ཅུ་རྩ་གཉིས་དང་དཔེ་བྱད་བརྒྱད་ཅུས་ཤིན་ཏུ་མཛེས་པ།",
    "target": "མཚན་ སུམ་ ཅུ་ རྩ་ གཉིས་ དང་ དཔེ་བྱད་ བརྒྱད་ ཅུ ས་ ཤིན་ ཏུ་ མཛེས་པ །"
  },
  {
    "source": "ཕྱག་གཉིས་ས་གནོན་མཉམ་བཞག་མཚམས་སྤྲིན་གཞོན་ནུའི་འོད་ལྟར་དམར་བའི་ཆོས་གོས་གསུམ་འཆང་བ།",
    "target": "ཕྱག་ གཉིས་ ས་ གནོན་ མཉམ་བཞག་ མཚམས་ སྤྲིན་ གཞོན་ནུ འི་ འོད་ ལྟ ར་ དམར་བ འི་ ཆོས་གོས་ གསུམ་ འཆང་བ །"
  },
  {
    "source": "ཞབས་རྡོ་རྗེའི་སྐྱིལ་ཀྲུང་གིས་བཞུགས་པར་གསལ་བའི་སྤྱི་བོའི་ནམ་མཁར།",
    "target": "ཞབས་ རྡོ་རྗེ འི་ སྐྱིལ་ཀྲུང་ གིས་ བཞུགས་པ ར་ གསལ་བ འི་ སྤྱི་བོ འི་ ནམ་ མཁར །"
  },
  {
    "source": "རྩ་བའི་བླ་མ་བསྒོམ་ཏེ།",
    "target": "རྩ་བ འི་ བླ་མ་ བསྒོམ་ ཏེ །"
  },
  {
    "source": "སྣང་བ་རྟེན་འབྲེལ་དུ་འཆར་བར་བྱིན་གྱིས་བརླབས་ཏུ་གསོལ།",
    "target": "སྣང་བ་ རྟེན་འབྲེལ་ དུ་ འཆར་བ ར་ བྱིན་ གྱིས་ བརླབས་ ཏུ་ གསོལ །"
  },
  {
    "source": "ཅེས་གདུང་ཤུགས་དྲག་པོས་གསོལ་བ་བཏབ་སྟེ།",
    "target": "ཅེས་ གདུང་ཤུགས་ དྲག་པོ ས་ གསོལ་བ་ བཏབ་ སྟེ །"
  },
  {
    "source": "རང་གི་མདུན་གཉའ་ཤིང་གང་ཙམ་གྱི་ཐད་དུ།",
    "target": "རང་ གི་ མདུན་ གཉའ་ཤིང་ གང་ ཙམ་ གྱི་ ཐད་ དུ །"
  },
  {
    "source": "ཟླ་བའི་དཀྱིལ་འཁོར་ཤིན་ཏུ་དྭངས་ཤིང་འོད་ཟེར་གྱི་འཁོར་ལོ་ཅན་ལ་མིག་དང་སེམས་རྩེ་གཅིག་ཏུ་གཏད་དེ།",
    "target": "ཟླ་བ འི་ དཀྱིལ་འཁོར་ ཤིན་ ཏུ་ དྭངས་ ཤིང་ འོད་ཟེར་ གྱི་ འཁོར་ལོ་ ཅན་ ལ་ མིག་ དང་ སེམས་ རྩེ་ གཅིག་ ཏུ་ གཏད་ དེ །"
  },
  {
    "source": "སྔར་འདི་བྱས།",
    "target": "སྔ ར་ འདི་ བྱས །"
  },
  {
    "source": "འདི་ལས་འདི་འབྱུང་ངོ་།",
    "target": "འདི་ ལས་ འདི་ འབྱུང་ ངོ་ །"
  },
  {
    "source": "ལ་སོགས་པ་འདས་པ་མི་མནོ།",
    "target": "ལ་ སོགས་པ་ འདས་པ་ མི་ མནོ །"
  },
  {
    "source": "ད་འདི་བྱེད་འདི་ལས་འདི་འབྱུང་ངམ་མི་འབྱུང་སོགས་མ་འོངས་པ་མི་སེམ།",
    "target": "ད་ འདི་ བྱེད་ འདི་ ལས་ འདི་ འབྱུང་ ངམ་ མི་ འབྱུང་ སོགས་ མ་ འོངས་པ་ མི་ སེམ །"
  },
  {
    "source": "ད་ལྟར་ཇི་ལྟར་སྣང་བའི་ཚོགས་འདི་བཟང་འདི་ངན།",
    "target": "ད་ ལྟ ར་ ཇི་ ལྟ ར་ སྣང་བ འི་ ཚོགས་ འདི་ བཟང་ འདི་ ངན །"
  },
  {
    "source": "འདི་ཡིན་འདི་མིན་སྙམ་དུ་བསམ་པ་དང་།",
    "target": "འདི་ ཡིན་ འདི་ མིན་ སྙམ་ དུ་ བསམ་པ་ དང་ །"
  },
  {
    "source": "རིག་པས་དཔྱད་པར་མི་བྱ།",
    "target": "རིག་པ ས་ དཔྱད་པ ར་ མི་ བྱ །"
  },
  {
    "source": "ཆེད་དུ་འདི་ལྟ་བུའོ་ཞེས་ཀྱང་མི་བསྒོམ།",
    "target": "ཆེད་ དུ་ འདི་ ལྟ་བུ འོ་ ཞེས་ ཀྱང་ མི་ བསྒོམ །"
  },
  {
    "source": "སྟོང་པའོ་ཞེས་ཅང་མེད་ཅི་མེད་ཀྱི་ཆད་ལྟ་ཡུག་ཏུའང་མི་ལྟ།",
    "target": "སྟོང་པ འོ་ ཞེས་ ཅང་ མེད་ ཅི་ མེད་ ཀྱི་ ཆད་ ལྟ་ ཡུག་ ཏུ འང་ མི་ ལྟ །"
  },
  {
    "source": "བློས་བྱས་ཀྱི་སྟོང་པ་ཉིད་དང་།",
    "target": "བློ ས་ བྱས་ ཀྱི་ སྟོང་པ་ ཉིད་ དང་ །"
  },
  {
    "source": "ཡེ་ཤེས་ཡིན་ནོ་སྙམ་པའི་རྒྱས་འདེབས་དང་དོན་སྤྱི་ཡང་མི་བསྒོམ།",
    "target": "ཡེ་ཤེས་ ཡིན་ ནོ་ སྙམ་པ འི་ རྒྱ ས་ འདེབས་ དང་ དོན་ སྤྱི་ ཡང་ མི་ བསྒོམ །"
  },
  {
    "source": "འོ་ན་ཇི་ལྟར་ཞེ་ན་ཤེས་པ་ཅིར་ཡང་མི་རྟོག།",
    "target": "འོ་ ན་ ཇི་ ལྟ ར་ ཞེ་ ན་ ཤེས་པ་ ཅི ར་ ཡང་ མི་ རྟོག །"
  },
  {
    "source": "ཅིར་ཡང་མི་འཛིན།",
    "target": "ཅི ར་ ཡང་ མི་ འཛིན །"
  },
  {
    "source": "དྲན་པ་དང་ཡིད་ལ་བྱེད་པ་ཐམས་ཅད་སྤངས་ཏེ།",
    "target": "དྲན་པ་ དང་ ཡིད་ ལ་ བྱེད་པ་ ཐམས་ཅད་ སྤངས་ ཏེ །"
  },
  {
    "source": "མ་ཡེངས་ཙམ་གྱིས་སེམས་ལྷུག་པ་མ་བཅོས་པ་ཉིད་ལ་རྩེ་གཅིག་ཏུ་མཉམ་པར་འཇོག་པར་བྱའོ།།",
    "target": "མ་ ཡེངས་ ཙམ་ གྱིས་ སེམས་ ལྷུག་པ་ མ་ བཅོས་པ་ ཉིད་ ལ་ རྩེ་ གཅིག་ ཏུ་ མཉམ་པ ར་ འཇོག་པ ར་ བྱ འོ ། །"
  },
  {
    "source": "དེ་ལྟར་ཡང་།",
    "target": "དེ་ ལྟ ར་ ཡང་ །"
  },
  {
    "source": "འགྲོ་བའི་མགོན་པོ་གཙང་པས།",
    "target": "འགྲོ་བ འི་ མགོན་པོ་ གཙང་པ ས །"
  },
  {
    "source": "སེམས་མ་བཅོས་ན་བདེ།།",
    "target": "སེམས་ མ་ བཅོས་ ན་ བདེ ། །"
  },
  {
    "source": "ཆུ་མ་རྙོགས་ན་དྭངས།",
    "target": "ཆུ་མ་ རྙོགས་ ན་ དྭང ས །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "གླིང་གིས།",
    "target": "གླིང་ གིས །"
  },
  {
    "source": "མ་བཅོས་སོ་མར་གཞག་ན་རྟོགས་པ་འཆར།།",
    "target": "མ་ བཅོས་ སོ་མ ར་ གཞག་ ན་ རྟོགས་པ་ འཆར ། །"
  },
  {
    "source": "ཆུ་བོའི་གཞུང་བཞིན་སྐྱངས་ན་ཡོང་ཀྱང་འཆར།།",
    "target": "ཆུ་བོ འི་ གཞུང་ བཞིན་ སྐྱངས་ ན་ ཡོང་ ཀྱང་ འཆར ། །"
  },
  {
    "source": "དམིགས་གཏད་མཚན་མ་ཐམས་ཅད་ཡོངས་སྤོངས་ལ།།",
    "target": "དམིགས་ གཏད་ མཚན་མ་ ཐམས་ཅད་ ཡོངས་ སྤོངས་ ལ ། །"
  },
  {
    "source": "རྟག་ཏུ་མཉམ་པར་ཞོག་དང་རྣལ་འབྱོར་པ།།",
    "target": "རྟག་ ཏུ་ མཉམ་པ ར་ ཞོག་ དང་ རྣལ་འབྱོར་པ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "བདེ་གཤེགས་ཁམས་པ་ཆེན་པོས།",
    "target": "བདེ་གཤེགས་ ཁམས་པ་ ཆེན་པོ ས །"
  },
  {
    "source": "ཕྱག་ཆེན་ངོ་སྤྲོད་དུ།",
    "target": "ཕྱག་ཆེན་ ངོ་སྤྲོད་ དུ །"
  },
  {
    "source": "བསྒོམ་བྱ་སྒོམ་བྱེད་དུ་བྱས་ན་བློ་བཅོས་མའོ།།",
    "target": "བསྒོམ་ བྱ་ སྒོམ་ བྱེད་ དུ་ བྱས་ ན་ བློ་ བཅོས་ མ འོ ། །"
  },
  {
    "source": "འོ་ན་ཇི་ལྟར་ཞེ་ན།",
    "target": "འོ་ ན་ ཇི་ ལྟ ར་ ཞེ་ ན །"
  },
  {
    "source": "རང་གསལ་ལ་རྣམ་རྟོག་བག་ཆགས་མ་བྱུང་མ་བཅོས་པར་གཞག་ན་རང་མཐོང་བར་འགྱུར་རོ།།",
    "target": "རང་ གསལ་ ལ་ རྣམ་རྟོག་ བག་ཆགས་ མ་ བྱུང་ མ་ བཅོས་པ ར་ གཞག་ ན་ རང་མཐོང་བ ར་ འགྱུར་ རོ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "ས་ར་ཧས།",
    "target": "ས་ ར་ ཧ ས །"
  },
  {
    "source": "བསམ་དང་བསམ་བྱ་ཐམས་ཅད་ཡོངས་སུ་དོར་ནས་སུ།།",
    "target": "བསམ་ དང་ བསམ་ བྱ་ ཐམས་ཅད་ ཡོངས་ སུ་ དོར་ ནས་ སུ ། །"
  },
  {
    "source": "ཇི་ལྟར་བུ་ཆུང་ལྷུག་པར་གནས་པ་བཞིན།།",
    "target": "ཇི་ ལྟ ར་ བུ་ཆུང་ ལྷུག་པ ར་ གནས་པ་ བཞིན ། །"
  },
  {
    "source": "བླ་མའི་ལུང་ལ་བསྒྲིམས་ཏེ་གུས་འབད་ན།།",
    "target": "བླ་མ འི་ ལུང་ ལ་ བསྒྲིམས་ ཏེ་ གུས་ འབད་ ན ། །"
  },
  {
    "source": "ལྷན་ཅིག་སྐྱེས་པ་འབྱུང་བར་ཐེ་ཚོམ་མེད།།",
    "target": "ལྷན་ ཅིག་ སྐྱེས་པ་ འབྱུང་བ ར་ ཐེ་ཚོམ་ མེད ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "བྱམས་མགོན་གྱིས།",
    "target": "བྱམས་མགོན་ གྱིས །"
  },
  {
    "source": "འདི་ལ་བསལ་བྱ་ཅི་ཡང་མེད།།",
    "target": "འདི་ ལ་ བསལ་ བྱ་ ཅི་ ཡང་ མེད ། །"
  },
  {
    "source": "བཞག་པར་བྱ་བ་ཅུང་ཟད་མེད།།",
    "target": "བཞག་པ ར་ བྱ་བ་ ཅུང་ཟད་ མེད ། །"
  },
  {
    "source": "ཡང་དག་ཉིད་ལ་ཡང་དག་བལྟ།།",
    "target": "ཡང་དག་ ཉིད་ ལ་ ཡང་དག་ བལྟ ། །"
  },
  {
    "source": "ཡང་དག་མཐོང་ན་ཡང་དག་གྲོལ།།",
    "target": "ཡང་དག་ མཐོང་ ན་ ཡང་དག་ གྲོལ ། །"
  },
  {
    "source": "ཞེསགསུངས།",
    "target": "ཞེསགསུངས །"
  },
  {
    "source": "ཤེར་ཕྱིན་གྱི་མདོར་ཡང་།",
    "target": "ཤེར་ཕྱིན་ གྱི་ མདོ ར་ ཡང་ །"
  },
  {
    "source": "ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་རྣམས།།",
    "target": "ཕུང་ འདི་ སྟོང་ ཞེས་ རྟོག་ ན འང་ བྱང་ཆུབ་སེམས་དཔའ་ རྣམས ། །"
  },
  {
    "source": "མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན།།",
    "target": "མཚན་མ་ ལ་ སྤྱོད་ སྐྱེ་མེད་ གནས་ ལ་ དད་ མ་ ཡིན ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "བརྟག་གཉིས་ལས།",
    "target": "བརྟག་ གཉིས་ ལས །"
  },
  {
    "source": "གང་ཕྱིར་ཡིད་ཀྱིས་མི་བསྒོམ་པར།།",
    "target": "གང་ ཕྱི ར་ ཡིད་ ཀྱིས་ མི་ བསྒོམ་པ ར ། །"
  },
  {
    "source": "འགྲོ་བ་ཐམས་ཅད་བསྒོམ་པར་བྱ།།",
    "target": "འགྲོ་བ་ ཐམས་ཅད་ བསྒོམ་པ ར་ བྱ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "འདི་ལ་ཁ་ཅིག་ན་རེ།",
    "target": "འདི་ ལ་ ཁ་ ཅིག་ ན་རེ །"
  },
  {
    "source": "དམ་པ་སངས་རྒྱས་ཀྱིས།",
    "target": "དམ་པ་ སངས་རྒྱས་ ཀྱིས །"
  },
  {
    "source": "སྟོང་ཉིད་མཁའ་ལ་རིག་པའི་མདུང་སྐོར་གྱིས།།",
    "target": "སྟོང་ཉིད་ མཁའ་ ལ་ རིག་པ འི་ མདུང་ སྐོར་ གྱིས ། །"
  },
  {
    "source": "ལྟ་བ་ཐོག་རྡུགས་མེད་དོ་དིང་རི་བ།།",
    "target": "ལྟ་བ་ ཐོག་ རྡུགས་ མེད་ དོ་ དིང་རི་བ ། །"
  },
  {
    "source": "ཞེས་གསུངས་པས་མ་དཔྱད་པའི་སྒོམ་པ་ནི།",
    "target": "ཞེས་ གསུངས་པ ས་ མ་ དཔྱད་པ འི་ སྒོམ་པ་ ནི །"
  },
  {
    "source": "བླུན་སྒོམ་ཡིན་གྱི།",
    "target": "བླུན་ སྒོམ་ ཡིན་ གྱི །"
  },
  {
    "source": "ལྷག་མཐོང་གི་རྟོགས་པ་མི་འབྱུང་ངོ་ཟེར་མོད།",
    "target": "ལྷག་མཐོང་ གི་ རྟོགས་པ་ མི་ འབྱུང་ ངོ་ ཟེར་ མོད །"
  },
  {
    "source": "ལུང་དེ་ནི་ཁོ་བོ་ཅག་ལ་གནོད་པ་མ་ཡིན་ཏེ།",
    "target": "ལུང་ དེ་ ནི་ ཁོ་བོ་ ཅག་ ལ་ གནོད་པ་ མ་ ཡིན་ ཏེ །"
  },
  {
    "source": "ལུང་འདིའི་དོན་འཆད་པ་ལ་ཞུགས་ན།",
    "target": "ལུང་ འདི འི་ དོན་ འཆད་པ་ ལ་ ཞུགས་ ན །"
  },
  {
    "source": "ཅིར་སྣང་བའི་ཆ་ནས་སྣང་བ་དང་།",
    "target": "ཅི ར་ སྣང་བ འི་ ཆ་ ནས་ སྣང་བ་ དང་ །"
  },
  {
    "source": "དེ་ཉིད་གང་དུ་གྲུབ་བཙལ་བས་མ་རྙེད་པ་སྟོང་པ་དང་།",
    "target": "དེ་ ཉིད་ གང་ དུ་ གྲུབ་ བཙལ་བ ས་ མ་ རྙེད་པ་ སྟོང་པ་ དང་ །"
  },
  {
    "source": "དེ་འཚོལ་མཁན་དེ་ལ་རིག་པ་ཟེར་བ་ཡིན་གྱི།",
    "target": "དེ་ འཚོལ་ མཁན་ དེ་ ལ་ རིག་པ་ ཟེར་བ་ ཡིན་ གྱི །"
  },
  {
    "source": "ཐོས་བསམ་གྱིས་གཏན་ལ་ཕབ་པའི་རིག་པ་དང་དོན་མི་གཅིག།",
    "target": "ཐོས་བསམ་ གྱིས་ གཏན་ ལ་ ཕབ་པ འི་ རིག་པ་ དང་ དོན་ མི་ གཅིག །"
  },
  {
    "source": "འདི་སྐབས་ཀྱི་རིག་པ་དེ་གནས་ཆ་མ་ཡེངས་པའི་སྟེང་ནས་བྱུང་ཚོར་ཐམས་ཅད་ཤེས་ཤིང་།",
    "target": "འདི་ སྐབས་ ཀྱི་ རིག་པ་ དེ་ གནས་ཆ་ མ་ ཡེངས་པ འི་ སྟེང་ ནས་ བྱུང་ ཚོར་ ཐམས་ཅད་ ཤེས་ ཤིང་ །"
  },
  {
    "source": "ཤེས་པའི་མོད་ལ་རང་སར་གྲོལ་བར་བྱེད་པས་རིག་པའི་མདུང་སྐོར་གྱིས་ཟེར་བ་ཡིན་ལ།",
    "target": "ཤེས་པ འི་ མོད་ ལ་ རང་ ས ར་ གྲོལ་བ ར་ བྱེད་པ ས་ རིག་པ འི་ མདུང་ སྐོར་ གྱིས་ ཟེར་བ་ ཡིན་ ལ །"
  },
  {
    "source": "དེའི་ཚེ་ཤེས་བྱ་དང་ཤེས་མཁན་གྱི་རིག་པ་གཉིས་ཐ་དད་དུ་གྲུབ་པ་རྩ་བ་ནས་མ་ཡིན་པས་དབྱེར་མེད་དང་།",
    "target": "དེ འི་ ཚེ་ ཤེས་ བྱ་ དང་ ཤེས་ མཁན་ གྱི་ རིག་པ་ གཉིས་ ཐ་དད་ དུ་ གྲུབ་པ་ རྩ་བ་ ནས་ མ་ ཡིན་པ ས་ དབྱེར་ མེད་ དང་ །"
  },
  {
    "source": "ལྟ་བྱེད་ཀྱི་རིག་པའང་ངོ་བོ་ངོས་གཟུང་གང་དུའང་མ་གྲུབ་པས།",
    "target": "ལྟ་བྱེད་ ཀྱི་ རིག་པ འང་ ངོ་བོ་ ངོས་ གཟུང་ གང་ དུ འང་ མ་ གྲུབ་ པ ས །"
  },
  {
    "source": "རིག་སྟོང་ཟུང་འཇུག་གི་རྣམ་གཞག་བྱེད་པ་ཡིན་ནོ།།",
    "target": "རིག་སྟོང་ ཟུང་འཇུག་ གི་ རྣམ་གཞག་ བྱེད་པ་ ཡིན་ ནོ ། །"
  },
  {
    "source": "དེ་ལྟར་ཧ་ཅང་དྲན་ཤེས་ཀྱིས་གྲིམས་ཆེས་ན་རྟོག་པའི་འཕྲོ་རྐྱེན་བྱེད་ལ།",
    "target": "དེ་ ལྟ ར་ ཧ་ཅང་ དྲན་ཤེས་ ཀྱིས་ གྲིམས་ ཆེས་ ན་ རྟོག་པ འི་ འཕྲོ་ རྐྱེན་ བྱེད་ ལ །"
  },
  {
    "source": "གློད་ཐལ་ན་འཁྲུལ་པ་ལ་འབྱམས་མཆི་བས།",
    "target": "གློད་ ཐལ་ ན་ འཁྲུལ་པ་ ལ་ འབྱམས་ མཆི་བ ས །"
  },
  {
    "source": "ཡིད་ཀྱི་གླང་པོ་རྩེ་གཅིག་པའི་ཀ་བ་ལ་མ་ཡེངས་པའི་ཐག་པས་གདགས་པར་བྱའོ།།",
    "target": "ཡིད་ ཀྱི་ གླང་པོ་ རྩེ་ གཅིག་པ འི་ ཀ་བ་ ལ་ མ་ ཡེངས་པ འི་ ཐག་པ ས་ གདགས་པ ར་ བྱ འོ ། །"
  },
  {
    "source": "དེ་ལྟར་བསྒོམས་པས།",
    "target": "དེ་ ལྟ ར་ བསྒོམས་པ ས །"
  },
  {
    "source": "འཁོར་འདས་གང་ལ་ཡང་མ་རེག་པ།",
    "target": "འཁོར་འདས་ གང་ ལ་ ཡང་ མ་ རེག་པ །"
  },
  {
    "source": "རྟེན་མེད་ངོས་གཟུང་སྤྲོས་པ་ཐམས་ཅད་དང་བྲལ་བ།",
    "target": "རྟེན་ མེད་ ངོས་ གཟུང་ སྤྲོས་པ་ ཐམས་ཅད་ དང་ བྲལ་བ །"
  },
  {
    "source": "སུས་ཀྱང་ཚིག་གིས་སྟོན་པར་མི་ནུས་རང་གིས་མྱོང་བྱའམ་རིག་བྱར་གྱུར།",
    "target": "སུ ས་ ཀྱང་ ཚིག་ གིས་ སྟོན་པ ར་ མི་ ནུས་ རང་ གིས་ མྱོང་ བྱ འམ་ རིག་ བྱ ར་ གྱུར །"
  },
  {
    "source": "མཐོང་རྒྱུ་གསར་དུ་མེད་ལ།",
    "target": "མཐོང་ རྒྱུ་ གསར་ དུ་ མེད་ ལ །"
  },
  {
    "source": "མཐོང་བའི་མཆོག་བཅོས་མ་མིན་པ་ཞིག་ནང་ནས་འཆར་ཏེ།",
    "target": "མཐོང་བ འི་ མཆོག་ བཅོས་མ་ མིན་པ་ ཞིག་ ནང་ ནས་ འཆར་ ཏེ །"
  },
  {
    "source": "འདི་ནི་སྒོམ་ཐ་མལ་གྱི་ཤེས་པ་ངོ་འཕྲོད་པ་ཡིན་ཏེ།",
    "target": "འདི་ ནི་ སྒོམ་ ཐ་མལ་ གྱི་ ཤེས་པ་ ངོ་ འཕྲོད་པ་ ཡིན་ ཏེ །"
  },
  {
    "source": "སློབ་དཔོན་ཏོག་རྩེ་བས།",
    "target": "སློབ་དཔོན་ ཏོག་ རྩེ་བ ས །"
  },
  {
    "source": "ཐ་མལ་ཤེས་པ་སྙིང་གི་དབུས་སུ་སད།།",
    "target": "ཐ་མལ་ ཤེས་པ་ སྙིང་ གི་ དབུས་ སུ་ སད ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "ཇོ་བོ་རྗེ་དཔལ་ལྡན་ཨ་ཏི་ཤས།",
    "target": "ཇོ་བོ་རྗེ་ དཔལ་ ལྡན་ ཨ་ཏི་ ཤས །"
  },
  {
    "source": "རྟོག་མེད་ཚུལ་གྱིས་རྟོགས་པས་ན།།",
    "target": "རྟོག་ མེད་ ཚུལ་ གྱིས་ རྟོགས་པ ས་ ན ། །"
  },
  {
    "source": "སྟོང་ཉིད་མཐོང་ཞེས་ཐ་སྙད་གདགས།།",
    "target": "སྟོང་ཉིད་ མཐོང་ ཞེས་ ཐ་སྙད་ གདགས ། །"
  },
  {
    "source": "མ་མཐོང་བ་ཉིད་དེ་མཐོང་བར།།",
    "target": "མ་ མཐོང་བ་ ཉིད་ དེ་ མཐོང་བ ར ། །"
  },
  {
    "source": "ཤིན་ཏུ་ཟབ་མོའི་མདོ་ལས་གསུངས།།",
    "target": "ཤིན་ ཏུ་ ཟབ་མོ འི་ མདོ་ ལས་ གསུངས ། །"
  },
  {
    "source": "དེ་ལ་མཐོང་དང་མཐོང་བྱེད་མེད།།",
    "target": "དེ་ ལ་ མཐོང་ དང་ མཐོང་བྱེད་ མེད ། །"
  },
  {
    "source": "ཐོག་མ་ཐ་མ་མེད་ཞི་བ།།",
    "target": "ཐོག་མ་ ཐ་མ་ མེད་ ཞི་བ ། །"
  },
  {
    "source": "དངོས་དང་དངོས་མེད་རྣམས་པར་སྤངས།།",
    "target": "དངོས་ དང་ དངོས་མེད་ རྣམས་ པ ར་ སྤངས ། །"
  },
  {
    "source": "རྣམ་པར་རྟོག་མེད་དམིགས་པ་བྲལ།།",
    "target": "རྣམ་པ ར་ རྟོག་ མེད་ དམིགས་པ་ བྲལ ། །"
  },
  {
    "source": "གནས་པ་མེད་པ་གནས་མེད་པ།།",
    "target": "གནས་པ་ མེད་པ་ གནས་ མེད་པ ། །"
  },
  {
    "source": "འགྲོ་འོང་མེད་ཅིང་དཔེ་དང་བྲལ།།",
    "target": "འགྲོ་འོང་ མེད་ ཅིང་ དཔེ་ དང་ བྲལ ། །"
  },
  {
    "source": "བརྗོད་དུ་མེད་པ་བལྟར་མེད་པ།།",
    "target": "བརྗོད་ དུ་ མེད་པ་ བལྟ ར་ མེད་པ ། །"
  },
  {
    "source": "འགྱུར་བ་མེད་པ་འདུས་མ་བྱས།།",
    "target": "འགྱུར་བ་ མེད་པ་ འདུས་ མ་ བྱས ། །"
  },
  {
    "source": "རྣལ་འབྱོར་པ་ཡིས་དེ་རྟོགས་ན།།",
    "target": "རྣལ་འབྱོར་པ་ ཡིས་ དེ་ རྟོགས་ ན ། །"
  },
  {
    "source": "ཉོན་མོངས་ཤེས་བྱའི་སྒྲིབ་པ་སྤོང་།།",
    "target": "ཉོན་མོངས་ ཤེས་བྱ འི་ སྒྲིབ་པ་ སྤོང་ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "གཉིས་པ་རྗེས་ཐོབ་རྩལ་རྫོགས་པའི་རྟེན་འབྲེལ་ནི།",
    "target": "གཉིས་པ་ རྗེས་ ཐོབ་ རྩལ་ རྫོགས་པ འི་ རྟེན་འབྲེལ་ ནི །"
  },
  {
    "source": "དེ་ལྟར་བསྒོམས་པའི་ཚེ།",
    "target": "དེ་ ལྟ ར་ བསྒོམས་པ འི་ ཚེ །"
  },
  {
    "source": "སེམས་མི་གནས་པར་འཕྲོ་ན།",
    "target": "སེམས་ མི་ གནས་པ ར་ འཕྲོ་ ན །"
  },
  {
    "source": "དེ་ཉིད་ཀྱི་སྟེང་དུ་ངོས་ཙིར་གྱིས་གཟུང་ལ་བཟོ་བཅོས་མེད་པར་གློད་པས་རང་སར་གྲོལ་བར་འགྱུར་བ་ཆུ་ལ་ཆུ་བཞག་པ་བཞིན་ནོ།།",
    "target": "དེ་ ཉིད་ ཀྱི་ སྟེང་ དུ་ ངོས་ ཙིར་ གྱིས་ གཟུང་ ལ་ བཟོ་བཅོས་ མེད་པ ར་ གློད་པ ས་ རང་ ས ར་ གྲོལ་བ ར་ འགྱུར་བ་ ཆུ་ ལ་ ཆུ་ བཞག་པ་ བཞིན་ ནོ ། །"
  },
  {
    "source": "དེ་བཞིན་དུ་ཉོན་མོངས་པ་ཆགས་སྡང་རྨོངས་པ་ཤུགས་ཤིན་ཏུ་དྲག་པ་ལ་ཡང་སྤོང་བར་མི་བྱ།",
    "target": "དེ་ བཞིན་ དུ་ ཉོན་ མོངས་པ་ ཆགས་སྡང་ རྨོངས་པ་ ཤུགས་ ཤིན་ ཏུ་ དྲག་པ་ ལ་ ཡང་ སྤོང་བ ར་ མི་ བྱ །"
  },
  {
    "source": "དབང་དུ་ཡང་མི་གཏོང་།",
    "target": "དབང་ དུ་ ཡང་ མི་ གཏོང་ །"
  },
  {
    "source": "གཉེན་པོས་ཀྱང་མི་གཞོམ་པར།",
    "target": "གཉེན་པོ ས་ ཀྱང་ མི་ གཞོམ་པ ར །"
  },
  {
    "source": "གང་སྐྱེས་དེ་ཉིད་ངོས་གཟུང་ནས་དེ་ཐོག་ཏུ་གློད་ནས་དེ་ཉིད་སྟོང་པར་ཟང་ཐལ་ལེ་འཆར་ཏེ།",
    "target": "གང་ སྐྱེས་ དེ་ ཉིད་ ངོས་ གཟུང་ ནས་ དེ་ ཐོག་ ཏུ་ གློད་ ནས་ དེ་ ཉིད་ སྟོང་པ ར་ ཟང་ཐལ་ ལེ་ འཆར་ ཏེ །"
  },
  {
    "source": "འགྲོ་མགོན་རིན་པོ་ཆེ་ཕག་མོ་གྲུ་པས།",
    "target": "འགྲོ་མགོན་ རིན་པོ་ཆེ་ ཕག་མོ་ གྲུ་པ ས །"
  },
  {
    "source": "རྣམ་རྟོག་བྱུང་ཀྱང་འཇིགས་པར་མི་བྱ་སྟེ།",
    "target": "རྣམ་རྟོག་ བྱུང་ ཀྱང་ འཇིགས་པ ར་ མི་ བྱ་ སྟེ །"
  },
  {
    "source": "དྲན་པའི་དུས་ཉིད་ན་གཉུག་མའི་ངོ་བོར་གྲུབ་པའི་ཕྱིར་རོ།།",
    "target": "དྲན་པ འི་ དུས་ ཉིད་ ན་ གཉུག་མ འི་ ངོ་བོ ར་ གྲུབ་པ འི་ ཕྱི ར་ རོ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "ཡང་།",
    "target": "ཡང་ །"
  },
  {
    "source": "གཉུག་མའི་ངོ་བོ་ལ་རྣམ་རྟོག་བྱུང་ཡང་།",
    "target": "གཉུག་མ འི་ ངོ་བོ་ ལ་ རྣམ་རྟོག་ བྱུང་ ཡང་ །"
  },
  {
    "source": "ནམ་ལངས་པའི་མུན་པ་བཞིན་རང་བཞིན་གྱིས་དེངས་པར་འགྱུར་རོ།།",
    "target": "ནམ་ ལངས་པ འི་ མུན་པ་ བཞིན་ རང་བཞིན་ གྱིས་ དེངས་པ ར་ འགྱུར་ རོ ། །"
  },
  {
    "source": "རྗེ་བཙུན་མི་ལས།",
    "target": "རྗེ་བཙུན་ མི་ལ ས །"
  },
  {
    "source": "སེམས་ཉིད་བསྒོམ་དུ་བདེ་ལགས་ན།།",
    "target": "སེམས་ཉིད་ བསྒོམ་ དུ་ བདེ་ ལགས་ ན ། །"
  },
  {
    "source": "རྣམ་རྟོག་སེམས་ཀྱི་ཆོ་འཕྲུལ་ཡིན།།",
    "target": "རྣམ་རྟོག་ སེམས་ ཀྱི་ ཆོ་འཕྲུལ་ ཡིན ། །"
  },
  {
    "source": "ད་རུང་ཆོ་འཕྲུལ་གཏན་ལ་ཕོབ།།",
    "target": "ད་ རུང་ ཆོ་འཕྲུལ་ གཏན་ ལ་ ཕོབ ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "ས་ར་ཧས།",
    "target": "ས་ ར་ ཧ ས །"
  },
  {
    "source": "ཇི་སྲིད་སེམས་ལས་རྣམ་འཕྲོས་པ།།",
    "target": "ཇི་སྲིད་ སེམས་ལས་ རྣམ་ འཕྲོས་པ ། །"
  },
  {
    "source": "དེ་སྲིད་མགོན་པོའི་རང་བཞིན་ཏེ།།",
    "target": "དེ་ སྲིད་ མགོན་པོ འི་ རང་བཞིན་ ཏེ ། །"
  },
  {
    "source": "ཆུ་དང་རླབས་དག་གཞན་ཡིན་ནམ།།",
    "target": "ཆུ་ དང་ རླབས་ དག་ གཞན་ ཡིན་ ནམ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "རྣམ་སྣང་མངོན་བྱང་ལས།",
    "target": "རྣམ་སྣང་ མངོན་བྱང་ ལས །"
  },
  {
    "source": "མི་རྟོག་ཏིང་འཛིན་ལ་གནས་ན།།",
    "target": "མི་ རྟོག་ ཏིང་འཛིན་ ལ་ གནས་ ན ། །"
  },
  {
    "source": "ནམ་མཁའ་བཞིན་དུ་རྟོག་མེད་གསལ།།",
    "target": "ནམ་མཁའ་ བཞིན་ དུ་ རྟོག་ མེད་ གསལ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "སམྤུ་ཊིར།",
    "target": "སམྤུ་ ཊིར །"
  },
  {
    "source": "རྣམ་རྟོག་ཉིད་ཀྱིས་རྣམ་རྟོག་སྦྱང་།།",
    "target": "རྣམ་རྟོག་ ཉིད་ ཀྱིས་ རྣམ་རྟོག་ སྦྱང་ ། །"
  },
  {
    "source": "ཞེས་གསུངས་པས་སོ།།",
    "target": "ཞེས་ གསུངས་པ ས་ སོ ། །"
  },
  {
    "source": "དེ་བཞིན་དུ་ལམ་ཁྱེར་དེ་ཉིད་ཀྱིས་ཚོགས་དྲུག་གི་སྣང་བ་ཐམས་ཅད་ལ།",
    "target": "དེ་ བཞིན་ དུ་ ལམ་ ཁྱེར་ དེ་ ཉིད་ ཀྱིས་ ཚོགས་ དྲུག་ གི་ སྣང་བ་ ཐམས་ཅད་ ལ །"
  },
  {
    "source": "དང་པོར་སྣང་མཁན་གྱི་ཤེས་པས་ངོས་གཟུང་ནས།",
    "target": "དང་པོ ར་ སྣང་ མཁན་ གྱི་ ཤེས་པ ས་ ངོས་ གཟུང་ ནས །"
  },
  {
    "source": "དེ་ཐོག་ཏུ་རྩལ་སྦྱངས།",
    "target": "དེ་ ཐོག་ ཏུ་ རྩལ་ སྦྱངས །"
  },
  {
    "source": "དེ་ལ་གོམས་ནས་སྣང་ཐོག་ཏུ་གཞག་པས།",
    "target": "དེ་ ལ་ གོམས་ ནས་ སྣང་ ཐོག་ ཏུ་ གཞག་པ ས །"
  },
  {
    "source": "སྣང་བ་ཤར་བ་དང་གྲོལ་བ་དུས་མཉམ་དུ་བྱུང་བས་སྣང་སེམས་འདྲེས་པ་ཞེས་ངོ་མཚར་ཅན་ཅིག་འབྱུང་བ་ཡིན་ནོ།།",
    "target": "སྣང་བ་ ཤར་བ་ དང་ གྲོལ་བ་ དུས་ མཉམ་ དུ་ བྱུང་བ ས་ སྣང་ སེམས་ འདྲེས་པ་ ཞེས་ ངོ་ མཚར་ ཅན་ ཅིག་ འབྱུང་བ་ ཡིན་ ནོ ། །"
  },
  {
    "source": "དུས་དེའི་ཚེ་ལམ་གང་ཤར་ལ་སྤང་བླང་མེད་པ་གཤའ་མ་དེ་འབྱུང་བ་ཡིན་ཏེ།",
    "target": "དུས་ དེ འི་ ཚེ་ ལམ་ གང་ ཤར་ ལ་ སྤང་བླང་ མེད་པ་ གཤའ་མ་ དེ་ འབྱུང་བ་ ཡིན་ ཏེ །"
  },
  {
    "source": "ས་ར་ཧས།",
    "target": "ས་ ར་ ཧ ས །"
  },
  {
    "source": "མདུན་དང་རྒྱབ་དང་ཕྱོགས་བཅུ་རུ།།",
    "target": "མདུན་ དང་ རྒྱབ་ དང་ ཕྱོགས་ བཅུ་ རུ ། །"
  },
  {
    "source": "གང་གང་མཐོང་བ་དེ་དེ་ཉིད།།",
    "target": "གང་ གང་ མཐོང་བ་ དེ་ དེ་ ཉིད ། །"
  },
  {
    "source": "དེ་རིང་མགོན་པོ་ང་ལྟར་འཁྲུལ་བ་ཆད།།",
    "target": "དེ་རིང་ མགོན་པོ་ ང་ ལྟ ར་ འཁྲུལ་བ་ ཆད ། །"
  },
  {
    "source": "ད་ནི་སུ་ལའང་དྲི་བར་མི་བྱའོ།།",
    "target": "ད་ ནི་ སུ་ ལ འང་ དྲི་བ ར་ མི་ བྱ འོ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "རྟོགས་པར་གྱུར་ན་ཐམས་ཅད་དེ་ཡིན་ཏེ།།",
    "target": "རྟོགས་པ ར་ གྱུར་ ན་ ཐམས་ཅད་ དེ་ ཡིན་ ཏེ ། །"
  },
  {
    "source": "དེ་ལས་གཞན་ཞིག་སུས་ཀྱང་རྙེད་མི་འགྱུར།།",
    "target": "དེ་ ལས་ གཞན་ ཞིག་ སུ ས་ ཀྱང་ རྙེད་ མི་ འགྱུར ། །"
  },
  {
    "source": "ཀློག་པ་དེ་ཡིན་འཛིན་དང་བསྒོམ་པའང་དེ།།",
    "target": "ཀློག་པ་ དེ་ ཡིན་ འཛིན་ དང་ བསྒོམ་པ འང་ དེ ། །"
  },
  {
    "source": "བསྟན་བཅོས་སྙིང་ལ་འཆང་བའང་དེ་ཡིན་ནོ།།",
    "target": "བསྟན་བཅོས་ སྙིང་ ལ་ འཆང་བ འང་ དེ་ ཡིན་ ནོ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "དེ་ཙ་ན།",
    "target": "དེ་ ཙ་ ན །"
  },
  {
    "source": "འཁོར་བ་དང་མྱང་འདས།",
    "target": "འཁོར་བ་ དང་ མྱང་ འདས །"
  },
  {
    "source": "རྣམ་རྟོག་དང་ཆོས་སྐུ།",
    "target": "རྣམ་རྟོག་ དང་ ཆོས་ སྐུ །"
  },
  {
    "source": "ཉོན་མོང་དང་ཡེ་ཤེས་ཐམས་ཅད་རྒྱལ་ཁམས་གཅིག་ཏུ་སོང་བ་ཡིན་ནོ།།",
    "target": "ཉོན་ མོང་ དང་ ཡེ་ཤེས་ ཐམས་ཅད་ རྒྱལ་ཁམས་ གཅིག་ ཏུ་ སོང་བ་ ཡིན་ ནོ ། །"
  },
  {
    "source": "གང་གི་ཚེ་ལྡང་བར་འདོད་ན་དལ་བུས་ལྡང་སྟེ།།",
    "target": "གང་ གི་ ཚེ་ ལྡང་བ ར་ འདོད་ ན་ དལ་བུ ས་ ལྡང་ སྟེ ། །"
  },
  {
    "source": "སྒྱུ་མ་ལྟ་བུའི་བློས་ལུས་ངག་ཡིད་ཀྱི་དགེ་བ་ཅི་ནུས་བྱའོ།།",
    "target": "སྒྱུ་མ་ ལྟ་བུ འི་ བློ ས་ ལུས་ངག་ ཡིད་ ཀྱི་ དགེ་བ་ ཅི་ ནུས་ བྱ འོ ། །"
  },
  {
    "source": "སྟོང་ཉིད་དེ་ཡང་སྙིང་རྗེས་མ་ཟིན་ན་སངས་རྒྱས་ཀྱི་ལམ་དུ་མི་འགྱུར་བས།",
    "target": "སྟོང་ཉིད་ དེ་ ཡང་ སྙིང་རྗེ ས་ མ་ ཟིན་ ན་ སངས་རྒྱས་ ཀྱི་ ལམ་ དུ་ མི་ འགྱུར་བ ས །"
  },
  {
    "source": "བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་པར་བྱ་སྟེ།",
    "target": "བྱམས་སྙིང་རྗེ་ བྱང་ཆུབ་ ཀྱི་ སེམས་ བསྒོམ་པ ར་ བྱ་ སྟེ །"
  },
  {
    "source": "སྒྱུ་མ་ལྟ་བུའི་བློས།",
    "target": "སྒྱུ་མ་ ལྟ་བུ འི་ བློས །"
  },
  {
    "source": "སེམས་ཅན་ཐམས་ཅད་བདེ་བ་དང་ལྡན་ན་སྙམ་དུ་བསྒོམ།",
    "target": "སེམས་ཅན་ ཐམས་ཅད་ བདེ་བ་ དང་ ལྡན་ ན་ སྙམ་ དུ་ བསྒོམ །"
  },
  {
    "source": "བདེ་བ་ནི་རྫོགས་པའི་སངས་རྒྱས་ཀྱི་གོ་འཕང་ཐོབ་པ་ཡིན་ལ།",
    "target": "བདེ་བ་ ནི་ རྫོགས་པ འི་ སངས་རྒྱས་ ཀྱི་ གོ་འཕང་ ཐོབ་པ་ ཡིན་ ལ །"
  },
  {
    "source": "དེ་ཐོབ་པ་ལ་རྒྱུ་ཟག་པ་དང་ཟག་པ་མེད་པའི་དགེ་བའི་རྩ་བ་སྒྲུབ་པ་དང་ལྡན་ན་སྙམ་པའི་བྱམས་པ་ཡིད་དང་འདྲེ་ངེས་པར་བསྒོམ།",
    "target": "དེ་ ཐོབ་པ་ ལ་ རྒྱུ་ ཟག་པ་ དང་ ཟག་པ་ མེད་པ འི་ དགེ་བ འི་ རྩ་བ་ སྒྲུབ་པ་ དང་ ལྡན་ ན་ སྙམ་པ འི་ བྱམས་པ་ ཡིད་ དང་ འདྲེ་ ངེས་པ ར་ བསྒོམ །"
  },
  {
    "source": "དེ་བཞིན་དུ་སྡུག་བསྔལ་དེ་ཁམས་གསུམ་འཁོར་བའི་གནས་སྐབས་དང་བྲལ་ན་སྙམ་དུ་བསྒོམ།",
    "target": "དེ་ བཞིན་ དུ་ སྡུག་བསྔལ་ དེ་ ཁམས་ གསུམ་ འཁོར་བ འི་ གནས་ སྐབས་ དང་ བྲལ་ ན་ སྙམ་ དུ་ བསྒོམ །"
  },
  {
    "source": "དེ་དང་བྲལ་བ་ལ་དེའི་རྒྱུ་ལས་དང་ཉོན་མོངས་པའི་ཀུན་འབྱུང་གཉིས་དང་བྲལ་ན་སྙམ་པའི་སྙིང་རྗེ་བསྒོམ།",
    "target": "དེ་ དང་ བྲལ་བ་ ལ་ དེ འི་ རྒྱུ་ ལས་ དང་ ཉོན་མོངས་པ འི་ ཀུན་འབྱུང་ གཉིས་ དང་ བྲལ་ ན་ སྙམ་པ འི་ སྙིང་རྗེ་ བསྒོམ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "རང་གི་སྣ་གཡས་ནས་འོད་ཟེར་འཕྲོས།",
    "target": "རང་ གི་ སྣ་ གཡས་ ནས་ འོད་ཟེར་ འཕྲོས །"
  },
  {
    "source": "སེམས་ཅན་ཐམས་ཅད་ཀྱི་སྣ་གཡས་ནས་ཞུགས།",
    "target": "སེམས་ཅན་ ཐམས་ཅད་ ཀྱི་ སྣ་ གཡས་ ནས་ ཞུགས །"
  },
  {
    "source": "དེ་ཐམས་ཅད་ཀྱི་སྡུག་བསྔལ་ཐམས་ཅད་འོད་ཟེར་གྱི་རྣམ་པར་ཚུར་བྱུང་།",
    "target": "དེ་ ཐམས་ཅད་ ཀྱི་ སྡུག་བསྔལ་ ཐམས་ཅད་ འོད་ཟེར་ གྱི་ རྣམ་པ ར་ ཚུ ར་ བྱུང་ །"
  },
  {
    "source": "རང་གི་སྣ་གཡས་ནས་ཚུར་ཞུགས།",
    "target": "རང་ གི་ སྣ་ གཡས་ ནས་ ཚུ ར་ ཞུགས །"
  },
  {
    "source": "སེམས་ཅན་ཐམས་ཅད་ཀྱི་སྡུག་བསྔལ་བདག་ལ་སྨིན།",
    "target": "སེམས་ཅན་ ཐམས་ཅད་ ཀྱི་ སྡུག་བསྔལ་ བདག་ ལ་ སྨིན །"
  },
  {
    "source": "སེམས་ཅན་ཐམས་ཅད་སྡུག་བསྔལ་དང་བྲལ་བར་བསམ།",
    "target": "སེམས་ཅན་ ཐམས་ཅད་ སྡུག་བསྔལ་ དང་ བྲལ་བ ར་ བསམ །"
  },
  {
    "source": "དེ་ནས་རང་གི་བདེ་བ་སྣ་གཡོན་ནས་འོད་ཟེར་གྱི་རྣམ་པར་འཐོན།",
    "target": "དེ་ ནས་ རང་ གི་ བདེ་བ་ སྣ་ གཡོན་ ནས་ འོད་ཟེར་ གྱི་ རྣམ་པ ར་ འཐོན །"
  },
  {
    "source": "སེམས་ཅན་ཐམས་ཅད་ལ་བྱིན་པས་དེ་ཐམས་ཅད་བདེ་བ་དང་ལྡན་པར་བསམ།",
    "target": "སེམས་ཅན་ ཐམས་ཅད་ ལ་ བྱིན་པ ས་ དེ་ ཐམས་ཅད་ བདེ་བ་ དང་ ལྡན་པ ར་ བསམ །"
  },
  {
    "source": "སེམས་ཅན་གྱི་སྡུག་བསྔལ་བདག་ལ་སྨིན་པ་དེ་ཐོག་ཏུ་གཞག་པས་ཟག་པ་མེད་པའི་བདེ་བ་ཆེན་པོར་གྱུར་པར་བསམ།",
    "target": "སེམས་ཅན་ གྱི་ སྡུག་བསྔལ་ བདག་ ལ་ སྨིན་པ་ དེ་ ཐོག་ ཏུ་ གཞག་པ ས་ ཟག་པ་ མེད་པ འི་ བདེ་བ་ ཆེན་པོ ར་ གྱུར་པ ར་ བསམ །"
  },
  {
    "source": "དེ་ལ་འབྱོངས་ན་དངོས་སུའང་བདག་གཞན་བརྗེ་བའི་བྱང་ཆུབ་ཀྱི་སེམས་ལ་བསླབ་པོ།།",
    "target": "དེ་ ལ་ འབྱོངས་ ན་ དངོས་ སུ འང་ བདག་ གཞན་ བརྗེ་བ འི་ བྱང་ཆུབ་ ཀྱི་ སེམས་ ལ་ བསླབ་པོ ། །"
  },
  {
    "source": "དེ་ལྟར་བསྒོམས་པའི་རྗེས་ཐོགས་སུ་བདག་གིས་འདི་ལྟར་བསྒོམས་པ་དང་།",
    "target": "དེ་ ལྟ ར་ བསྒོམས་པ འི་ རྗེས་ ཐོགས་ སུ་ བདག་ གིས་ འདི་ ལྟ ར་ བསྒོམས་པ་ དང་ །"
  },
  {
    "source": "དུས་གསུམ་དུ་བསགས་པའི་དགེ་བའི་རྩ་བ་ཅི་མཆིས་པ་དེའི་མཐུས་བདག་དང་སེམས་ཅན་ཐམས་ཅད་སྡུག་བསྔལ་གྱི་རྒྱ་མཚོ་ལས་བསྒྲལ་ཏེ།",
    "target": "དུས་ གསུམ་ དུ་ བསགས་པ འི་ དགེ་བ འི་ རྩ་བ་ ཅི་ མཆིས་པ་ དེ འི་ མཐུ ས་ བདག་ དང་ སེམས་ཅན་ ཐམས་ཅད་ སྡུག་བསྔལ་ གྱི་ རྒྱ་མཚོ་ ལས་ བསྒྲལ་ ཏེ །"
  },
  {
    "source": "རྣམ་མཁྱེན་སངས་རྒྱས་ཀྱི་གོ་འཕང་ཐོབ་པར་གྱུར་ཅིག་སྙམ་དུ་བསམས་ཏེ་འཕགས་པ་བྱམས་པ་དང་ཀུན་བཟང་པོ་ལ་སོགས་པའི་སྨོན་ལམ་ལ་འཇུག་པར་བྱའོ།།",
    "target": "རྣམ་མཁྱེན་ སངས་རྒྱས་ ཀྱི་ གོ་འཕང་ ཐོབ་པ ར་ གྱུར་ ཅིག་ སྙམ་ དུ་ བསམས་ ཏེ་ འཕགས་པ་ བྱམས་པ་ དང་ ཀུན་ བཟང་པོ་ ལ་ སོགས་པ འི་ སྨོན་ལམ་ ལ་ འཇུག་པ ར་ བྱ འོ ། །"
  },
  {
    "source": "དེ་ལྟར་རྟེན་འབྲེལ་གྱི་སྒོམ་པའི་རིམ་པའི་མན་ངག་དམ་པའི་ཆོས་ཀྱི་ཟ་མ་ཏོག་ཅེས་བྱ་བ་འདི་ནི།",
    "target": "དེ་ ལྟ ར་ རྟེན་འབྲེལ་ གྱི་ སྒོམ་པ འི་ རིམ་པ འི་ མན་ངག་ དམ་པ འི་ ཆོས་ ཀྱི་ ཟ་མ་ཏོག་ ཅེས་ བྱ་བ་ འདི་ ནི །"
  },
  {
    "source": "སྡེ་སྲིད་རིན་པོ་ཆེ་ཕག་མོ་གྲུ་པ་དཔལ་གོང་མ་ཆེན་པོའི་ཐུགས་དམ་དུ།",
    "target": "སྡེ་སྲིད་ རིན་པོ་ཆེ་ ཕག་མོ་ གྲུ་པ་ དཔལ་ གོང་མ་ ཆེན་པོ འི་ ཐུགས་དམ་ དུ །"
  },
  {
    "source": "བཀའ་རྒྱུད་ཀྱི་བཙུན་པ་པདྨ་དཀར་པོས་སྦྱར་བ་འདིས་ཀྱང་རྒྱལ་བའི་བསྟན་པ་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག།།",
    "target": "བཀའ་རྒྱུད་ ཀྱི་ བཙུན་པ་ པདྨ་ དཀར་པོ ས་ སྦྱར་བ་ འདི ས་ ཀྱང་ རྒྱལ་བ འི་ བསྟན་པ་ དར་ ཞིང་ རྒྱས་ ལ་ ཡུན་རིང་ དུ་ གནས་པ ར་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
