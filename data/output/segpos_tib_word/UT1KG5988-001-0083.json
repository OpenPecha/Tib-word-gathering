[
  {
    "source": "༄༅།།",
    "target": "༄༅ ། །"
  },
  {
    "source": "འཕགས་པ་བགྲེས་མོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་བཞུགས་སོ།།",
    "target": "འཕགས་པ་ བགྲེས་ མོས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་མ་ཧཱ་ལ་ལི་ཀ་པརི་པྲྀཙྪ་ནཱ་མ་མ་ཧཱ་ཡ་ན་སཱུ་ཏྲ།",
    "target": "ཨཱརྻ་ མ་ ཧཱ་ ལ་ ལི་ ཀ་ པརི་ པྲྀཙྪ་ ནཱ་མ་ མ་ ཧཱ་ཡ་ ན་ སཱུ་ ཏྲ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་བགྲེས་མོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ།།",
    "target": "འཕགས་པ་ བགྲེས་ མོས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ ། །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་ཡུལ་བྲྀ་ཛི་ན་ཡུལ་རྒྱུ་བ་རྒྱུ་ཞིང་།",
    "target": "བཅོམ་ལྡན་འདས་ ཡུལ་ བྲྀ་ ཛི་ན་ ཡུལ་ རྒྱུ་བ་ རྒྱུ་ ཞིང་ །"
  },
  {
    "source": "དགེ་སློང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་།",
    "target": "དགེ་སློང་ ཉིས་ བརྒྱ་ ལྔ་ བཅུ འི་ དགེ་སློང་ གི་ དགེ་འདུན་ ཆེན་པོ་ དང་ །"
  },
  {
    "source": "བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དང་ཐབས་གཅིག་ཏུ་གྲོང་ཁྱེར་ཆེན་པོ་ཡངས་པ་ཅན་ག་ལ་བ་དེར་གཤེགས་པ་དང་།",
    "target": "བྱང་ཆུབ་སེམས་དཔའ་ སེམས་དཔའ་ ཆེན་པོ་ རབ་ ཏུ་ མང་པོ་ དང་ ཐབས་ གཅིག་ ཏུ་ གྲོང་ཁྱེར་ ཆེན་པོ་ ཡངས་པ་ཅན་ ག་ལ་བ་ དེ ར་ གཤེགས་པ་ དང་ །"
  },
  {
    "source": "དེའི་ཚེ་གྲོང་གི་བུད་མེད་རྒན་མོ་གཏུགས་པ་འཁོགས་པ་ན་ཚོད་ལས་འདས་པར་གྱུར་པ།",
    "target": "དེ འི་ ཚེ་ གྲོང་ གི་ བུད་མེད་ རྒན་མོ་ གཏུགས་པ་ འཁོགས་པ་ ན་ ཚོད་ ལས་ འདས་པ ར་ གྱུར་པ །"
  },
  {
    "source": "སྐྱེས་ནས་ལོ་བརྒྱ་ཉི་ཤུ་ལོན་པ་ཞིག་དགོན་པ་ན་རྩྭ་སྡུད་ཅིང་འདུག་སྟེ།",
    "target": "སྐྱེས་ ནས་ ལོ་ བརྒྱ་ ཉི་ཤུ་ ལོན་པ་ ཞིག་ དགོན་པ་ ན་ རྩྭ་ སྡུད་ ཅིང་ འདུག་ སྟེ །"
  },
  {
    "source": "བུད་མེད་དེས་བཅོམ་ལྡན་འདས་མཛེས་པ།",
    "target": "བུད་མེད་ དེ ས་ བཅོམ་ལྡན་འདས་ མཛེས་པ །"
  },
  {
    "source": "དད་པར་བྱེད་པ།",
    "target": "དད་པ ར་ བྱེད་པ །"
  },
  {
    "source": "དབང་པོ་དུལ་བ།",
    "target": "དབང་པོ་ དུལ་བ །"
  },
  {
    "source": "ཐུགས་དུལ་བ་དུལ་བ་དང་ཞི་གནས་མཆོག་བརྙེས་པ།",
    "target": "ཐུགས་ དུལ་བ་ དུལ་བ་ དང་ ཞི་གནས་ མཆོག་ བརྙེས་པ །"
  },
  {
    "source": "སྦས་པ་སྐྱོན་མེད་པ།",
    "target": "སྦས་པ་ སྐྱོན་མེད་པ །"
  },
  {
    "source": "མཚོ་ལྟར་དྭངས་ཤིང་གསལ་ལ་རྙོག་པ་མེད་པ་གསེར་གྱི་མཆོད་སྡོང་ལྟར་མངོན་པར་འཕགས་པ་དཔལ་གྱི་ལྷམ་མེ།",
    "target": "མཚོ་ ལྟ ར་ དྭངས་ ཤིང་ གསལ་ ལ་ རྙོག་པ་ མེད་པ་ གསེར་ གྱི་ མཆོད་སྡོང་ ལྟ ར་ མངོན་པར་ འཕགས་པ་ དཔལ་ གྱི་ ལྷམ་མེ །"
  },
  {
    "source": "ལྷན་ནེ།",
    "target": "ལྷན་ནེ །"
  },
  {
    "source": "ལྷང་ངེ་བ།",
    "target": "ལྷང་ངེ་བ །"
  },
  {
    "source": "སྐྱེས་བུ་ཆེན་པའི་མཚན་སུམ་ཅུ་རྩ་གཉིས་ཀྱིས་ལེགས་པར་བརྒྱན་པ།",
    "target": "སྐྱེས་བུ་ ཆེན་པ འི་ མཚན་ སུམ་ ཅུ་ རྩ་ གཉིས་ ཀྱིས་ ལེགས་པ ར་ བརྒྱན་པ །"
  },
  {
    "source": "ཐག་རིང་པོ་ནས་བྱོན་པ་མཐོང་ངོ་།།",
    "target": "ཐག་ རིང་པོ་ ནས་ བྱོན་པ་ མཐོང་ ངོ་ ། །"
  },
  {
    "source": "མཐོང་ནས་ཀྱང་སེམས་དད་པར་གྱུར་ནས།",
    "target": "མཐོང་ ནས་ ཀྱང་ སེམས་ དད་པ ར་ གྱུར་ ནས །"
  },
  {
    "source": "དད་པའི་སེམས་ཀྱིས་བཅོམ་ལྡན་འདས་ག་ལ་བ་དེར་སོང་སྟེ།",
    "target": "དད་པ འི་ སེམས་ ཀྱིས་ བཅོམ་ལྡན་འདས་ ག་ལ་བ་ དེ ར་ སོང་ སྟེ །"
  },
  {
    "source": "ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ།",
    "target": "ཕྱིན་ ནས་ བཅོམ་ལྡན་འདས་ ཀྱི་ ཞབས་ ལ་ མགོ་བོ ས་ ཕྱག་ འཚལ་ ཏེ །"
  },
  {
    "source": "བཅོམ་ལྡན་འདས་ལ་ལན་གསུམ་བསྐོར་བ་བྱས་ནས་ཕྱོགས་གཅིག་ཏུ་འདུག་སྟེ།",
    "target": "བཅོམ་ལྡན་འདས་ ལ་ ལན་ གསུམ་ བསྐོར་བ་ བྱས་ ནས་ ཕྱོགས་ གཅིག་ ཏུ་ འདུག་ སྟེ །"
  },
  {
    "source": "བུད་མེད་དེས་བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་ནས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བུད་མེད་ དེ ས་ བཅོམ་ལྡན་འདས་ ག་ལ་བ་ དེ ར་ ལོགས་ སུ་ ཐལ་མོ་ སྦྱར་བ་ བཏུད་ ནས་ བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་སྐྱེ་བ་གང་ནས་མཆི།",
    "target": "བཅོམ་ལྡན་འདས་ སྐྱེ་བ་ གང་ ནས་ མཆི །"
  },
  {
    "source": "རྒ་བ་གང་ནས་མཆིས་གང་དུ་མཆི།",
    "target": "རྒ་བ་ གང་ ནས་ མཆིས་ གང་ དུ་ མཆི །"
  },
  {
    "source": "བཅོམ་ལྡན་འདས་ན་བ་གང་ནས་མཆི།",
    "target": "བཅོམ་ལྡན་འདས་ ན་བ་ གང་ ནས་ མཆི །"
  },
  {
    "source": "འཆི་བ་གང་ནས་མཆི་གང་དུ་མཆི།",
    "target": "འཆི་བ་ གང་ ནས་ མཆི་ གང་ དུ་ མཆི །"
  },
  {
    "source": "བཅོམ་ལྡན་འདས་གཟུགས་གང་ནས་མཆི།",
    "target": "བཅོམ་ལྡན་འདས་ གཟུགས་ གང་ ནས་ མཆི །"
  },
  {
    "source": "ཚོར་བ་དང་འདུ་ཤེས་དང་འདུ་བྱེད་རྣམས་དང་།",
    "target": "ཚོར་བ་ དང་ འདུ་ཤེས་ དང་ འདུ་བྱེད་ རྣམས་ དང་ །"
  },
  {
    "source": "རྣམ་པར་ཤེས་པ་གང་ནས་མཆི་གང་དུ་མཆི།",
    "target": "རྣམ་པ ར་ ཤེས་པ་ གང་ ནས་ མཆི་ གང་ དུ་ མཆི །"
  },
  {
    "source": "བཅོམ་ལྡན་འདས་སའི་ཁམས་གང་ནས་མཆི།",
    "target": "བཅོམ་ལྡན་འདས་ ས འི་ ཁམས་ གང་ ནས་ མཆི །"
  },
  {
    "source": "ཆུའི་ཁམས་དང་མེའི་ཁམས་དང་རླུང་གི་ཁམས་དང་ནམ་མཁའི་ཁམས་དང་།",
    "target": "ཆུ འི་ ཁམས་ དང་ མེ འི་ ཁམས་ དང་ རླུང་ གི་ ཁམས་ དང་ ནམ་ མཁ འི་ ཁམས་ དང་ །"
  },
  {
    "source": "རྣམ་པར་ཤེས་པའི་ཁམས་གང་ནས་མཆི་གང་དུ་མཆི།",
    "target": "རྣམ་པ ར་ ཤེས་པ འི་ ཁམས་ གང་ ནས་ མཆི་ གང་ དུ་ མཆི །"
  },
  {
    "source": "བཅོམ་ལྡན་འདས་མིག་གང་ནས་མཆི།",
    "target": "བཅོམ་ལྡན་འདས་ མིག་ གང་ ནས་ མཆི །"
  },
  {
    "source": "རྣ་བ་དང་སྣ་དང་ལྕེ་དང་ལུས་དང་།",
    "target": "རྣ་བ་ དང་ སྣ་ དང་ ལྕེ་ དང་ ལུས་ དང་ །"
  },
  {
    "source": "ཡིད་གང་ནས་མཆི་གང་དུ་མཆི།",
    "target": "ཡིད་ གང་ ནས་ མཆི་ གང་ དུ་ མཆི །"
  },
  {
    "source": "བཅོམ་ལྡན་འདས་ཀྱིས་བཀའ་སྩལ་པ།",
    "target": "བཅོམ་ལྡན་འདས་ ཀྱིས་ བཀའ་ སྩལ་པ །"
  },
  {
    "source": "སྲིང་མོ་སྐྱེ་བ་གང་ནས་ཀྱང་མི་འོང་།",
    "target": "སྲིང་མོ་ སྐྱེ་བ་ གང་ ནས་ ཀྱང་ མི་ འོང་ །"
  },
  {
    "source": "རྒ་བ་གང་ནས་ཀྱང་མི་འོང་གང་དུ་འང་མི་འགྲོའོ།།",
    "target": "རྒ་བ་ གང་ ནས་ ཀྱང་ མི་ འོང་ གང་ དུ་ འང་ མི་ འགྲོ འོ ། །"
  },
  {
    "source": "སྲིང་མོ་ན་བ་གང་ནས་ཀྱང་མི་འོང་།",
    "target": "སྲིང་མོ་ ན་བ་ གང་ ནས་ ཀྱང་ མི་ འོང་ །"
  },
  {
    "source": "འཆི་བ་གང་ནས་ཀྱང་མི་འོང་གང་དུའང་མི་འགྲོའོ།།",
    "target": "འཆི་བ་ གང་ ནས་ ཀྱང་ མི་ འོང་ གང་ དུ འང་ མི་ འགྲོ འོ ། །"
  },
  {
    "source": "སྲིང་མོ་གཟུགས་གང་ནས་ཀྱང་མི་འོང་།",
    "target": "སྲིང་མོ་ གཟུགས་ གང་ ནས་ ཀྱང་ མི་ འོང་ །"
  },
  {
    "source": "ཚོར་བ་དང་འདུ་ཤེས་དང་འདུ་བྱེད་རྣམས་དང་།",
    "target": "ཚོར་བ་ དང་ འདུ་ཤེས་ དང་ འདུ་བྱེད་ རྣམས་ དང་ །"
  },
  {
    "source": "རྣམ་པར་ཤེས་པ་གང་ནས་ཀྱང་མི་འོང་།",
    "target": "རྣམ་པ ར་ ཤེས་པ་ གང་ ནས་ ཀྱང་ མི་ འོང་ །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "སྲིང་མོ་སའི་ཁམས་གང་ནས་ཀྱང་མི་འོང་།",
    "target": "སྲིང་མོ་ ས འི་ ཁམས་ གང་ ནས་ ཀྱང་ མི་ འོང་ །"
  },
  {
    "source": "ཆུའི་ཁམས་དང་།",
    "target": "ཆུ འི་ ཁམས་ དང་ །"
  },
  {
    "source": "མེའི་ཁམས་དང་།",
    "target": "མེ འི་ ཁམས་ དང་ །"
  },
  {
    "source": "རླུང་གི་ཁམས་དང་ནམ་མཁའི་ཁམས་དང་།",
    "target": "རླུང་ གི་ ཁམས་ དང་ ནམ་ མཁ འི་ ཁམས་ དང་ །"
  },
  {
    "source": "རྣམ་པར་ཤེས་པའི་ཁམས་གང་ནས་ཀྱང་མི་འོང་གང་དུའང་མི་འགྲོའོ།།",
    "target": "རྣམ་པ ར་ ཤེས་པ འི་ ཁམས་ གང་ ནས་ ཀྱང་ མི་ འོང་ གང་ དུ འང་ མི་ འགྲོ འོ ། །"
  },
  {
    "source": "སྲིང་མོ་མིག་གང་ནས་ཀྱང་མི་འོང་།",
    "target": "སྲིང་མོ་ མིག་ གང་ ནས་ ཀྱང་ མི་ འོང་ །"
  },
  {
    "source": "རྣ་བ་དང་སྣ་དང་ལྕེ་དང་ལུས་དང་།",
    "target": "རྣ་བ་ དང་ སྣ་ དང་ ལྕེ་ དང་ ལུས་ དང་ །"
  },
  {
    "source": "ཡིད་གང་ནས་ཀྱང་མི་འོང་གང་དུའང་མི་འགྲོའོ།།",
    "target": "ཡིད་ གང་ ནས་ ཀྱང་ མི་ འོང་ གང་ དུ འང་ མི་ འགྲོ འོ ། །"
  },
  {
    "source": "སྲིང་མོ་འདི་ལྟ་སྟེ་དཔེར་ན།",
    "target": "སྲིང་མོ་ འདི་ ལྟ་ སྟེ་ དཔེ ར་ ན །"
  },
  {
    "source": "གཙུབ་ཤིང་དང་གཙུབ་སྟན་ལ་ཡང་བརྟེན།",
    "target": "གཙུབ་ ཤིང་ དང་ གཙུབ་སྟན་ ལ་ ཡང་ བརྟེན །"
  },
  {
    "source": "དེ་སྐྱེད་པ་མིའི་རྩོལ་བ་ལ་ཡང་བརྟེན་ན་མེ་འབྱུང་སྟེ།",
    "target": "དེ་ སྐྱེད་པ་ མི འི་ རྩོལ་བ་ ལ་ ཡང་ བརྟེན་ ན་ མེ་ འབྱུང་ སྟེ །"
  },
  {
    "source": "མེ་དེ་ཡང་རྩ་དང་ཤིང་དེ་བསྲེགས་ནས་རྒྱུ་མེད་པ་དང་ཤི་བར་འགྱུར་ཏོ།།",
    "target": "མེ་ དེ་ ཡང་ རྩ་ དང་ ཤིང་ དེ་ བསྲེགས་ ནས་ རྒྱུ་ མེད་པ་ དང་ ཤི་བ ར་ འགྱུར་ ཏོ ། །"
  },
  {
    "source": "སྲིང་མོ་འདི་ཇི་སྙམ་དུ་སེམས།",
    "target": "སྲིང་མོ་ འདི་ ཇི་ སྙམ་ དུ་ སེམས །"
  },
  {
    "source": "མེ་དེ་གང་ནས་འོང་གང་དུ་སོང་གསོལ་པ།",
    "target": "མེ་ དེ་ གང་ ནས་ འོང་ གང་ དུ་ སོང་ གསོལ་པ །"
  },
  {
    "source": "བཅོམ་ལྡན་འདས་ཞུགས་དེ་ནི་ཚོགས་པའི་དབང་གིས་བྱུང་།",
    "target": "བཅོམ་ལྡན་འདས་ ཞུགས་ དེ་ ནི་ ཚོགས་པ འི་ དབང་ གིས་ བྱུང་ །"
  },
  {
    "source": "ཚོགས་པ་དང་བྲལ་བས་འགགས་ཏེ་འགུམ་མོ།།",
    "target": "ཚོགས་པ་ དང་ བྲལ་བ ས་ འགགས་ ཏེ་ འགུམ་ མོ ། །"
  },
  {
    "source": "བཀའ་སྩལ་པ།",
    "target": "བཀའ་ སྩལ་པ །"
  },
  {
    "source": "སྲིང་མོ་དེ་བཞིན་དུ་ཆོས་ཐམས་ཅད་ཀྱང་ཚོགས་པའི་དབང་གིས་འབྱུང་ཚོགས་པ་དང་བྲལ་བས་འགགས་ཏེ།",
    "target": "སྲིང་མོ་ དེ་ བཞིན་ དུ་ ཆོས་ ཐམས་ཅད་ ཀྱང་ ཚོགས་པ འི་ དབང་ གིས་ འབྱུང་ ཚོགས་པ་ དང་ བྲལ་བ ས་ འགགས་ ཏེ །"
  },
  {
    "source": "འདི་ལ་ཆོས་གང་ཡང་གང་ནས་ཀྱང་འོང་བའམ་གང་དུ་ཡང་འགྲོ་བ་མེད་དོ།།",
    "target": "འདི་ ལ་ ཆོས་ གང་ ཡང་ གང་ ནས་ ཀྱང་ འོང་བ འམ་ གང་ དུ་ ཡང་ འགྲོ་བ་ མེད་ དོ ། །"
  },
  {
    "source": "སྲིང་མོ་འདི་ལྟ་སྟེ།",
    "target": "སྲིང་མོ་ འདི་ ལྟ་ སྟེ །"
  },
  {
    "source": "མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་འབྱུང་ཡང་།",
    "target": "མིག་ དང་ གཟུགས་ ལ་ བརྟེན་ ནས་ མིག་ གི་ རྣམ་པ ར་ ཤེས་པ་ འབྱུང་ ཡང་ །"
  },
  {
    "source": "མིག་གི་རྣམ་པར་ཤེས་པ་དེ་ལ་སྐྱེད་པར་བྱེད་པ་ཡང་མེད།",
    "target": "མིག་ གི་ རྣམ་པ ར་ ཤེས་པ་ དེ་ ལ་ སྐྱེད་པ ར་ བྱེད་པ་ ཡང་ མེད །"
  },
  {
    "source": "འགག་པར་བྱེད་པ་ཡང་མེད།",
    "target": "འགག་པ ར་ བྱེད་པ་ ཡང་ མེད །"
  },
  {
    "source": "གང་ཡང་གསོག་པ་མེད།",
    "target": "གང་ ཡང་ གསོག་པ་ མེད །"
  },
  {
    "source": "ཕུང་པོ་གང་ལས་ཀྱང་འོང་བའམ་འགྲོ་བ་ཡང་མེད།",
    "target": "ཕུང་པོ་ གང་ ལས་ ཀྱང་ འོང་བ འམ་ འགྲོ་བ་ ཡང་ མེད །"
  },
  {
    "source": "མིག་གི་རྣམ་པར་ཤེས་པའི་རྐྱེན་གྱིས་ལས་མངོན་པར་འདུས་བྱས་ནས་ཁམས་གསུམ་དུ་འབྲས་བུ་གསུམ་གྱིས་འབྲས་བུ་ཉེ་བར་སྟོན་ཏེ།",
    "target": "མིག་ གི་ རྣམ་པ ར་ ཤེས་པ འི་ རྐྱེན་ གྱིས་ ལས་ མངོན་པ ར་ འདུས་ བྱས་ ནས་ ཁམས་ གསུམ་ དུ་ འབྲས་བུ་ གསུམ་ གྱིས་ འབྲས་བུ་ ཉེ་བ ར་ སྟོན་ ཏེ །"
  },
  {
    "source": "འབྲས་བུ་དེ་ཡང་སྟོང་པ་དང་འོང་བ་མེད་པ།",
    "target": "འབྲས་བུ་ དེ་ ཡང་ སྟོང་པ་ དང་ འོང་བ་ མེད་པ །"
  },
  {
    "source": "འགྲོ་བ་མེད་པ།",
    "target": "འགྲོ་བ་ མེད་པ །"
  },
  {
    "source": "སུས་ཀྱང་མ་སྐྱེད་པ།",
    "target": "སུ ས་ ཀྱང་ མ་ སྐྱེད་པ །"
  },
  {
    "source": "སུས་ཀྱང་མ་བཀག་པ་སྟེ།",
    "target": "སུ ས་ ཀྱང་ མ་ བཀག་པ་ སྟེ །"
  },
  {
    "source": "སྲིང་མོ་ཆོས་ཐམས་ཅད་ནི་རང་བཞིན་གྱིས་འགགས་པའོ།།",
    "target": "སྲིང་མོ་ ཆོས་ ཐམས་ཅད་ ནི་ རང་བཞིན་ གྱིས་ འགགས་པ འོ ། །"
  },
  {
    "source": "དེ་བཞིན་དུ་རྣ་བ་དང་།",
    "target": "དེ་ བཞིན་ དུ་ རྣ་བ་ དང་ །"
  },
  {
    "source": "སྒྲ་དང་།",
    "target": "སྒྲ་ དང་ །"
  },
  {
    "source": "སྣ་དང་དྲི་དང་།",
    "target": "སྣ་ དང་ དྲི་ དང་ །"
  },
  {
    "source": "ལྕེ་དང་རོ་དང་།",
    "target": "ལྕེ་ དང་ རོ་ དང་ །"
  },
  {
    "source": "ལུས་དང་རེག་བྱ་དང་།",
    "target": "ལུས་ དང་ རེག་བྱ་ དང་ །"
  },
  {
    "source": "ཡིད་དང་ཆོས་རྣམས་ལ་བརྟེན་ནས་ཡིད་ཀྱི་རྣམ་པར་ཤེས་པ་འབྱུང་ཡང་།",
    "target": "ཡིད་ དང་ ཆོས་ རྣམས་ ལ་ བརྟེན་ ནས་ ཡིད་ ཀྱི་ རྣམ་པ ར་ ཤེས་པ་ འབྱུང་ ཡང་ །"
  },
  {
    "source": "ཡིད་ཀྱི་རྣམ་པར་ཤེས་པ་དེ་ལ་སྐྱེད་པར་བྱེད་པ་ཡང་མེད།",
    "target": "ཡིད་ ཀྱི་ རྣམ་པ ར་ ཤེས་པ་ དེ་ ལ་ སྐྱེད་པ ར་ བྱེད་པ་ ཡང་ མེད །"
  },
  {
    "source": "འགག་པར་བྱེད་པ་ཡང་མེད།",
    "target": "འགག་པ ར་ བྱེད་པ་ ཡང་ མེད །"
  },
  {
    "source": "གང་ཡང་སོགས་པ་མེད།",
    "target": "གང་ ཡང་ སོགས་པ་ མེད །"
  },
  {
    "source": "ཕུང་པོ་གང་ལས་ཀྱང་འོང་བའམ་འགྲོ་བ་ཡང་མེད་ལ།",
    "target": "ཕུང་པོ་ གང་ ལས་ ཀྱང་ འོང་བ འམ་ འགྲོ་བ་ ཡང་ མེད་ ལ །"
  },
  {
    "source": "ཡིད་ཀྱི་རྣམ་པར་ཤེས་པའི་རྐྱེན་གྱིས་ལས་མངོན་པར་འདུས་བྱས་ནས་ཁམས་གསུམ་དུ་འབྲས་བུ་རྣམ་པ་གསུམ་གྱིས་འབྲས་བུ་ཉེ་བར་སྟོན་ཏེ།",
    "target": "ཡིད་ ཀྱི་ རྣམ་པ ར་ ཤེས་པ འི་ རྐྱེན་ གྱིས་ ལས་ མངོན་པ ར་ འདུས་ བྱས་ ནས་ ཁམས་ གསུམ་ དུ་ འབྲས་བུ་ རྣམ་པ་ གསུམ་ གྱིས་ འབྲས་བུ་ ཉེ་བ ར་ སྟོན་ ཏེ །"
  },
  {
    "source": "འབྲས་བུ་དེ་ཡང་སྟོང་པ།",
    "target": "འབྲས་བུ་ དེ་ ཡང་ སྟོང་པ །"
  },
  {
    "source": "འོང་བ་མེད་པ།",
    "target": "འོང་བ་ མེད་པ །"
  },
  {
    "source": "འགྲོ་བ་མེད་པ།",
    "target": "འགྲོ་བ་ མེད་པ །"
  },
  {
    "source": "སུས་ཀྱང་མ་སྐྱེས་པ།",
    "target": "སུ ས་ ཀྱང་ མ་ སྐྱེས་པ །"
  },
  {
    "source": "སུས་ཀྱང་མ་བཀག་པ་སྟེ།",
    "target": "སུ ས་ ཀྱང་ མ་ བཀག་པ་ སྟེ །"
  },
  {
    "source": "སྲིང་མོ་ཆོས་ཐམས་ཅད་ནི་རང་བཞིན་གྱིས་འགགས་པའོ།།",
    "target": "སྲིང་མོ་ ཆོས་ ཐམས་ཅད་ ནི་ རང་བཞིན་ གྱིས་ འགགས་པ འོ ། །"
  },
  {
    "source": "སྲིང་མོ་འདི་ལྟ་སྟེ་དཔེར་ན།",
    "target": "སྲིང་མོ་ འདི་ ལྟ་ སྟེ་ དཔེ ར་ ན །"
  },
  {
    "source": "ཤིང་དང་ལྤགས་པ་དང་དབྱུགས་གུ་ལ་ཡང་བརྟེན།",
    "target": "ཤིང་ དང་ ལྤགས་པ་ དང་ དབྱུགས་ གུ་ ལ་ ཡང་ བརྟེན །"
  },
  {
    "source": "དེ་སྐྱེད་པའི་མིའི་རྩོལ་བ་ལ་བརྟེན་ནས་རྔའི་སྒྲ་འབྱུང་སྟེ།",
    "target": "དེ་ སྐྱེད་པ འི་ མི འི་ རྩོལ་བ་ ལ་ བརྟེན་ ནས་ རྔ འི་ སྒྲ་ འབྱུང་ སྟེ །"
  },
  {
    "source": "རྔའི་སྒྲ་དེ་འདས་པ་ཡང་སྟོང་།",
    "target": "རྔ འི་ སྒྲ་ དེ་ འདས་པ་ ཡང་ སྟོང་ །"
  },
  {
    "source": "མ་འོངས་པ་ཡང་སྟོང་།",
    "target": "མ་ འོངས་པ་ ཡང་ སྟོང་ །"
  },
  {
    "source": "ད་ལྟར་བྱུང་བ་ཡང་སྟོང་སྟེ།",
    "target": "ད་ ལྟ ར་ བྱུང་བ་ ཡང་ སྟོང་ སྟེ །"
  },
  {
    "source": "སྒྲ་ནི་ཤིང་ལ་ཡང་མི་གནས།",
    "target": "སྒྲ་ ནི་ ཤིང་ ལ་ ཡང་ མི་ གནས །"
  },
  {
    "source": "ལྤགས་པ་ལ་ཡང་མི་གནས།",
    "target": "ལྤགས་པ་ ལ་ ཡང་ མི་ གནས །"
  },
  {
    "source": "དབྱུགས་གུ་ལ་ཡང་མི་གནས།",
    "target": "དབྱུགས་ གུ་ ལ་ ཡང་ མི་ གནས །"
  },
  {
    "source": "མིའི་ལག་པ་ལ་ཡང་མི་གནས་མོད་ཀྱི།",
    "target": "མི འི་ ལག་པ་ ལ་ ཡང་ མི་ གནས་ མོད་ ཀྱི །"
  },
  {
    "source": "འོན་ཀྱང་དེའི་རྐྱེན་གྱིས་སྒྲ་འདོགས་ཏེ།",
    "target": "འོན་ ཀྱང་ དེ འི་ རྐྱེན་ གྱིས་ སྒྲ་ འདོགས་ ཏེ །"
  },
  {
    "source": "གང་སྒྲ་དེ་འདོགས་པ་ཡང་སྟོང་པ།",
    "target": "གང་ སྒྲ་ དེ་ འདོགས་པ་ ཡང་ སྟོང་པ །"
  },
  {
    "source": "འོང་བ་མེད་པ།",
    "target": "འོང་བ་ མེད་པ །"
  },
  {
    "source": "འགྲོ་བ་མེད་པ།",
    "target": "འགྲོ་བ་ མེད་པ །"
  },
  {
    "source": "སུས་ཀྱང་མ་སྐྱེད་པ།",
    "target": "སུ ས་ ཀྱང་ མ་ སྐྱེད་པ །"
  },
  {
    "source": "སུས་ཀྱང་མ་བཀག་པ་སྟེ།",
    "target": "སུ ས་ ཀྱང་ མ་ བཀག་པ་ སྟེ །"
  },
  {
    "source": "སྲིང་མོ་ཆོས་ཐམས་ཅད་ནི་རང་བཞིན་གྱིས་འགགས་པའོ།།",
    "target": "སྲིང་མོ་ ཆོས་ ཐམས་ཅད་ ནི་ རང་བཞིན་ གྱིས་ འགགས་པ འོ ། །"
  },
  {
    "source": "སྲིང་མོ་དེ་བཞིན་དུ་ཆོས་ཐམས་ཅད་ནི་རྐྱེན་གྱི་ཁ་ན་ལས་པ་སྟེ།",
    "target": "སྲིང་མོ་ དེ་ བཞིན་ དུ་ ཆོས་ ཐམས་ཅད་ ནི་ རྐྱེན་ གྱི་ ཁ་ ན་ ལས་པ་ སྟེ །"
  },
  {
    "source": "འདི་ལྟར་མ་རིག་པ་དང་།",
    "target": "འདི་ ལྟ ར་ མ་ རིག་པ་ དང་ །"
  },
  {
    "source": "སྲེད་པ་དང་ལས་དང་རྣམ་པར་ཤེས་པའོ།།",
    "target": "སྲེད་པ་ དང་ ལས་ དང་ རྣམ་པ ར་ ཤེས་པ འོ ། །"
  },
  {
    "source": "ཆོས་དེ་དག་ཡོད་ན་འཆི་འཕོ་དང་སྐྱེ་བ་འདོགས་ཏེ།",
    "target": "ཆོས་ དེ་ དག་ ཡོད་ ན་ འཆི་འཕོ་ དང་ སྐྱེ་བ་ འདོགས་ ཏེ །"
  },
  {
    "source": "གང་འཆི་འཕོ་དང་སྐྱེ་བ་འདོགས་པ་དེ་ཡང་སྟོང་པ།",
    "target": "གང་ འཆི་འཕོ་ དང་ སྐྱེ་བ་ འདོགས་པ་ དེ་ ཡང་ སྟོང་པ །"
  },
  {
    "source": "འོང་བ་མེད་པ་འགྲོ་བ་མེད་པ།",
    "target": "འོང་བ་ མེད་པ་ འགྲོ་བ་ མེད་པ །"
  },
  {
    "source": "སུས་ཀྱང་མ་སྐྱེད་པ།",
    "target": "སུ ས་ ཀྱང་ མ་ སྐྱེད་པ །"
  },
  {
    "source": "སུས་ཀྱང་མ་བཀག་པ་སྟེ།",
    "target": "སུ ས་ ཀྱང་ མ་ བཀག་པ་ སྟེ །"
  },
  {
    "source": "སྲིང་མོ་ཆོས་ཐམས་ཅད་ནི་རང་བཞིན་གྱིས་འགགས་པའོ།།",
    "target": "སྲིང་མོ་ ཆོས་ ཐམས་ཅད་ ནི་ རང་བཞིན་ གྱིས་ འགགས་པ འོ ། །"
  },
  {
    "source": "སྲིང་མོ་དེ་ལྟར་སུས་རྔ་སྒྲའི་ཚུལ་རབ་ཏུ་ཤེས་པ་དེས་སྟོང་པ་ཉིད་རབ་ཏུ་ཤེས་སོ།།",
    "target": "སྲིང་མོ་ དེ་ ལྟ ར་ སུ ས་ རྔ་སྒྲ འི་ ཚུལ་ རབ་ ཏུ་ ཤེས་པ་ དེ ས་ སྟོང་པ་ ཉིད་ རབ་ ཏུ་ ཤེས་ སོ ། །"
  },
  {
    "source": "སུས་སྟོང་པ་ཉིད་རབ་ཏུ་ཤེས་པ་དེས་མྱ་ངན་ལས་འདས་པ་རབ་ཏུ་ཤེས་སོ།།",
    "target": "སུ ས་ སྟོང་པ་ཉིད་ རབ་ ཏུ་ ཤེས་པ་ དེ ས་ མྱ་ངན་ ལས་ འདས་པ་ རབ་ ཏུ་ ཤེས་ སོ ། །"
  },
  {
    "source": "སུས་མྱ་ངན་ལས་འདས་པ་རབ་ཏུ་ཤེས་པ་དེ་ཐ་སྙད་རྣམ་པ་སྣ་ཚོགས་ཀྱིས་ཐ་སྙད་འདོགས་ཀྱང་དངོས་པོ་གང་ལ་ཡང་མངོན་པར་ཞེན་པ་མེད་དེ།",
    "target": "སུ ས་ མྱ་ངན་ ལས་ འདས་པ་ རབ་ ཏུ་ ཤེས་པ་ དེ་ ཐ་སྙད་ རྣམ་པ་ སྣ་ཚོགས་ ཀྱིས་ ཐ་སྙད་ འདོགས་ ཀྱང་ དངོས་པོ་ གང་ ལ་ ཡང་ མངོན་པ ར་ ཞེན་པ་ མེད་ དེ །"
  },
  {
    "source": "བདག་གི་འདི་དང་དེ་ནི་བདག་གོ་ཞེ་འམ།",
    "target": "བདག་ གི་ འདི་ དང་ དེ་ ནི་ བདག་ གོ་ ཞེ་ འམ །"
  },
  {
    "source": "སེམས་ཅན་ནོ་ཞེ་འམ།",
    "target": "སེམས་ཅན་ ནོ་ ཞེ་ འམ །"
  },
  {
    "source": "སྲོག་གོ་ཞེ་འམ།",
    "target": "སྲོག་ གོ་ ཞེ་ འམ །"
  },
  {
    "source": "གསོ་བའོ་ཞེ་འམ་སྐྱེས་བུའོ་ཞེ་འམ།",
    "target": "གསོ་བ འོ་ ཞེ་ འམ་ སྐྱེས་བུ འོ་ ཞེ་ འམ །"
  },
  {
    "source": "གང་ཟག་གོ་ཞེ་འམ།",
    "target": "གང་ཟག་ གོ་ ཞེ་ འམ །"
  },
  {
    "source": "ཤིང་ལས་སྐྱེས་སོ་ཞེ་འམ།",
    "target": "ཤིང་ ལ ས་ སྐྱེས་ སོ་ ཞེ་ འམ །"
  },
  {
    "source": "ཤེད་བུའོ་ཞེ་འམ།",
    "target": "ཤེད་བུ འོ་ ཞེ་ འམ །"
  },
  {
    "source": "བྱེད་པ་པོ་ཞེའམ།",
    "target": "བྱེད་པ་པོ་ ཞེ འམ །"
  },
  {
    "source": "བྱེད་དུ་འཇུག་པ་པོ་ཞེ་འམ།",
    "target": "བྱེད་ དུ་ འཇུག་པ་པོ་ ཞེ་ འམ །"
  },
  {
    "source": "ལེན་པ་པོ་ཞེ་འམ།",
    "target": "ལེན་པ་པོ་ ཞེ་ འམ །"
  },
  {
    "source": "འདོར་བ་པོ་ཞེས་དེ་མངོན་པར་ཞེན་པ་མེད་པར་ཆོས་སྟོན།",
    "target": "འདོར་བ་པོ་ ཞེས་ དེ་ མངོན་པ ར་ ཞེན་པ་ མེད་པ ར་ ཆོས་ སྟོན །"
  },
  {
    "source": "ཆོས་རབ་ཏུ་སྟོན།",
    "target": "ཆོས་ རབ་ ཏུ་ སྟོན །"
  },
  {
    "source": "ཡང་དག་པའི་མཐའ་སྟོན།",
    "target": "ཡང་ དག་པ འི་ མཐའ་ སྟོན །"
  },
  {
    "source": "ཡང་དག་པའི་མཐའ་རབ་ཏུ་སྟོན་ཏོ།།",
    "target": "ཡང་ དག་པ འི་ མཐའ་ རབ་ ཏུ་ སྟོན་ ཏོ ། །"
  },
  {
    "source": "སྲིང་མོ་འདི་ལྟ་སྟེ་དཔེར་ན།",
    "target": "སྲིང་མོ་ འདི་ ལྟ་ སྟེ་ དཔེ ར་ ན །"
  },
  {
    "source": "རི་མོ་མཁན་ནམ་རི་མོ་མཁན་གྱི་སློབ་མ་ཞིག་གིས་རས་བཅོས་མ་ཤིན་ཏུ་བྱི་དོར་བྱས་པའམ།",
    "target": "རི་མོ་མཁན་ ནམ་ རི་མོ་མཁན་ གྱི་ སློབ་མ་ ཞིག་ གིས་ རས་ བཅོས་མ་ ཤིན་ ཏུ་ བྱི་ དོར་ བྱས་པ འམ །"
  },
  {
    "source": "ཤིང་ལེབ་བམ་རྩིག་ངོས་ཤིན་ཏུ་བྱི་དོར་བྱས་པ་ཞིག་ལ།",
    "target": "ཤིང་ ལེབ་ བམ་ རྩིག་ངོས་ ཤིན་ ཏུ་ བྱི་ དོར་ བྱས་པ་ ཞིག་ ལ །"
  },
  {
    "source": "ཚོན་སྣ་ཚོགས་འགྱེད་ཅིང་།",
    "target": "ཚོན་ སྣ་ཚོགས་ འགྱེད་ ཅིང་ །"
  },
  {
    "source": "གཟུགས་ཀྱི་རྣམ་པ་གང་དང་གང་འདོད་པ་འདི་ལྟ་སྟེ།",
    "target": "གཟུགས་ ཀྱི་ རྣམ་པ་ གང་ དང་ གང་ འདོད་པ་ འདི་ ལྟ་ སྟེ །"
  },
  {
    "source": "སྐྱེས་པའི་གཟུགས་ཀྱི་རྣམ་པའམ།",
    "target": "སྐྱེས་པ འི་ གཟུགས་ ཀྱི་ རྣམ་པ འམ །"
  },
  {
    "source": "བུད་མེད་ཀྱི་གཟུགས་ཀྱི་རྣམ་པའམ།",
    "target": "བུད་མེད་ ཀྱི་ གཟུགས་ ཀྱི་ རྣམ་པ འམ །"
  },
  {
    "source": "གླང་པོ་ཆེའི་གཟུགས་ཀྱི་རྣམ་པའམ།",
    "target": "གླང་པོ་ཆེ འི་ གཟུགས་ ཀྱི་ རྣམ་པ འམ །"
  },
  {
    "source": "རྟའི་གཟུགས་ཀྱི་རྣམ་པའམ།",
    "target": "རྟ འི་ གཟུགས་ ཀྱི་ རྣམ་པ འམ །"
  },
  {
    "source": "བོང་བུའི་གཟུགས་ཀྱི་རྣམ་པ་དེ་དང་དེ་དག་ཡན་ལག་དང་།",
    "target": "བོང་བུ འི་ གཟུགས་ ཀྱི་ རྣམ་པ་ དེ་ དང་ དེ་ དག་ ཡན་ལག་ དང་ །"
  },
  {
    "source": "ཉིང་ལག་དང་དབང་པོ་ཐམས་ཅད་མི་ཚང་བ་མེད་པར་ཚེགས་ཆུང་ངུས་མངོན་པར་སྒྲུབ་ཅིང་འབྲི་སྟེ།",
    "target": "ཉིང་ལག་ དང་ དབང་པོ་ ཐམས་ཅད་ མི་ ཚང་བ་ མེད་པ ར་ ཚེགས་ ཆུང་ངུ ས་ མངོན་པ ར་ སྒྲུབ་ ཅིང་ འབྲི་ སྟེ །"
  },
  {
    "source": "མངོན་པར་སྒྲུབ་པར་བྱེད་ཀྱང་།",
    "target": "མངོན་པ ར་ སྒྲུབ་པ ར་ བྱེད་ ཀྱང་ །"
  },
  {
    "source": "དེ་ལ་ཆོས་གང་ཡང་རི་མོ་མཁན་གྱི་ལག་པའམ།",
    "target": "དེ་ ལ་ ཆོས་ གང་ ཡང་ རི་མོ་མཁན་ གྱི་ ལག་པ འམ །"
  },
  {
    "source": "སེམས་ལས་གཟུགས་སུ་འཕོས་པ་མེད་མོད་ཀྱི།",
    "target": "སེམས་ ལ ས་ གཟུགས་ སུ་ འཕོས་པ་ མེད་ མོད་ ཀྱི །"
  },
  {
    "source": "འོན་ཀྱང་དེའི་རྐྱེན་གྱིས་གཟུགས་འདོགས་ཏེ།",
    "target": "འོན་ ཀྱང་ དེ འི་ རྐྱེན་ གྱིས་ གཟུགས་ འདོགས་ ཏེ །"
  },
  {
    "source": "གང་གཟུགས་དེ་འདོགས་པ་དེ་ཡང་སྟོང་པ།",
    "target": "གང་ གཟུགས་ དེ་ འདོགས་པ་ དེ་ ཡང་ སྟོང་པ །"
  },
  {
    "source": "འགྲོ་བ་མེད་པ།",
    "target": "འགྲོ་བ་ མེད་པ །"
  },
  {
    "source": "སུས་ཀྱང་མ་སྐྱེད་པ།",
    "target": "སུ ས་ ཀྱང་ མ་ སྐྱེད་པ །"
  },
  {
    "source": "སུས་ཀྱང་མ་བཀག་པ་སྟེ།",
    "target": "སུ ས་ ཀྱང་ མ་ བཀག་པ་ སྟེ །"
  },
  {
    "source": "སྲིང་མོ་ཆོས་ཐམས་ཅད་ནི་རང་བཞིན་གྱིས་འགགས་པའོ།།",
    "target": "སྲིང་མོ་ ཆོས་ ཐམས་ཅད་ ནི་ རང་བཞིན་ གྱིས་ འགགས་པ འོ ། །"
  },
  {
    "source": "སྲིང་མོ་དེ་བཞིན་དུ་བསོད་ནམས་ཉེ་བར་འགྲོ་བའི་མངོན་པར་འདུ་བྱེད་པ་རྣམས་ཡོད་ན།",
    "target": "སྲིང་མོ་ དེ་ བཞིན་ དུ་ བསོད་ནམས་ ཉེ་བ ར་ འགྲོ་བ འི་ མངོན་པ ར་ འདུ་བྱེད་པ་ རྣམས་ ཡོད་ ན །"
  },
  {
    "source": "འདི་ལྟ་སྟེ།",
    "target": "འདི་ ལྟ་ སྟེ །"
  },
  {
    "source": "ལྷའམ་མིའི་ནང་དུ་བསོད་ནམས་སུ་ཉེ་བར་འགྲོ་བའི་ལུས་མངོན་པར་གྲུབ་ཀྱང་།",
    "target": "ལྷ འམ་ མི འི་ ནང་ དུ་ བསོད་ནམས་ སུ་ ཉེ་བ ར་ འགྲོ་བ འི་ ལུས་ མངོན་པ ར་ གྲུབ་ ཀྱང་ །"
  },
  {
    "source": "དེ་ལ་གང་འཇིག་རྟེན་འདི་ནས་འཇིག་རྟེན་ཕ་རོལ་ཏུ་འཕོ་བའི་འཕོ་བ་ནི་རྡུལ་ཙམ་ཡང་མེད་མོད་ཀྱི།",
    "target": "དེ་ ལ་ གང་ འཇིག་རྟེན་ འདི་ ནས་ འཇིག་རྟེན་ཕ་རོལ་ ཏུ་ འཕོ་བ འི་ འཕོ་བ་ ནི་ རྡུལ་ ཙམ་ ཡང་ མེད་ མོད་ ཀྱི །"
  },
  {
    "source": "འོན་ཀྱང་མངོན་པར་འདུ་བྱེད་པའི་རྐྱེན་གྱིས་སྐྱེ་བ་སྣ་ཚོགས་ཡོད་དེ།",
    "target": "འོན་ ཀྱང་ མངོན་པ ར་ འདུ་བྱེད་པ འི་ རྐྱེན་ གྱིས་ སྐྱེ་བ་ སྣ་ཚོགས་ ཡོད་ དེ །"
  },
  {
    "source": "སྐྱེ་མཆེད་ཡོད་པས་ལུས་སུ་རྣམ་པར་རིག་གོ།",
    "target": "སྐྱེ་མཆེད་ ཡོད་པ ས་ ལུས་ སུ་ རྣམ་པ ར་ རིག་ གོ །"
  },
  {
    "source": "དེ་བཞིན་དུ་བསོད་ནམས་མ་ཡིན་པར་ཉེ་བར་འགྲོ་བའི་འདུ་བྱེད་རྣམས་ཡོད་ན།",
    "target": "དེ་ བཞིན་ དུ་ བསོད་ནམས་ མ་ ཡིན་པ ར་ ཉེ་བ ར་ འགྲོ་བ འི་ འདུ་བྱེད་ རྣམས་ ཡོད་ ན །"
  },
  {
    "source": "འདི་ལྟ་སྟེ་སེམས་ཅན་དམྱལ་བའམ།",
    "target": "འདི་ ལྟ་ སྟེ་ སེམས་ཅན་ དམྱལ་བ འམ །"
  },
  {
    "source": "དུད་འགྲོའི་སྐྱེ་གནས་སམ།",
    "target": "དུད་འགྲོ འི་ སྐྱེ་གནས་ སམ །"
  },
  {
    "source": "གཤིན་རྗེའི་འཇིག་རྟེན་ནམ།",
    "target": "གཤིན་རྗེ འི་ འཇིག་རྟེན་ ནམ །"
  },
  {
    "source": "ལྷ་མ་ཡིན་རྣམས་སུ་བསོད་ནམས་མ་ཡིན་པའི་ལུས་མངོན་པར་གྲུབ་ཀྱང་།",
    "target": "ལྷ་མ་ཡིན་ རྣམས་ སུ་ བསོད་ནམས་ མ་ ཡིན་པ འི་ ལུས་ མངོན་པ ར་ གྲུབ་ ཀྱང་ །"
  },
  {
    "source": "དེ་བ་གང་འཇིག་རྟེན་འདི་ནས་འཇིག་རྟེན་ཕ་རོལ་ཏུ་འཕོ་བའི་འཕོ་བ་ནི་རྡུལ་ཙམ་ཡག་མེད་མོད་ཀྱི།",
    "target": "དེ་ བ་ གང་ འཇིག་རྟེན་ འདི་ ནས་ འཇིག་རྟེན་ཕ་རོལ་ ཏུ་ འཕོ་བ འི་ འཕོ་བ་ ནི་ རྡུལ་ ཙམ་ ཡག་ མེད་ མོད་ ཀྱི །"
  },
  {
    "source": "འོན་ཀྱང་མངོན་པར་འདུ་བྱེད་པའི་རྐྱེན་གྱིས་སྐྱེ་བ་སྣ་ཚོགས་ཡོད་དེ།",
    "target": "འོན་ ཀྱང་ མངོན་པ ར་ འདུ་བྱེད་པ འི་ རྐྱེན་ གྱིས་ སྐྱེ་བ་ སྣ་ཚོགས་ ཡོད་ དེ །"
  },
  {
    "source": "སྐྱེ་མཆེད་ཡོད་པས་ལུས་སུ་རྣམ་པར་རིག་གོ།",
    "target": "སྐྱེ་མཆེད་ ཡོད་པ ས་ ལུས་ སུ་ རྣམ་པ ར་ རིག་ གོ །"
  },
  {
    "source": "སྲིང་མོ་འདི་ལྟ་སྟེ།",
    "target": "སྲིང་མོ་ འདི་ ལྟ་ སྟེ །"
  },
  {
    "source": "དཔེར་ན།",
    "target": "དཔེ ར་ ན །"
  },
  {
    "source": "ཀླུ་རྣམས་ཀྱི་ཀླུའི་མཐུས་སྤྲིན་གྱི་ཚོགས་རྒྱ་ཆེན་པོ་འབྱུང་སྟེ།",
    "target": "ཀླུ་ རྣམས་ ཀྱི་ ཀླུ འི་ མཐུ ས་ སྤྲིན་ གྱི་ ཚོགས་ རྒྱ་ ཆེན་པོ་ འབྱུང་ སྟེ །"
  },
  {
    "source": "སྤྲིན་གྱི་དྲ་བ་དེ་དག་གིས་ཁེབས་པར་བྱས་ནས།",
    "target": "སྤྲིན་ གྱི་ དྲ་བ་ དེ་ དག་ གིས་ ཁེབས་པ ར་ བྱས་ ནས །"
  },
  {
    "source": "ཆར་ཆེན་པོ་རྒྱ་ཆེར་བབས་ཏེ།",
    "target": "ཆར་ ཆེན་པོ་ རྒྱ་ ཆེ ར་ བབས་ ཏེ །"
  },
  {
    "source": "ཆར་ཆེན་པོ་རྒྱ་ཆེར་བབས་ཀྱང་སྒང་དང་གཤོང་ངོམས་པར་བྱེད་དེ།",
    "target": "ཆར་ ཆེན་པོ་ རྒྱ་ ཆེ ར་ བབས་ ཀྱང་ སྒང་ དང་ གཤོང་ ངོམས་པ ར་ བྱེད་ དེ །"
  },
  {
    "source": "སྒང་དང་གཤོང་ངོམས་པར་བྱས་ནས་སླར་འགྲོ་ཡང་།",
    "target": "སྒང་ དང་ གཤོང་ ངོམས་པ ར་ བྱས་ ནས་ སླ ར་ འགྲོ་ ཡང་ །"
  },
  {
    "source": "དེ་དག་ཀླུའི་ལུས་སམ་སེམས་ལས་བྱུང་བ་ཡང་མེད་མོད་ཀྱི།",
    "target": "དེ་ དག་ ཀླུ འི་ ལུས་ སམ་ སེམས་ ལས་ བྱུང་བ་ ཡང་ མེད་ མོད་ ཀྱི །"
  },
  {
    "source": "ཀླུ་རྣམས་ཀྱི་ཀླུའི་མཐུ་ཉིད་ཀྱིས་སྤྲིན་གྱི་ཚོགས་རྒྱ་ཆེན་པོ་འབྱུང་ངོ་།།",
    "target": "ཀླུ་ རྣམས་ ཀྱི་ ཀླུ འི་ མཐུ་ ཉིད་ ཀྱིས་ སྤྲིན་ གྱི་ ཚོགས་ རྒྱ་ ཆེན་པོ་ འབྱུང་ ངོ་ ། །"
  },
  {
    "source": "སྲིང་མོ་དེ་བཞིན་དུ་བསོད་ནམས་སུ་ཉེ་བར་འགྲོ་བའི་མངོན་པར་འདུ་བྱེད་པ་ཡོད་ན།",
    "target": "སྲིང་མོ་ དེ་ བཞིན་ དུ་ བསོད་ནམས་ སུ་ ཉེ་བ ར་ འགྲོ་བ འི་ མངོན་པ ར་ འདུ་བྱེད་པ་ ཡོད་ ན །"
  },
  {
    "source": "འདི་ལྟ་སྟེ།",
    "target": "འདི་ ལྟ་ སྟེ །"
  },
  {
    "source": "ལྷའམ་མིའི་ནང་དུ་བསོད་ནམས་སུ་ཉེ་བར་འགྲོ་བའི་ལུས་རྣམས་མངོན་པར་འགྲུབ་བོ།།",
    "target": "ལྷ འམ་ མི འི་ ནང་ དུ་ བསོད་ནམས་ སུ་ ཉེ་བ ར་ འགྲོ་བ འི་ ལུས་ རྣམས་ མངོན་པ ར་ འགྲུབ་ བོ ། །"
  },
  {
    "source": "དེ་བཞིན་དུ་བསོད་ནམས་མ་ཡིན་པར་ཉེ་བར་འགྲོ་བའི་འདུ་བྱེད་རྣམས་ཡོད་ན།",
    "target": "དེ་ བཞིན་ དུ་ བསོད་ནམས་ མ་ ཡིན་པ ར་ ཉེ་བ ར་ འགྲོ་བ འི་ འདུ་བྱེད་ རྣམས་ ཡོད་ ན །"
  },
  {
    "source": "འདི་ལྟ་སྟེ་སེམས་ཅན་དམྱལ་བའམ།",
    "target": "འདི་ ལྟ་ སྟེ་ སེམས་ཅན་ དམྱལ་བ འམ །"
  },
  {
    "source": "དུད་འགྲོ་སྐྱེ་གནས་སམ།",
    "target": "དུད་འགྲོ་ སྐྱེ་གནས་ སམ །"
  },
  {
    "source": "གཤིན་རྗེའི་འཇིག་རྟེན་ནམ།",
    "target": "གཤིན་རྗེ འི་ འཇིག་རྟེན་ ནམ །"
  },
  {
    "source": "ལྷ་མ་ཡིན་རྣམས་སུ་བསོད་ནམས་མ་ཡིན་པར་ཉེ་བར་འགྲོ་བའི་ལུས་མངོན་པར་གྲུབ་ཀྱང་།",
    "target": "ལྷ་མ་ཡིན་ རྣམས་ སུ་ བསོད་ནམས་ མ་ ཡིན་པ ར་ ཉེ་བ ར་ འགྲོ་བ འི་ ལུས་ མངོན་པ ར་ གྲུབ་ ཀྱང་ །"
  },
  {
    "source": "དེ་ལ་མངོན་པར་དུ་བྱ་བ་ཡང་སྟོང་པ།",
    "target": "དེ་ ལ་ མངོན་པ ར་ དུ་ བྱ་བ་ ཡང་ སྟོང་པ །"
  },
  {
    "source": "མངོན་པར་འདུ་བྱེད་པ་པོ་ཡང་སྟོང་པ།",
    "target": "མངོན་པ ར་ འདུ་བྱེད་པ་པོ་ ཡང་ སྟོང་པ །"
  },
  {
    "source": "མངོན་པར་དུ་བྱེད་པའི་འབྲས་བུ་ཡང་སྟོང་པའོ།།",
    "target": "མངོན་པ ར་ དུ་ བྱེད་པ འི་ འབྲས་བུ་ ཡང་ སྟོང་པ འོ ། །"
  },
  {
    "source": "སྲིང་མོ་མི་གཡོ་བར་ཉེ་བར་འགྲོ་བའི་མངོན་པར་འདུ་བྱེད་པ་ཡོད་ན།",
    "target": "སྲིང་མོ་ མི་གཡོ་བ ར་ ཉེ་བ ར་ འགྲོ་བ འི་ མངོན་པ ར་ འདུ་བྱེད་པ་ ཡོད་ ན །"
  },
  {
    "source": "གཟུགས་མེད་པ་རྣམས་སུ་རྣམ་པར་ཤེས་པ་མཚམས་སྦྱོར་ཏེ།",
    "target": "གཟུགས་མེད་པ་ རྣམས་ སུ་ རྣམ་པ ར་ ཤེས་པ་ མཚམས་སྦྱོར་ ཏེ །"
  },
  {
    "source": "གང་གིས་རྣམ་པར་ཤེས་པ་དེ་གཟུགས་མེད་པ་རྣམས་སུ་མཚམས་སྦྱོར་བདེ་ཡང་སྟོང་པ།",
    "target": "གང་ གིས་ རྣམ་པ ར་ ཤེས་པ་ དེ་ གཟུགས་མེད་པ་ རྣམས་ སུ་ མཚམས་སྦྱོར་ བདེ་ ཡང་ སྟོང་པ །"
  },
  {
    "source": "གང་རྣམ་པར་ཤེས་པ་དེ་གཟུགས་མེད་པ་རྣམས་སུ་མཚམས་སྦྱོར་བ་དེ་ཡང་སྟོང་པའོ།།",
    "target": "གང་ རྣམ་པ ར་ ཤེས་པ་ དེ་ གཟུགས་མེད་པ་ རྣམས་ སུ་ མཚམས་ སྦྱོར་བ་ དེ་ ཡང་ སྟོང་པ འོ ། །"
  },
  {
    "source": "དེ་ཅིའི་ཕྱིར་ཞེ་ན།",
    "target": "དེ་ ཅི འི་ ཕྱི ར་ ཞེ་ ན །"
  },
  {
    "source": "སྲིང་མོ་ཆོས་ཐམས་ཅད་ནི་ངོ་བོ་ཉིད་ཀྱིས་སྟོང་པའི་ཕྱིར་ཏེ།",
    "target": "སྲིང་མོ་ ཆོས་ ཐམས་ཅད་ ནི་ ངོ་བོ་ ཉིད་ ཀྱིས་ སྟོང་པ འི་ ཕྱི ར་ ཏེ །"
  },
  {
    "source": "འོན་ཀྱང་ཆོས་རྣམས་འདོགས་སོ།།",
    "target": "འོན་ ཀྱང་ ཆོས་ རྣམས་ འདོགས་ སོ ། །"
  },
  {
    "source": "མཁས་པ་རྣམས་ནི་དེ་ལ་མངོན་པར་མི་ཞེན་ཏེ།",
    "target": "མཁས་པ་ རྣམས་ ནི་ དེ་ ལ་ མངོན་པ ར་ མི་ ཞེན་ ཏེ །"
  },
  {
    "source": "མངོན་པར་ཞེན་པ་མེད་པས་མི་རྩོད་དོ།།",
    "target": "མངོན་པ ར་ ཞེན་པ་ མེད་པ ས་ མི་ རྩོད་ དོ ། །"
  },
  {
    "source": "རྩོད་པ་མེད་པ་ནི་དགེ་སྦྱོང་གི་ཆོས་ཀྱི་མཆོག་གོ།",
    "target": "རྩོད་པ་ མེད་པ་ ནི་ དགེ་སྦྱོང་ གི་ ཆོས་ ཀྱི་ མཆོག་ གོ །"
  },
  {
    "source": "གསོལ་པ།",
    "target": "གསོལ་པ །"
  },
  {
    "source": "འདི་ལྟར་བཅོམ་ལྡན་འདས་ཀྱིས་ཆོས་ཟབ་མོབཀའ་སྩལ་པས།",
    "target": "འདི་ ལྟ ར་ བཅོམ་ལྡན་འདས་ ཀྱིས་ ཆོས་ ཟབ་ མོབཀའ་ སྩལ་པ ས །"
  },
  {
    "source": "བཅོམ་ལྡན་འདས་ཡང་བདག་ཆོས་འདི་དག་ལ་ཤེས་རབ་ཀྱི་མིག་འཇུག་སྟེ།",
    "target": "བཅོམ་ལྡན་འདས་ ཡང་ བདག་ ཆོས་ འདི་ དག་ ལ་ ཤེས་རབ་ ཀྱི་ མིག་ འཇུག་ སྟེ །"
  },
  {
    "source": "སླར་ཡང་ཡིད་གཉིས་མ་མཆིས་ཐེ་ཚོམ་མ་མཆིས་སོ།།",
    "target": "སླ ར་ ཡང་ ཡིད་ གཉིས་ མ་ མཆིས་ ཐེ་ཚོམ་ མ་ མཆིས་ སོ ། །"
  },
  {
    "source": "བཅོམ་ལྡན་འདས་བདག་སྔོན་ནི་ཆོས་འདི་དག་མ་ཐོས་པས་ཐེ་ཚོམ་མཆིས་སོ།།",
    "target": "བཅོམ་ལྡན་འདས་ བདག་ སྔོན་ ནི་ ཆོས་ འདི་ དག་ མ་ ཐོས་པ ས་ ཐེ་ཚོམ་ མཆིས་ སོ ། །"
  },
  {
    "source": "ད་ནི་བདག་རྒས་བདག་འཁོགས།",
    "target": "ད་ ནི་ བདག་ རྒས་ བདག་ འཁོགས །"
  },
  {
    "source": "བདག་སྡུག་བསྔལ།",
    "target": "བདག་ སྡུག་བསྔལ །"
  },
  {
    "source": "བདག་དབུལ་བདག་མགོན་མ་མཆིས་ཏེ།",
    "target": "བདག་ དབུལ་ བདག་ མགོན་ མ་ མཆིས་ ཏེ །"
  },
  {
    "source": "བདག་མི་འཚོ་ཞིང་འགུམ་མི་མངའོ།།",
    "target": "བདག་ མི་ འཚོ་ ཞིང་ འགུམ་ མི་ མང འོ ། །"
  },
  {
    "source": "བཅོམ་ལྡན་འདས་བདག་གིས་ཆོས་འདི་ཐོས་པས་འདི་ན་རྒས་པའམ་དབུལ་བའམ།",
    "target": "བཅོམ་ལྡན་འདས་ བདག་ གིས་ ཆོས་ འདི་ ཐོས་པ ས་ འདི་ ན་ རྒས་པ འམ་ དབུལ་བ འམ །"
  },
  {
    "source": "བདེ་བའམ་ནད་མ་མཆིས་པའི་ན་བའམ།",
    "target": "བདེ་བ འམ་ ནད་མ་ མཆིས་པ འི་ ན་ བ འམ །"
  },
  {
    "source": "ཕྱུག་པའམ་དབུལ་བ་གང་ཡང་མ་མཆིས་སོ་ཞེས་བདག་ཏུ་འདུ་ཤེས་པ་དང་བྲལ་བར་གྱུར་ཏོ།།",
    "target": "ཕྱུག་པ འམ་ དབུལ་བ་ གང་ ཡང་ མ་ མཆིས་ སོ་ ཞེས་ བདག་ ཏུ་ འདུ་ཤེས་པ་ དང་ བྲལ་བ ར་ གྱུར་ ཏོ ། །"
  },
  {
    "source": "དེ་ནས་བཅོམ་ལྡན་འདས་ལ་ཚེདང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ།།",
    "target": "དེ་ ནས་ བཅོམ་ལྡན་འདས་ ལ་ ཚེདང་ ལྡན་པ་ ཀུན་དགའ་བོ ས་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་གང་གི་སླད་དུ་བཅོམ་ལྡན་འདས་ཀྱིས་ཆོས་ཀྱི་རྣམ་གྲངས་ཟབ་མོ་འདི་ལྟ་བུ་བཀའ་སྩལ་ལ།",
    "target": "བཅོམ་ལྡན་འདས་ གང་ གི་ སླད་ དུ་ བཅོམ་ལྡན་འདས་ ཀྱིས་ ཆོས་ ཀྱི་ རྣམ་གྲངས་ ཟབ་མོ་ འདི་ ལྟ་བུ་ བཀའ་ སྩལ་ ལ །"
  },
  {
    "source": "དེས་ཀྱང་འདི་རབ་ཏུ་བཙལ་བས་བུད་མེད་འདི་ནི་བསོད་ནམས་དང་ལྡན་པ།",
    "target": "དེ ས་ ཀྱང་ འདི་ རབ་ ཏུ་ བཙལ་བ ས་ བུད་མེད་ འདི་ ནི་ བསོད་ནམས་ དང་ ལྡན་པ །"
  },
  {
    "source": "མཁས་པ་ཤེས་རབ་ཀྱི་རང་བཞིན་ཅན་ལགས་པ་སྙམ་བདག་བགྱིད་དོ།།",
    "target": "མཁས་པ་ ཤེས་རབ་ ཀྱི་ རང་བཞིན་ ཅན་ ལགས་པ་ སྙམ་ བདག་ བགྱིད་ དོ ། །"
  },
  {
    "source": "བཅོམ་ལྡན་འདས་ཀྱིས་བཀའ་སྩལ་པ།",
    "target": "བཅོམ་ལྡན་འདས་ ཀྱིས་ བཀའ་ སྩལ་པ །"
  },
  {
    "source": "ཀུན་དགའ་བོ་དེ་དེ་བཞིན་ནོ།།",
    "target": "ཀུན་དགའ་བོ་ དེ་ དེ་ བཞིན་ ནོ ། །"
  },
  {
    "source": "ཀུན་དགའ་བོ་ཇི་སྐད་སྨྲས་པ་དེ་དེ་བཞིན་ཏེ།",
    "target": "ཀུན་དགའ་བོ་ ཇི་ སྐད་ སྨྲས་པ་ དེ་ དེ་ བཞིན་ ཏེ །"
  },
  {
    "source": "བུད་མེད་འདི་ནི་བསོད་ནམས་དང་ལྡན་པ་མཁས་པ་ཤེས་རབ་ཀྱི་རང་བཞིན་ཅན་ནོ།།",
    "target": "བུད་མེད་ འདི་ ནི་ བསོད་ནམས་ དང་ ལྡན་པ་ མཁས་པ་ ཤེས་རབ་ ཀྱི་ རང་བཞིན་ ཅན་ ནོ ། །"
  },
  {
    "source": "ཀུན་དགའ་བོ་བུད་མེད་འདི་ཚེ་རབས་ལྔ་བརྒྱའི་བར་དུ་ངའི་མར་གྱུར་ཏེ།",
    "target": "ཀུན་དགའ་བོ་ བུད་མེད་ འདི་ ཚེ་རབས་ ལྔ་ བརྒྱ འི་ བར་ དུ་ ང འི་ མ ར་ གྱུར་ ཏེ །"
  },
  {
    "source": "ཀུན་དགའ་བོ་ངས་ཚེ་རབས་དེ་དང་དེ་དག་ཏུ་ཡང་བུད་མེད་འདི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་དགེ་བའི་རྩ་བ་བསྐྱེད་དོ།།",
    "target": "ཀུན་དགའ་བོ་ ང ས་ ཚེ་རབས་ དེ་ དང་ དེ་ དག་ ཏུ་ ཡང་ བུད་མེད་ འདི་ བླ་ ན་ མེད་པ་ ཡང་ དག་པ ར་ རྫོགས་པ འི་ བྱང་ཆུབ་ ཏུ་ དགེ་བ འི་ རྩ་བ་ བསྐྱེད་ དོ ། །"
  },
  {
    "source": "ཀུན་དགའ་བོ་ང་བུད་མེད་འདི་ལ་ཤིན་ཏུ་ཕངས་པར་བྱ་བ་དང་།",
    "target": "ཀུན་དགའ་བོ་ ང་ བུད་མེད་ འདི་ ལ་ ཤིན་ ཏུ་ ཕངས་པ ར་ བྱ་བ་ དང་ །"
  },
  {
    "source": "དད་པ་དང་གུས་པར་གྱུར་ཏོ།།",
    "target": "དད་པ་ དང་ གུས་པ ར་ གྱུར་ ཏོ ། །"
  },
  {
    "source": "འདི་ཡང་བདག་གི་བུ་སྤྱོད་པའི་སྤྱོད་པ་དེ་ལ་བདག་གིས་ཀྱང་སྤྱད་དེ།",
    "target": "འདི་ ཡང་ བདག་ གི་ བུ་ སྤྱོད་པ འི་ སྤྱོད་པ་ དེ་ ལ་ བདག་ གིས་ ཀྱང་ སྤྱད་ དེ །"
  },
  {
    "source": "ཐེག་པ་དེ་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་འཚང་རྒྱ་བར་བྱའོ་སྙམ་མོ།།",
    "target": "ཐེག་པ་ དེ་ བས་ བླ་ ན་ མེད་པ་ ཡང་ དག་པ ར་ རྫོགས་པ འི་ བྱང་ཆུབ་ མངོན་པ ར་ འཚང་ རྒྱ་བ ར་ བྱ འོ་ སྙམ་ མོ ། །"
  },
  {
    "source": "གསོལ་པ།",
    "target": "གསོལ་པ །"
  },
  {
    "source": "བཅོམ་ལྡན་འདས་འདི་ཅིའི་སླད་དུ་འདི་ལྟར་དབུལ་བར་གྱུར།",
    "target": "བཅོམ་ལྡན་འདས་ འདི་ ཅི འི་ སླད་ དུ་ འདི་ ལྟ ར་ དབུལ་བ ར་ གྱུར །"
  },
  {
    "source": "བཅོམ་ལྡན་འདས་ཀྱིས་བཀལ་སྩལ་པ།",
    "target": "བཅོམ་ལྡན་འདས་ ཀྱིས་ བཀལ་ སྩལ་པ །"
  },
  {
    "source": "ཀུན་དགའ་བོ་བྱང་ཆུབ་སེམས་དཔའི་སྤྱོད་པ་སྤྱད་པ་ན།",
    "target": "ཀུན་དགའ་བོ་ བྱང་ཆུབ་སེམས་ དཔ འི་ སྤྱོད་པ་ སྤྱད་པ་ ན །"
  },
  {
    "source": "གང་གི་ཚེ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འཁོར་བ་འཇིག་གི་བསྟན་པ་ལ་རབ་ཏུ་བྱུང་བར་གྱུར་པ་དེའི་ཚེ།",
    "target": "གང་ གི་ ཚེ་ བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ འཁོར་བ་འཇིག་ གི་ བསྟན་པ་ ལ་ རབ་ ཏུ་ བྱུང་བ ར་ གྱུར་པ་ དེ འི་ ཚེ །"
  },
  {
    "source": "ཀུན་དགའ་བོ་བུད་མེད་འདི་ངའི་མར་གྱུར་ཏེ།",
    "target": "ཀུན་དགའ་བོ་ བུད་མེད་ འདི་ ང འི་ མ ར་ གྱུར་ ཏེ །"
  },
  {
    "source": "དེས་མ་བཏང་ནས་དེའི་ཕྱིར་ང་ཟ་གཅིག་ཟན་བཅད་པ་དང་།",
    "target": "དེ ས་ མ་ བཏང་ ནས་ དེ འི་ ཕྱི ར་ ང་ ཟ་ གཅིག་ ཟན་ བཅད་པ་ དང་ །"
  },
  {
    "source": "དེའི་འོག་ཏུ་འདིས་འདོད་པས་ང་བཏང་བར་གྱུར་ཏེ།",
    "target": "དེ འི་ འོག་ ཏུ་ འདི ས་ འདོད་པ ས་ ང་ བཏང་བ ར་ གྱུར་ ཏེ །"
  },
  {
    "source": "ཀུན་དགའ་བོ་འདི་ལས་དེའི་རྣམ་པར་སྨིན་པས་འདི་ལྟར་དབུལ་བར་གྱུར་ཏོ།།",
    "target": "ཀུན་དགའ་བོ་ འདི་ ལས་ དེ འི་ རྣམ་པ ར་ སྨིན་པ ས་ འདི་ ལྟ ར་ དབུལ་བ ར་ གྱུར་ ཏོ ། །"
  },
  {
    "source": "ཀུན་དགའ་བོ་འདི་ནི་འདིའི་དབུལ་བའི་མཐའ་མ་ཡིན་ཏེ།",
    "target": "ཀུན་དགའ་བོ་ འདི་ ནི་ འདི འི་ དབུལ་བ འི་ མཐའ་མ་ ཡིན་ ཏེ །"
  },
  {
    "source": "ཀུན་དགའ་བོ་བུད་མེད་འདི་ཤི་འཕོས་ནས་བཅོམ་ལྡན་འདས་ཡང་དག་པར་རྫོགས་པའི་སངས་རྒྱས་འོད་དཔག་མེད་ཀྱི་སངས་རྒྱས་ཀྱི་ཞིང་འཇིག་རྟེན་ཁམས་བདེ་བ་ཅན་དུ་བུད་མེད་ཀྱི་དབང་པོ་ལ་འདོད་ཆགས་དང་བྲལ་ནས།",
    "target": "ཀུན་དགའ་བོ་ བུད་མེད་ འདི་ ཤི་ འཕོས་ ནས་ བཅོམ་ལྡན་འདས་ ཡང་ དག་པ ར་ རྫོགས་པ འི་ སངས་རྒྱས་ འོད་དཔག་མེད་ ཀྱི་ སངས་རྒྱས་ ཀྱི་ ཞིང་ འཇིག་རྟེན་ ཁམས་ བདེ་བ་ཅན་ དུ་ བུད་མེད་ ཀྱི་ དབང་པོ་ ལ་ འདོད་ཆགས་ དང་ བྲལ་ ནས །"
  },
  {
    "source": "སྐྱེས་པའི་དབང་པོ་ཐོབ་པར་གྱུར་ཏེ།",
    "target": "སྐྱེས་པ འི་ དབང་པོ་ ཐོབ་པ ར་ གྱུར་ ཏེ །"
  },
  {
    "source": "དེར་སྐྱེས་ནས་སངས་རྒྱས་བཅོམ་ལྡན་འདས་གྲངས་མེད་དཔག་ཏུ་མེད་ཅིང་བསམ་གྱིས་མི་ཁྱབ་པ་ལ་མཆོད་པ་བྱེད་པར་འགྱུར།",
    "target": "དེ ར་ སྐྱེས་ ནས་ སངས་རྒྱས་ བཅོམ་ལྡན་འདས་ གྲངས་མེད་ དཔག་ ཏུ་ མེད་ ཅིང་ བསམ་ གྱིས་ མི་ ཁྱབ་པ་ ལ་ མཆོད་པ་ བྱེད་པ ར་ འགྱུར །"
  },
  {
    "source": "སེམས་ཅན་གྲངས་མེད་དཔག་ཏུ་མེད་ཅིང་བསམ་གྱིས་མི་ཁྱབ་པ་དག་བྱང་ཆུབ་ལ་འཛུད་པར་འགྱུར།",
    "target": "སེམས་ཅན་ གྲངས་ མེད་ དཔག་ ཏུ་ མེད་ ཅིང་ བསམ་ གྱིས་ མི་ ཁྱབ་པ་ དག་ བྱང་ཆུབ་ ལ་ འཛུད་པ ར་ འགྱུར །"
  },
  {
    "source": "སེམས་ཅན་གྲངས་མེད་དཔག་ཏུ་མེད་ཅིང་བསམ་གྱིས་མི་ཁྱབ་པ་དག་བྱང་ཆུབ་ལ་ཡོངས་སུ་སྨིན་པར་བྱེད་པར་འགྱུར།",
    "target": "སེམས་ཅན་ གྲངས་ མེད་ དཔག་ ཏུ་ མེད་ ཅིང་ བསམ་ གྱིས་ མི་ ཁྱབ་པ་ དག་ བྱང་ཆུབ་ ལ་ ཡོངས་ སུ་ སྨིན་པ ར་ བྱེད་པ ར་ འགྱུར །"
  },
  {
    "source": "སེམས་ཅན་གྲངས་མེད་དཔག་ཏུ་མེད་ཅིང་བསམ་གྱིས་མི་ཁྱབ་དག་བྱང་ཆུབ་ལ་འགོད་པར་འགྱུར།",
    "target": "སེམས་ཅན་ གྲངས་ མེད་ དཔག་ ཏུ་ མེད་ ཅིང་ བསམ་ གྱིས་ མི་ ཁྱབ་ དག་ བྱང་ཆུབ་ ལ་ འགོད་པ ར་ འགྱུར །"
  },
  {
    "source": "སེམས་ཅན་གྲངས་མེད་དཔག་ཏུ་མེད་ཅིང་བསམ་གྱིས་མི་ཁྱབ་པ་དག་བྱང་ཆུབ་ལ་བཀོད་ནས།",
    "target": "སེམས་ཅན་ གྲངས་ མེད་ དཔག་ ཏུ་ མེད་ ཅིང་ བསམ་ གྱིས་ མི་ ཁྱབ་པ་ དག་ བྱང་ཆུབ་ ལ་ བཀོད་ ནས །"
  },
  {
    "source": "ད་སྟེ་བསྐལ་པ་བརྒྱ་སྟོང་ཕྲག་དྲུག་ཅུ་རྩ་བརྒྱད་ན།",
    "target": "ད་ སྟེ་ བསྐལ་པ་ བརྒྱ་ སྟོང་ ཕྲག་ དྲུག་ ཅུ་ རྩ་ བརྒྱད་ ན །"
  },
  {
    "source": "སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ཉིད་དུ།",
    "target": "སྟོང་ གསུམ་ གྱི་ སྟོང་ ཆེན་པོ འི་ འཇིག་རྟེན་ གྱི་ ཁམས་ འདི་ ཉིད་ དུ །"
  },
  {
    "source": "དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་བྱང་ཆུབ་ཀྱི་ཡན་ལག་གི་མེ་ཏོག་བྱེད་ཅེས་བྱ་བར་གྱུར་ཏེ།",
    "target": "དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ བྱང་ཆུབ་ ཀྱི་ ཡན་ལག་ གི་ མེ་ཏོག་ བྱེད་ ཅེས་ བྱ་བ ར་ གྱུར་ ཏེ །"
  },
  {
    "source": "ཀུན་དགའ་བོ་སུམ་ཅུ་རྩ་གསུམ་པའི་ལྷ་རྣམས་ཀྱི་ལོངས་སྤྱོད་དང་།",
    "target": "ཀུན་དགའ་བོ་ སུམ་ ཅུ་ རྩ་ གསུམ་ པ འི་ ལྷ་ རྣམས་ ཀྱི་ ལོངས་སྤྱོད་ དང་ །"
  },
  {
    "source": "ཡོངས་སུ་སྤྱོད་པ་ཇི་ལྟ་བ་བཞིན་དུ་སངས་རྒྱས་ཀྱི་ཞིང་དེའི་སེམས་ཅན་རྣམས་ཀྱི་ལོངས་སྤྱོད་དང་།",
    "target": "ཡོངས་ སུ་ སྤྱོད་པ་ ཇི་ ལྟ་བ་ བཞིན་ དུ་ སངས་རྒྱས་ ཀྱི་ ཞིང་ དེ འི་ སེམས་ཅན་ རྣམས་ ཀྱི་ ལོངས་སྤྱོད་ དང་ །"
  },
  {
    "source": "ཀུན་སྤྱོད་པ་དེ་ཡང་དེ་འདྲ་བར་འགྱུར་རོ།།",
    "target": "ཀུན་སྤྱོད་པ་ དེ་ ཡང་ དེ་ འདྲ་བ ར་ འགྱུར་ རོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ཏེ།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ སྩལ་ ཏེ །"
  },
  {
    "source": "བདེ་བར་གཤེགས་པས་དེ་སྐད་གསུངས་ནས།",
    "target": "བདེ་བ ར་ གཤེགས་པ ས་ དེ་ སྐད་ གསུངས་ ནས །"
  },
  {
    "source": "སྟོན་པས་གཞན་ཡང་འདི་སྐད་བཀའ་སྩལ་ཏོ།།",
    "target": "སྟོན་པ ས་ གཞན་ ཡང་ འདི་ སྐད་ བཀའ་ སྩལ་ ཏོ ། །"
  },
  {
    "source": "ང་ཡི་མདུན་ན་ཐལ་སྦྱར་གང་འདུག་པ།།",
    "target": "ང་ ཡི་ མདུན་ ན་ ཐལ་ སྦྱར་ གང་ འདུག་པ ། །"
  },
  {
    "source": "རྒན་མོ་འདི་ལ་ཀུན་དགའ་ཁྱོད་ལྟོས་ཤིག།",
    "target": "རྒན་མོ་ འདི་ ལ་ ཀུན་དགའ་ ཁྱོད་ ལྟོས་ ཤིག །"
  },
  {
    "source": "འདི་ནི་མི་ཡི་དམ་པ་སངས་རྒྱས་འགྱུར།།",
    "target": "འདི་ ནི་ མི་ ཡི་དམ་པ་ སངས་རྒྱས་ འགྱུར ། །"
  },
  {
    "source": "བྱང་ཆུབ་ཡན་ལག་མེ་ཏོག་བྱེད་ཅེས་བྱ།།",
    "target": "བྱང་ཆུབ་ཡན་ལག་ མེ་ཏོག་ བྱེད་ ཅེས་ བྱ ། །"
  },
  {
    "source": "འདིས་ནི་བུད་མེད་དངོས་པོ་འདི་སྤངས་ནས།།",
    "target": "འདི ས་ ནི་ བུད་མེད་ དངོས་པོ་ འདི་ སྤངས་ ནས ། །"
  },
  {
    "source": "བདེ་བ་ཅན་གྱི་འཇིག་རྟེན་ཁམས་སུ་འགྲོ།།",
    "target": "བདེ་བ་ཅན་ གྱི་ འཇིག་རྟེན་ ཁམས་ སུ་ འགྲོ ། །"
  },
  {
    "source": "རྒྱལ་བ་ཚེ་དཔག་མེད་དེབསྙེན་བཀུར་ནས།།",
    "target": "རྒྱལ་བ་ ཚེ་ དཔག་མེད་ དེབསྙེན་ བཀུར་ ནས ། །"
  },
  {
    "source": "ཁམས་གསུམ་རྒྱལ་བ་མཚུངས་མེད་སངས་རྒྱས་འགྱུར།།",
    "target": "ཁམས་ གསུམ་ རྒྱལ་བ་ མཚུངས་མེད་ སངས་རྒྱས་ འགྱུར ། །"
  },
  {
    "source": "འཇིག་རྟེན་ཁམས་གཞན་དག་ན་གང་བཞུགས་པ།།",
    "target": "འཇིག་རྟེན་ ཁམས་ གཞན་ དག་ ན་ གང་ བཞུགས་པ ། །"
  },
  {
    "source": "དྲང་སྲོང་ཆེན་པོ་འཇིག་རྟེན་དོན་མཛད་པ།།",
    "target": "དྲང་སྲོང་ ཆེན་པོ་ འཇིག་རྟེན་ དོན་ མཛད་པ ། །"
  },
  {
    "source": "རྣམ་འདྲེན་དེ་དག་ལ་ཡང་བསྙེན་བཀུར་ནས།།",
    "target": "རྣམ་འདྲེན་ དེ་ དག་ ལ་ ཡང་ བསྙེན་བཀུར་ ནས ། །"
  },
  {
    "source": "འདི་ནི་མཚུངས་མེད་མི་མཆོག་སངས་རྒྱས་འགྱུར།།",
    "target": "འདི་ ནི་ མཚུངས་མེད་ མི་ མཆོག་ སངས་རྒྱས་ འགྱུར ། །"
  },
  {
    "source": "དེ་དག་ཀུན་ལས་ཆོས་ཀྱང་ཐོས་གྱུར་ནས།།",
    "target": "དེ་ དག་ ཀུན་ ལས་ ཆོས་ ཀྱང་ ཐོས་ གྱུར་ ནས ། །"
  },
  {
    "source": "བསམ་པ་དག་པས་དེ་བཞིན་སྒྲུབ་པར་འགྱུར།",
    "target": "བསམ་པ་ དག་པ ས་ དེ་ བཞིན་ སྒྲུབ་པ ར་ འགྱུར །"
  },
  {
    "source": "བྱང་ཆུབ་སེམས་མཆོག་མི་བསྐྱོད་གནས་ནས་ནི།།",
    "target": "བྱང་ཆུབ་སེམས་ མཆོག་ མི་ བསྐྱོད་ གནས་ ནས་ ནི ། །"
  },
  {
    "source": "སེམས་ཅན་དཔག་མེད་ཆོས་ལ་སྦྱོར་བར་བྱེད།།",
    "target": "སེམས་ཅན་ དཔག་མེད་ ཆོས་ ལ་ སྦྱོར་བ ར་ བྱེད ། །"
  },
  {
    "source": "དེ་ཡི་ཚེ་ན་གང་དག་དམན་པ་དང་།།",
    "target": "དེ་ ཡི་ ཚེ་ ན་ གང་ དག་ དམན་པ་ དང་ ། །"
  },
  {
    "source": "སྣ་ཚོགས་ལུས་དང་ཁ་དོག་ངན་པ་དང་།།",
    "target": "སྣ་ཚོགས་ ལུས་ དང་ ཁ་དོག་ ངན་པ་ དང་ ། །"
  },
  {
    "source": "རྨོངས་དང་འཐེང་པོ་དེ་བཞིན་ཞར་བ་དང་།།",
    "target": "རྨོངས་ དང་ འཐེང་པོ་ དེ་ བཞིན་ ཞར་བ་ དང་ ། །"
  },
  {
    "source": "ལག་རྡུམ་མཛེ་ཅན་དེ་དག་འབྱུང་མི་འགྱུར།།",
    "target": "ལག་རྡུམ་ མཛེ་ཅན་ དེ་ དག་ འབྱུང་ མི་ འགྱུར ། །"
  },
  {
    "source": "ཉི་ཟླ་མེ་དང་གློག་དང་ནོར་བུ་རྣམས།།",
    "target": "ཉི་ཟླ་ མེ་ དང་ གློག་ དང་ ནོར་བུ་ རྣམས ། །"
  },
  {
    "source": "དེ་དག་འོད་ནི་དེ་ཚེ་འབྱུང་མི་འགྱུར།།",
    "target": "དེ་ དག་ འོད་ ནི་ དེ་ ཚེ་ འབྱུང་ མི་ འགྱུར ། །"
  },
  {
    "source": "རྣམ་འདྲེན་བྱང་ཆུབ་ཡན་ལག་མེ་ཏོག་གི",
    "target": "རྣམ་འདྲེན་ བྱང་ཆུབ་ཡན་ལག་ མེ་ཏོག་ གི"
  },
  {
    "source": "།",
    "target": "།"
  },
  {
    "source": "ཐུབ་པའི་འོད་ཀྱིས་ཀུན་ཏུ་གསལ་བར་ཁྱབ།།",
    "target": "ཐུབ་པ འི་ འོད་ ཀྱིས་ ཀུན་ ཏུ་ གསལ་བ ར་ ཁྱབ ། །"
  },
  {
    "source": "སུམ་ཅུ་རྩ་གསུམ་ལྷ་མཆོག་རྣམས་ཀྱི་ནི།།",
    "target": "སུམ་ ཅུ་ རྩ་ གསུམ་ ལྷ་ མཆོག་ རྣམས་ ཀྱི་ ནི ། །"
  },
  {
    "source": "ཆུ་ཞེང་རྟགས་དང་ཁ་དོག་ཅི་འདྲ་བ།།",
    "target": "ཆུ་ཞེང་ རྟགས་ དང་ ཁ་དོག་ ཅི་ འདྲ་བ ། །"
  },
  {
    "source": "དེ་འདྲའི་རང་བཞིན་ཅན་གྱི་སྐྱེ་བོ་ཡིས།།",
    "target": "དེ་ འདྲ འི་ རང་བཞིན་ ཅན་ གྱི་ སྐྱེ་བོ་ ཡིས ། །"
  },
  {
    "source": "དེ་ཚེ་མ་སྨད་ཞིང་ནི་གང་བར་འགྱུར།།",
    "target": "དེ་ ཚེ་ མ་སྨད་ ཞིང་ ནི་ གང་བ ར་ འགྱུར ། །"
  },
  {
    "source": "དེ་ན་བདུད་མེད་བདུད་ཀྱི་རིས་ཀྱང་མེད།།",
    "target": "དེ་ ན་ བདུད་ མེད་ བདུད་ ཀྱི་ རིས་ ཀྱང་ མེད ། །"
  },
  {
    "source": "བདུད་ཀྱི་བུད་མེད་བདུད་ཀྱི་ཕྱག་བརྙན་མེད།",
    "target": "བདུད་ ཀྱི་ བུད་མེད་ བདུད་ ཀྱི་ ཕྱག་བརྙན་ མེད །"
  },
  {
    "source": "བདེ་བར་གཤེགས་པ་དེ་ནི་ཆོས་སྟོན་ཚེ།།",
    "target": "བདེ་བ ར་ གཤེགས་པ་ དེ་ ནི་ ཆོས་ སྟོན་ ཚེ ། །"
  },
  {
    "source": "དེ་ན་མུ་སྟེགས་ཅན་གྱི་མིང་མི་གྲག།",
    "target": "དེ་ ན་ མུ་སྟེགས་ཅན་ གྱི་ མིང་ མི་ གྲག །"
  },
  {
    "source": "བདེ་བར་གཤེགས་པ་དེ་ནི་ཆོས་སྟོན་ཚེ།།",
    "target": "བདེ་བ ར་ གཤེགས་པ་ དེ་ ནི་ ཆོས་ སྟོན་ ཚེ ། །"
  },
  {
    "source": "དེ་དུས་ཡི་དྭགས་དུད་འགྲོའི་སྐྱེ་གནས་དང་།།",
    "target": "དེ་ དུས་ ཡི་དྭགས་ དུད་འགྲོ འི་ སྐྱེ་གནས་ དང་ ། །"
  },
  {
    "source": "སེམས་དམྱལ་ངན་སོང་རྣམས་ཀྱི་མིང་མི་གྲག།",
    "target": "སེམས་ དམྱལ་ ངན་སོང་ རྣམས་ ཀྱི་ མིང་ མི་ གྲག །"
  },
  {
    "source": "དེ་ན་བུད་མེད་མིང་ཡང་གྲགས་མི་འགྱུར།།",
    "target": "དེ་ ན་ བུད་མེད་ མིང་ ཡང་ གྲགས་ མི་ འགྱུར ། །"
  },
  {
    "source": "འདི་ནི་ཉན་ཐོས་རྐྱེན་གྱིས་ཐེག་པ་ལྟར།།",
    "target": "འདི་ ནི་ ཉན་ཐོས་ རྐྱེན་ གྱིས་ ཐེག་པ་ ལྟ ར ། །"
  },
  {
    "source": "དེ་ཚེ་ཐེག་པ་རྣམ་པར་བཞག་པ་མེད།།",
    "target": "དེ་ ཚེ་ ཐེག་པ་ རྣམ་པ ར་ བཞག་པ་ མེད ། །"
  },
  {
    "source": "ཀུན་ཀྱང་རྫོགས་པའི་བྱང་ཆུབ་སེམས་དང་ལྡན།།",
    "target": "ཀུན་ ཀྱང་ རྫོགས་པ འི་ བྱང་ཆུབ་སེམས་ དང་ ལྡན ། །"
  },
  {
    "source": "དེ་དག་བྱམས་ལ་གནས་ཤིང་སྙིང་རྗེ་ཅན།།",
    "target": "དེ་ དག་ བྱམས་ ལ་ གནས་ ཤིང་ སྙིང་ རྗེ་ ཅན ། །"
  },
  {
    "source": "ཞིང་དེར་མི་རྣམས་ཐམས་ཅད་རྟག་པར་ཡང་།།",
    "target": "ཞིང་ དེ ར་ མི་ རྣམས་ ཐམས་ཅད་ རྟག་པ ར་ ཡང་ ། །"
  },
  {
    "source": "རྫུ་ཞིང་སྐྱེ་སྟེ་མངལ་ནས་རྣམ་པར་ཐར།།",
    "target": "རྫུ་ ཞིང་ སྐྱེ་ སྟེ་ མངལ་ ནས་ རྣམ་པ ར་ ཐར ། །"
  },
  {
    "source": "སྐྱེ་དྲན་བློ་མཆོག་ལྡན་ཞིང་མཁས་པ་སྟེ།།",
    "target": "སྐྱེ་ དྲན་ བློ་ མཆོག་ ལྡན་ ཞིང་ མཁས་པ་ སྟེ ། །"
  },
  {
    "source": "ལེགས་པར་གསུངས་པ་ཐོས་ནས་ཐོས་པ་འཛིན།།",
    "target": "ལེགས་པ ར་ གསུངས་པ་ ཐོས་ ནས་ ཐོས་པ་ འཛིན ། །"
  },
  {
    "source": "ཞིང་གི་བཀོད་ཚུལ་ཅི་འདྲ་འབྱུང་འགྱུར་བ།།",
    "target": "ཞིང་ གི་ བཀོད་ ཚུལ་ ཅི་ འདྲ་ འབྱུང་ འགྱུར་བ ། །"
  },
  {
    "source": "ཡོན་ཏན་བསྐལ་པར་འདིར་ནི་བརྗོད་བྱས་ཀྱང་།།",
    "target": "ཡོན་ཏན་ བསྐལ་པ ར་ འདི ར་ ནི་ བརྗོད་ བྱས་ ཀྱང་ ། །"
  },
  {
    "source": "རྒྱ་མཚོ་ལས་ནི་ཆུ་ཐིགས་གཅིག་ལྟ་བུ།།",
    "target": "རྒྱ་མཚོ་ ལས་ ནི་ ཆུ་ཐིགས་ གཅིག་ ལྟ་བུ ། །"
  },
  {
    "source": "དཔེ་ཙམ་དུ་ཡང་བརྗོད་པར་མི་འགྱུར་རོ།།",
    "target": "དཔེ་ ཙམ་ དུ་ ཡང་ བརྗོད་པ ར་ མི་ འགྱུར་ རོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་ ནས །"
  },
  {
    "source": "ཚེ་དང་ལྡན་པ་ཀུན་དགའ་བོ་དང་།",
    "target": "ཚེ་ དང་ ལྡན་པ་ ཀུན་དགའ་བོ་ དང་ །"
  },
  {
    "source": "རྒན་མོ་དང་།",
    "target": "རྒན་མོ་ དང་ །"
  },
  {
    "source": "བྱང་ཆུབ་སེམས་དཔའ་དེ་དག་དང་།",
    "target": "བྱང་ཆུབ་སེམས་དཔའ་ དེ་ དག་ དང་ །"
  },
  {
    "source": "དགེ་སློང་དེ་དག་དང་།",
    "target": "དགེ་སློང་ དེ་ དག་ དང་ །"
  },
  {
    "source": "ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་ཡི་རངས་ཏེ།",
    "target": "ལྷ་ དང་ མི་ དང་ ལྷ་མ་ཡིན་ དང་ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །"
  },
  {
    "source": "བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།",
    "target": "བཅོམ་ལྡན་འདས་ ཀྱིས་ གསུངས་པ་ ལ་ མངོན་པ ར་ བསྟོད་ དོ ། །"
  },
  {
    "source": "འཕགས་པ་བགྲེས་མོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།།",
    "target": "འཕགས་པ་ བགྲེས་ མོས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "རྒྱ་གར་གྱི་མཁན་པོ་ཛི་ན་མི་ཏྲ་དང་།",
    "target": "རྒྱ་གར་ གྱི་ མཁན་པོ་ ཛི་ན་མི་ཏྲ་ དང་ །"
  },
  {
    "source": "དཱ་ན་ཤཱི་ལ་དང་།",
    "target": "དཱ་ན་ཤཱི་ལ་ དང་ །"
  },
  {
    "source": "ཞུ་ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་གཏན་ལ་ཕབ་པའོ།།",
    "target": "ཞུ་ཆེན་ གྱི་ ལོ་ཙཱ་བ་ བནྡེ་ ཡེ་ཤེས་ སྡེས་ བསྒྱུར་ ཅིང་ ཞུས་ གཏན་ ལ་ ཕབ་པ འོ ། །"
  },
  {
    "source": "།།",
    "target": "། །"
  },
  {
    "source": "ཞུས་དག།",
    "target": "ཞུས་དག །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  }
]
