[
  {
    "source": "༼༣༡༧༽༄༅།།",
    "target": "༼ ༣༡༧ ༽ ༄༅ ། །"
  },
  {
    "source": "ཐིག་ལེ་བཅུ་དྲུག་གི་སྒོམ་བཟླས་ཉམས་སུ་ལེན་ཚུལ་སྙིང་པོར་དྲིལ་བ་བཞུགས་སོ།།",
    "target": "ཐིག་ལེ་ བཅུ་ དྲུག་ གི་ སྒོམ་བཟླས་ ཉམས་ སུ་ ལེན་ ཚུལ་ སྙིང་པོ ར་ དྲིལ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༣༡༨༽༄༅།།",
    "target": "༼ ༣༡༨ ༽ ༄༅ ། །"
  },
  {
    "source": "མཉམ་མེད་ཇོ་བོ་ཡབ་སྲས་འཕགས་པ་ཐུགས་རྗེ་ཆེན་པོའི་ལྷ་ཚོགས་དང་བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ།།",
    "target": "མཉམ་མེད་ ཇོ་བོ་ ཡབ་སྲས་ འཕགས་པ་ ཐུགས་རྗེ་ཆེན་པོ འི་ ལྷ་ཚོགས་ དང་ བཅས་པ་ ལ་ ཕྱག་ འཚལ་ ཞིང་ སྐྱབས་ སུ་ མཆི འོ ། །"
  },
  {
    "source": "བྱང་ཆུབ་བར་དུ་རྗེས་སུ་བཟུང་དུ་གསོལ།།",
    "target": "བྱང་ཆུབ་ བར་ དུ་ རྗེས་ སུ་ བཟུང་ དུ་ གསོལ ། །"
  },
  {
    "source": "དེའང་ཐིག་ལེ་བཅུ་དྲུག་གི་ཉམས་ལེན་སྙིང་པོར་དྲིལ་ཏེ་ལག་ཏུ་བླངས་པའི་ཚུལ་ནི།",
    "target": "དེ འང་ ཐིག་ལེ་ བཅུ་ དྲུག་ གི་ ཉམས་ལེན་ སྙིང་པོ ར་ དྲིལ་ ཏེ་ ལག་ ཏུ་ བླངས་པ འི་ ཚུལ་ ནི །"
  },
  {
    "source": "ལྷ་ཆོས་བདུན་ལྡན་གྱི་རྣལ་འབྱོར་ལས་གསུང་རབ་མཐའ་དག་གི་ཉམས་ལེན་ཐིག་ལེ་བཅུ་དྲུག་ཏུ་འདུ་བ་དང་།",
    "target": "ལྷ་ཆོས་ བདུན་ ལྡན་ གྱི་ རྣལ་འབྱོར་ ལས་ གསུང་རབ་ མཐའ་དག་ གི་ ཉམས་ལེན་ ཐིག་ལེ་ བཅུ་ དྲུག་ ཏུ་ འདུ་བ་ དང་ །"
  },
  {
    "source": "དེ་རྗེས་དྲན་ལྔར་འདུ་ཞིང་།",
    "target": "དེ་ རྗེས་ དྲན་ ལྔ ར་ འདུ་ ཞིང་ །"
  },
  {
    "source": "དེའང་བསྡུ་ན་ཐབས་ཤེས་གཉིས་སུ་འདུ་བར་གསུངས་པས་རྗེས་དྲན་ལྔའི་གདམས་པ་ནི་རྗེ་བཙུན་སྒྲོལ་མས་སྩལ་བ་ཡིན་ཏེ།",
    "target": "དེ འང་ བསྡུ་ ན་ ཐབས་ཤེས་ གཉིས་ སུ་ འདུ་བ ར་ གསུངས་པ ས་ རྗེས་ དྲན་ ལྔ འི་ གདམས་པ་ ནི་ རྗེ་བཙུན་ སྒྲོལ་མ ས་ སྩལ་བ་ ཡིན་ ཏེ །"
  },
  {
    "source": "ནོར་བུའི་ཕྲེང་བའི་ལེའུ་གཉིས་པ་ལས།",
    "target": "ན ོར་ བུ འི་ ཕྲེང་བ འི་ ལེའུ་ གཉིས་པ་ ལས །"
  },
  {
    "source": "སྲས་ཀྱི་ཐུ་བོ་སྤྱན་རས་གཟིགས།།",
    "target": "སྲས་ ཀྱི་ ཐུ་བོ་ སྤྱན་ རས་ གཟིགས ། །"
  },
  {
    "source": "ཁྱེད་ཀྱི་རྗེས་འབྲང་ཁོ་མོས་བསྐྱང་།།",
    "target": "ཁྱེད་ ཀྱི་ རྗེས་ འབྲང་ ཁོ་མོ ས་ བསྐྱང་ ། །"
  },
  {
    "source": "ཁོ་མོའི་གདམས་པ་འདི་ལོངས་ལ།།",
    "target": "ཁོ་མོ འི་ གདམས་པ་ འདི་ ལོངས་ ལ ། །"
  },
  {
    "source": "རྗེས་སུ་འབྲངས་ལ་བསྟེན་པར་གྱེས།།",
    "target": "རྗེས་ སུ་ འབྲངས་ ལ་ བསྟེན་པ ར་ གྱེས ། །"
  },
  {
    "source": "སྐྱབས་གནས་བླ་མ་དྲན་པར་མཛོད།།",
    "target": "སྐྱབས་ གནས་ བླ་མ་ དྲན་པ ར་ མཛོད ། །"
  },
  {
    "source": "ལུས་ནི་ལྷ་ཡི་རང་བཞིན་ཏེ།།",
    "target": "ལུས་ ནི་ ལྷ་ ཡི་ རང་བཞིན་ ཏེ ། །"
  },
  {
    "source": "ངག་ནི་བཟླས་བརྗོད་རྒྱུན་པར་མཛོད།།",
    "target": "ངག་ ནི་ བཟླས་བརྗོད་ རྒྱུན་ པ ར་ མཛོད ། །"
  },
  {
    "source": "འགྲོ་བ་མ་ལུས་ཕ་མར་སོམས།།",
    "target": "འགྲོ་བ་ མ་ ལུས་ ཕ་མ ར་ སོམས ། །"
  },
  {
    "source": "སེམས་ཀྱི་གནས་ལུགས་སྟོང་པར་དཔྱོད།།",
    "target": "སེམས་ ཀྱི་ གནས་ལུགས་ སྟོང་པ ར་ དཔྱོད ། །"
  },
  {
    "source": "ལྔ་པོ་འདི་ཡི་སྐྱ་བར་གནས།།",
    "target": "ལྔ་པོ་ འདི་ ཡི་ སྐྱ་བ ར་ གནས ། །"
  },
  {
    "source": "དགེ་རྩ་ཐམས་ཅད་དག་པར་མཛོད།།",
    "target": "དགེ་རྩ་ ཐམས་ཅད་ དག་པ ར ་ མཛོད ། །"
  },
  {
    "source": "ཅེས་གསུངས་པ་དེ་ཡིན་ལ།",
    "target": "ཅེས་ གསུངས་པ་ དེ་ ཡིན་ ལ །"
  },
  {
    "source": "འདིའི་ཐོག་མཐར་སྦྱོར་རྒྱུ་གཉིས་ཀྱང་སྔ་མའི་འཕྲོ་དེ་མ་ཐག་ཏུ།",
    "target": "འདི འི་ ཐོག་ མཐ ར་ སྦྱོར་ རྒྱུ་ གཉིས་ ཀྱང་ སྔ་མ འི་ འཕྲོ་ དེ་ མ་ ཐག་ ཏུ །"
  },
  {
    "source": "དེ་ཡི་སྔོན་ཏུ་གཟུངས་འདི་སྦྱར་རོ།།",
    "target": "དེ་ ཡི་ སྔོན་ ཏུ་ གཟུངས་ འདི་ སྦྱར་ རོ ། །"
  },
  {
    "source": "བྱེ་བ་འགྱུར་དུ་རྒྱལ་བས་གསུངས།།",
    "target": "བྱེ་བ་ འགྱུར་ དུ་ རྒྱལ་བ ས་ གསུངས ། །"
  },
  {
    "source": "སྲས་མཆོད་དེ་ནི་འདི་ལྟ་སྟེ།།",
    "target": "སྲས་ མཆོད་ དེ་ ནི་ འདི་ ལྟ་ སྟེ ། །"
  },
  {
    "source": "ཨོཾ་སམྦྷཱ་ར་སམྦྷཱ་ར་བི་མ་༼༣༡༩༽ན་ས་བ་མ་ཧཱ་ཛམྦྷ་བ་ཧཱུྃ་ཕཊ་སྭཱ་ཧཱ།",
    "target": "ཨོཾ་ སམྦྷཱ་ ར་ སམྦྷཱ་ ར་ བི་མ་ ༼ ༣༡༩ ༽ ན་ ས་བ་ མ་ཧཱ་ ཛམྦྷ་བ་ ཧཱུྃ་ ཕཊ་ སྭཱ་ཧཱ །"
  },
  {
    "source": "སྲས་ཀྱི་ཐུ་བོ་དེང་ཡང་ཉོན།།",
    "target": "སྲས་ ཀྱི་ ཐུ་བོ་ དེང་ ཡང་ ཉོན ། །"
  },
  {
    "source": "དེ་ཡི་གོང་དུ་སྤེལ་བྱེད་ཡོན།།",
    "target": "དེ་ ཡི་ གོང་ དུ་ སྤེལ་ བྱེད་ ཡོན ། །"
  },
  {
    "source": "སྒྱུར་བར་བྱེད་པ་བསྔོ་བ་མཆོག།",
    "target": "སྒྱུར་བ ར་ བྱེད་པ་ བསྔོ་བ་ མཆོག །"
  },
  {
    "source": "དུས་གསུམ་དགེ་རྩ་མཆོག་བསགས་པ།།",
    "target": "དུས་ གསུམ་ དགེ་རྩ་ མཆོག་ བསགས་པ ། །"
  },
  {
    "source": "མཆོག་རབ་མཆོག་གི་ལམ་ཉིད་ལ།།",
    "target": "མཆོག་ རབ་ མཆོག་ གི་ ལམ་ ཉིད་ ལ ། །"
  },
  {
    "source": "མཆོག་གི་སེམས་ཀྱི་མཆོག་ཏུ་བསྔོ།།",
    "target": "མཆོག་ གི་ སེམས་ ཀྱི་ མཆོག་ ཏུ་ བསྔོ ། །"
  },
  {
    "source": "དེ་ནི་སྒྱུར་བྱེད་བསྔོ་བ་ཡིན།།",
    "target": "དེ་ ནི་ སྒྱུར་བྱེད་ བསྔོ་བ་ ཡིན ། །"
  },
  {
    "source": "ཞེས་ཐུན་གྱི་མགོར་འགྱུར་སྔགས་བཟླ་བ་དང་།།",
    "target": "ཞེས་ ཐུན་ གྱི་ མགོ ར་ འགྱུར་ སྔགས་ བཟླ་བ་ དང་ ། །"
  },
  {
    "source": "མཇུག་ཏུ་བསྔོ་བ་བྱེད་ཚུལ་བཅས་གསུངས་སོ།།",
    "target": "མཇུག་ ཏུ་ བསྔོ་བ་ བྱེད་ཚུལ་ བཅས་ གསུངས་ སོ ། །"
  },
  {
    "source": "ཡང་དེའང་ཐབས་ཤེས་གཉིས་སམ་ཟབ་རྒྱས་ཀྱི་ལམ་གཉིས་སུ་བསྡུས་ཏེ་ཉམས་སུ་ལེན་ཚུལ་ལེའུ་ཉི་ཤུ་པ་ལས།",
    "target": "ཡང་ དེ འང་ ཐབས་ཤེས་ གཉིས་ སམ་ ཟབ་ རྒྱས་ ཀྱི་ ལམ་ གཉིས་ སུ་ བསྡུས་ ཏེ་ ཉམས་ སུ་ ལེན་ ཚུལ་ ལེའུ་ ཉི་ཤུ་པ་ ལས །"
  },
  {
    "source": "ངས་ཆོས་ཐམས་ཅད་ཧྲིལ་ཏེ་དྲིལ་བ་ཞིག་ཁྱོད་ལ་སྦྱིན།",
    "target": "ང ས་ ཆོས་ ཐམས་ཅད་ ཧྲིལ་ ཏེ་ དྲིལ་བ་ ཞིག་ ཁྱོད་ ལ་ སྦྱིན །"
  },
  {
    "source": "བདག་ཐོངས་གཞན་ལོངས་འོད་གུར་བཞུགས།།",
    "target": "བདག་ ཐོངས་ གཞན་ ལོངས་ འོད་ གུར་ བཞུགས ། །"
  },
  {
    "source": "སྣང་སྟོང་གཞི་ཆོད་ངོ་བོས་སྟོང་།།",
    "target": "སྣང་ སྟོང་གཞི་ ཆོད་ ངོ་བོ ས་ སྟོང་ ། །"
  },
  {
    "source": "དཔྱད་ནས་མ་རྙེད་ལམ་དུ་སོང་།།",
    "target": "དཔྱད་ ནས་ མ་ རྙེད་ ལམ་ དུ་ སོང་ ། །"
  },
  {
    "source": "ལམ་དེ་མི་ལྡོག་པ་ཡིན་ནོ།།",
    "target": "ལམ་ དེ་ མི་ ལྡོག་པ་ ཡིན་ ནོ ། །"
  },
  {
    "source": "གནས་ལུགས་ཚད་མེད་རྒྱུད་ལ་དྲིལ།།",
    "target": "གནས་ལུགས་ ཚད་ མེད་ རྒྱུད་ ལ་ དྲིལ ། །"
  },
  {
    "source": "འཁོར་བའི་སྡུག་བསྔལ་རྩད་ནས་ཆོད།།",
    "target": "འཁོར་བ འི་ སྡུག་བསྔལ་ རྩད་ ནས་ ཆོད ། །"
  },
  {
    "source": "ཅེས་པ་ནས།",
    "target": "ཅེས་ པ་ ནས །"
  },
  {
    "source": "སྣང་བའི་ཐབས་ཀྱིས་འགྲོ་བ་དྲོངས།།",
    "target": "སྣང་བ འི་ ཐབས་ ཀྱིས་ འགྲོ་བ་ དྲོངས ། །"
  },
  {
    "source": "ཤེས་རབ་དབྱིངས་སུ་གཟིམས་ལ་བཞུགས།།",
    "target": "ཤེས་རབ་ དབྱིངས་ སུ་ གཟིམས་ ལ་ བཞུགས ། །"
  },
  {
    "source": "དྲིལ་ཏེ་དྲིལ་ན་འདི་ཉིད་ཡིན།།",
    "target": "དྲིལ་ ཏེ་ དྲིལ་ ན་ འདི་ ཉིད་ ཡིན ། །"
  },
  {
    "source": "ཞེས་གསུངས་པའི་དགོངས་པ་རྗེ་བཙུན་ཡེ་ཤེས་རྒྱལ་མཚན་དཔལ་བཟང་པོས་བཀའ་གདམས་གླེགས་བམ་གྱི་སྙིང་པོའི་མན་ངག་བདུད་རྩིའི་བུམ་བཟང་དུ་གསུངས་བཞིན་ཡིན་ཏེ།",
    "target": "ཞེས་ གསུངས་པ འི་ དགོངས་པ་ རྗེ་བཙུན་ ཡེ་ཤེས་རྒྱལ་མཚན་ དཔལ་བཟང་པོ ས་ བཀའ་ གདམས་ གླེགས་བམ་ གྱི་ སྙིང་པོ འི་ མན་ངག་ བདུད་རྩི འི་ བུམ་ བཟང་ དུ་ གསུངས་ བཞིན་ ཡིན་ ཏེ །"
  },
  {
    "source": "མདོར་བསྡུ་ན་སྟོང་ཉིད་སྙིང་རྗེའི་སྙིང་པོ་ཅན་ལས་མ་འདས་པས་འཕགས་མཆོག་ཐུགས་རྗེ་ཆེན་པོའི་རྣལ་འབྱོར་ཉིད་ཡིན་ནོ།།",
    "target": "མདོ ར་ བསྡུ་ ན་ སྟོང་ཉིད་ སྙིང་རྗེ འི་ སྙིང་པོ་ ཅན་ ལས་ མ་ འདས་པ ས་ འཕགས་མཆོག་ ཐུགས་རྗེ་ ཆེན་པོ འི་ རྣལ་འབྱོར་ ཉིད་ ཡིན་ ནོ ། །"
  },
  {
    "source": "འདིར་༼༣༢༠༽རྗེས་དྲན་ལྔའི་ཆིངས་དང་སྦྱར་ཏེ་ཉམས་སུ་ལེན་པ་ལ།",
    "target": "འདི ར་ ༼ ༣༢༠ ༽ རྗེས་ དྲན་ ལྔ འི་ ཆིངས་ དང་ སྦྱར་ ཏེ་ ཉམས་ སུ་ ལེན་པ་ ལ །"
  },
  {
    "source": "མདུན་གྱི་ནམ་མཁར་དངོས་བརྒྱུད་ཀྱི་བླ་མ་རྣམས་དང་རྒྱལ་བ་སྲས་བཅས་བཞུགས་པར་བསམ་ཏེ།",
    "target": "མདུན་ གྱི་ ནམ་ མཁ ར་ དངོས་ བརྒྱུད་ ཀྱི་ བླ་མ་ རྣམས་ དང་ རྒྱལ་བ་ སྲས་ བཅས་ བཞུགས་པ ར་ བསམ་ ཏེ །"
  },
  {
    "source": "འདྲེན་པ་མཉམ་མེད་སྟོན་པ་བཅོམ་ལྡན་འདས།།",
    "target": "འདྲེན་པ་ མཉམ་མེད་ སྟོན་པ་ བཅོམ་ལྡན་ འདས ། །"
  },
  {
    "source": "གངས་རིའི་མགོན་པོ་རྗེ་བཙུན་སྤྱན་རས་གཟིགས།།",
    "target": "གངས་རི འི་ མགོན་པོ་ རྗེ་བཙུན་ སྤྱན་ རས་ གཟིགས ། །"
  },
  {
    "source": "རྒྱལ་ཡུམ་སྒྲོལ་མ་བཅོམ་ལྡན་མི་གཡོ་མགོན།།",
    "target": "རྒྱལ་ཡུམ་ སྒྲོལ་མ་ བཅོམ་ལྡན་ མི་ གཡོ་ མགོན ། །"
  },
  {
    "source": "བཀའ་གདམས་ལྷ་མཆོག་བཞི་ལ་གསོལ་བ་འདེབས།།",
    "target": "བཀའ་ གདམས་ ལྷ་ མཆོག་ བཞི་ ལ་ གསོལ་བ་ འདེབས ། །"
  },
  {
    "source": "བྱམས་པ་ཐོགས་མེད་དབྱིག་གཉེན་རྣམ་གྲོལ་སྡེ།།",
    "target": "བྱམས་པ་ ཐོགས་མེད་ དབྱིག་གཉེན་ རྣམ་གྲོལ་སྡེ ། །"
  },
  {
    "source": "མཆོག་སྡེ་དུལ་བའི་སྡེ་དང་གྲགས་པའི་སྡེ།།",
    "target": "མཆོག་ སྡེ་ དུལ་བ འི་ སྡེ་ དང་ གྲགས་པ འི་ སྡེ ། །"
  },
  {
    "source": "སེང་བཟང་ཀུ་སཱ་ལི་གཉིས་གསེར་གླིང་པ།།",
    "target": "སེང་ བཟང་ ཀུ་སཱ་ལི་ གཉིས་ གསེར་ གླིང་ པ ། །"
  },
  {
    "source": "རྒྱ་ཆེན་སྤྱོད་པའི་བརྒྱུད་པར་གསོལ་བ་འདེབས།།",
    "target": "རྒྱ་ ཆེན་ སྤྱོད་པ འི་ བརྒྱུད་པ ར་ གསོལ་བ་ འདེབས ། །"
  },
  {
    "source": "འཇམ་དབྱངས་ཡོད་མེད་ཕྱོགས་འཇིགས་ཀླུ་སྒྲུབ་དང་།།",
    "target": "འཇམ་དབྱངས་ ཡོད་མེད་ ཕྱོགས་ འཇིགས་ ཀླུ་སྒྲུབ་ དང་ ། །"
  },
  {
    "source": "ཟླ་བ་གྲགས་པ་རིག་པའི་ཁུ་བྱུག་ཆེ།།",
    "target": "ཟླ་བ་གྲགས་པ་ རིག་པ འི་ ཁུ་བྱུག་ ཆེ ། །"
  },
  {
    "source": "སངས་རྒྱས་དགོངས་སྐྱོང་འཕགས་པ་ཡབ་སྲས་ཏེ།།",
    "target": "སངས་རྒྱས་ དགོངས་ སྐྱོང་ འཕགས་པ་ ཡབ་སྲས་ ཏེ ། །"
  },
  {
    "source": "ཟབ་མོ་ལྟ་བའི་བརྒྱུད་པར་གསོལ་བ་འདེབས།།",
    "target": "ཟབ་མོ་ ལྟ་བ འི་ བརྒྱུད་པ ར་ གསོལ་བ་ འདེབས ། །"
  },
  {
    "source": "ཐུགས་རྗེ་ཆེན་པོ་བདེ་གཤེགས་རྡོ་རྗེ་འཆང་།།",
    "target": "ཐུགས་རྗེ་ ཆེན་པོ་ བདེ་གཤེགས་ རྡོ་རྗེ་ འཆང་ ། །"
  },
  {
    "source": "མཆོག་གཟིགས་ཏཻ་ལོ་པ་དང་ནཱ་རོ་པ།།",
    "target": "མཆོག་ གཟིགས་ ཏཻ་ ལོ་པ་ དང་ ནཱ་རོ་པ ། །"
  },
  {
    "source": "དཔལ་མཆོག་ཌོམྦྷི་པ་དང་ཨ་ཏི་ཤ།",
    "target": "དཔལ་མཆོག་ ཌོམྦྷི་པ་ དང་ ཨ་ཏི་ ཤ །"
  },
  {
    "source": "ཉམས་ལེན་བྱིན་རླབས་བརྒྱུད་པར་གསོལ་བ་འདེབས།།",
    "target": "ཉམས་ལེན་ བྱིན་རླབས་ བརྒྱུད་པ ར་ གསོལ་བ་ འདེབས ། །"
  },
  {
    "source": "ལམ་བཟང་གསལ་མཛད་མགོན་པོ་ཨ་ཏི་ཤ།",
    "target": "ལམ་བཟང་ གསལ་མཛད་ མགོན་པོ་ ཨ་ཏི་ ཤ །"
  },
  {
    "source": "བཀའ་གདམས་བསྟན་པའི་མེས་པོ་རྒྱལ་བ་འབྲོམ།།",
    "target": "བཀའ་ གདམས་ བསྟན་པ འི་ མེས་པོ་ རྒྱལ་བ་ འབྲོམ ། །"
  },
  {
    "source": "ལེགས་པའི་ཤེས་རབ་རྒྱལ་མཚན་བཞི་ལ་སོགས།།",
    "target": "ལེགས་པ འི་ ཤེས་རབ་ རྒྱལ་མཚན་ བཞི་ ལ་ སོགས ། །"
  },
  {
    "source": "དངོས་བརྒྱུད་བླ་མ་རྣམས་ལ་གསོལ་བ་འདེབས།།",
    "target": "དངོས་ བརྒྱུད་ བླ་མ་ རྣམས་ ལ་ གསོལ་བ་ འདེབས ། །"
  },
  {
    "source": "སྲིད་ལ་ཞེན་ལོག་རྐྱེན་ངན་གྲོགས་སུ་ཤར།།",
    "target": "སྲིད་ ལ་ ཞེན་ ལོག་ རྐྱེན་ངན་ གྲོགས་ སུ་ ཤར ། །"
  },
  {
    "source": "བདག་གཞན་མཉམ་བརྗེའི་རླབས་ཆེན་སྤྱོད་ལ་ཞུགས།།",
    "target": "བདག་གཞན་ མཉམ་ བརྗེ འི་ རླབས་ ཆེན་ སྤྱོད་ ལ་ ཞུགས ། །"
  },
  {
    "source": "སྲེད་རྩ་དྲུང་འབྱིན་ལྟ་བས་རྒྱས་བཏབ་སྟེ།།",
    "target": "སྲེད་ རྩ་ དྲུང་ འབྱིན་ ལྟ་བ ས་ རྒྱས་ བཏབ་ སྟེ ། །"
  },
  {
    "source": "ཐུན་མོང་ལམ་བཟང་བགྲོད་པར་བྱིན་གྱིས་རློབས།།",
    "target": "ཐུན་མོང་ ལམ་བཟང་ བགྲོད་པ ར་ བྱིན་ གྱིས་ རློབས ། །"
  },
  {
    "source": "གསང་སྔགས་སྒོར་ཞུགས་དམ་ཚིག་ཚུལ་བཞིན་སྲུང་།།",
    "target": "གསང་སྔགས་ སྒོ ར་ ཞུགས་ དམ་ཚིག་ ཚུལ་ བཞིན་ སྲུང་ ། །"
  },
  {
    "source": "ཟབ་གསལ་གཉིས་མེད་ལྷ་ཡི་རྣལ་འབྱོར་གྱིས།།",
    "target": "ཟབ་ གསལ་ གཉིས་ མེད་ ལྷ་ ཡི་ རྣལ་འབྱོར་ གྱིས ། །"
  },
  {
    "source": "ཟུང་འཇུག་སྙིང་གི་ཐིག་ལེ་མངོན་གྱུར་ནས།།",
    "target": "ཟུང་འཇུག་ སྙིང་ གི་ ཐིག་ལེ་ མངོན་ གྱུར་ ནས ། །"
  },
  {
    "source": "འགྲོ་ཀུན་མགོན་དུ་འགྱུར་བར་བྱིན་གྱིས་རློབས།།",
    "target": "འགྲོ་ ཀུན་ མགོན་ དུ་ འགྱུར་བ ར་ བྱིན་ གྱིས་ རློབས ། །"
  },
  {
    "source": "སངས་རྒྱས་ཆོས་ཚོགས་",
    "target": "སངས་རྒྱས་ ཆོས་ཚོགས་"
  },
  {
    "source": "མ་ཚར་གསུམ་གྱིས་སྐྱབས་འགྲོ་སེམས་བསྐྱེད་བྱས་ལ་སྐྱབས་ཡུལ་རྣམས་རིམ་གྱིས་བསྡུས་ཏེ་རང་ལ་ཐིམ་པར་བསམ།",
    "target": "མ་ ཚར་ གསུམ་ གྱིས་ སྐྱབས་ འགྲོ་ སེམས་ བསྐྱེད་ བྱས་ ལ་ སྐྱབས་ ཡུལ་ རྣམས་ རིམ་ གྱིས་ བསྡུས་ ཏེ་ རང་ ལ་ ཐིམ་པ ར་ བསམ །"
  },
  {
    "source": "རང་ཉིད་ཐུགས་རྗེ་ཆེན་པོ་ཕྱག་གཉིས་༼༣༢༡༽པ་ནོར་བུའི་ཕྲེང་བ་དང་ཤེལ་གྱི་འཁར་བ་སངས་རྒྱས་སྟོང་གིས་མཚན་པ་འཛིན་པ།",
    "target": "རང་ ཉིད་ ཐུགས་རྗེ་ཆེན་པོ་ ཕྱག་ གཉིས་ ༼ ༣༢༡ ༽ པ་ ནོར་བུ འི་ ཕྲེང་བ་ དང་ ཤེལ་ གྱི་ འཁར་བ་ སངས་རྒྱས་ སྟོང་ གིས་ མཚན་པ་ འཛིན་པ །"
  },
  {
    "source": "མཉམ་པའི་སྟབས་ཀྱིས་བཞེངས་པའི་སྐུར་གྱུར།",
    "target": "མཉམ་པ འི་ སྟབས་ ཀྱིས་ བཞེངས་པ འི་ སྐུ ར་ གྱུར །"
  },
  {
    "source": "མཆོད་པ་བསང་སྦྱང་།",
    "target": "མཆོད་པ་ བསང་ སྦྱང་ །"
  },
  {
    "source": "སྟོང་པའི་ངང་ལས་ཨ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞུ་བ་ལས་བྱུང་བའི་མཆོད་པའི་ཡོ་བྱད་ཕུན་སུམ་ཚོགས་པ་ཟག་པ་མེད་པའི་བདེ་བ་ཁྱད་པར་ཅན་སྐྱེད་པར་གྱུར།",
    "target": "སྟོང་པ འི་ ངང་ ལས་ ཨ་ལ ས་ རིན་པོ་ཆེ འི་ སྣོད་ ཡངས་ ཤིང་ རྒྱ་ ཆེ་བ འི་ ནང་ དུ་ ཨོཾ་ འོད་ དུ་ ཞུ་བ་ ལས་ བྱུང་བ འི་ མཆོད་པ འི་ ཡོ་བྱད་ ཕུན་སུམ་ཚོགས་པ་ ཟག་པ་ མེད་པ འི་ བདེ་བ་ ཁྱད་པར་ཅན་ སྐྱེད་པ ར་ གྱུར །"
  },
  {
    "source": "ཨོཾ་ཨཱརྒྷཾ་ནས་སྤརྴེ་ཨཱ་ཧཱུྃ་གི་བར་གྱིས་བྱིན་གྱིས་བརླབ།",
    "target": "ཨོཾ་ ཨཱརྒྷཾ་ ནས ་ སྤརྴེ་ ཨཱ་ ཧཱུྃ་ གི་ བར་ གྱིས་ བྱིན་ གྱིས་ བརླབ །"
  },
  {
    "source": "འོད་གསལ་སྟོང་པའི་དབྱིངས་ལས་སེམས་ཀྱི་མདངས།།",
    "target": "འོད་གསལ་ སྟོང་པ འི་ དབྱིངས་ ལས་ སེམས་ ཀྱི་ མདངས ། །"
  },
  {
    "source": "འཇའ་ཚོན་གུར་ནང་པད་དཀར་ལྟེ་བ་ལ།།",
    "target": "འཇའ་ཚོན་ གུར་ ནང་ པད་དཀར་ ལྟེ་བ་ ལ ། །"
  },
  {
    "source": "སྟེང་དང་ཕྱོགས་བཞི་འོག་རྣམས་ཡིག་དྲུག་གི།",
    "target": "སྟེང་ དང་ ཕྱོགས་ བཞི་ འོག་ རྣམས་ ཡིག་དྲུག་ གི །"
  },
  {
    "source": "རང་བཞིན་གཞལ་ཡས་མཚན་ཉིད་རྫོགས་པའི་དབུས།།",
    "target": "རང་བཞིན་ གཞལ་ ཡ ས་ མཚན་ཉིད་ རྫོགས་པ འི་ དབུས ། །"
  },
  {
    "source": "ཧྲཱིཿལས་བཀོད་པ་བསམ་གྱིས་མི་ཁྱབ་པའི།།",
    "target": "ཧྲཱིཿ ལས་ བཀོད་པ་ བསམ་ གྱིས་ མི་ ཁྱབ་ པ འི ། །"
  },
  {
    "source": "རྒྱལ་བ་རྒྱ་མཚོ་ཕྱག་སྟོང་སྤྱན་སྟོང་ལྡན།།",
    "target": "རྒྱལ་བ་ རྒྱ་མཚོ་ ཕྱག་ སྟོང་ སྤྱན་ སྟོང་ ལྡན ། །"
  },
  {
    "source": "མཐའ་ཀླས་རྒྱལ་བའི་ཞིང་ཀུན་སྐུ་ལ་གནས།།",
    "target": "མཐའ་ཀླས་ རྒྱལ་བ འི་ ཞིང་ ཀུན་ སྐུ་ ལ་ གནས ། །"
  },
  {
    "source": "སྤྲུལ་པའི་གར་གྱིས་མཁའ་མཉམ་འགྲོ་བ་འདྲེན།།",
    "target": "སྤྲུལ་པ འི་ གར་ གྱིས་ མཁའ་མཉམ་ འགྲོ་བ་ འདྲེན ། །"
  },
  {
    "source": "དེ་ཡི་ཐུགས་ཀར་སྟོང་གསུམ་མི་མཇེད་ཀྱི།།",
    "target": "དེ་ ཡི་ ཐུགས་ ཀ ར་ སྟོང་ གསུམ་ མི་མཇེད་ ཀྱི ། །"
  },
  {
    "source": "ཐིག་ལེ་སྔར་དང་མཚུངས་པའི་གཞལ་ཡས་དབུས།།",
    "target": "ཐིག་ལེ་ སྔ ར་ དང་ མཚུངས་པ འི་ གཞལ་ཡས་ དབུས ། །"
  },
  {
    "source": "ཐུབ་ཆེན་རྣམ་སྣང་སྐྱབས་སྦྱིན་མཉམ་བཞག་ཅན།།",
    "target": "ཐུབ་ཆེན་ རྣམ་སྣང་ སྐྱབས་ སྦྱིན་ མཉམ་བཞག་ ཅན ། །"
  },
  {
    "source": "ཐེག་གསུམ་འཕགས་ཚོགས་མཆོག་ཟུང་བཅས་ཏེ་བཞུགས།།",
    "target": "ཐེག་ གསུམ་ འཕགས་ ཚོགས་ མཆོག་ ཟུང་ བཅས་ ཏེ་ བཞུགས ། །"
  },
  {
    "source": "གསུམ་པ་ཁ་བ་ཅན་གྱི་ཐིག་ལེ་ཡི།།",
    "target": "གསུམ་པ་ ཁ་བ་ཅན་ གྱི་ ཐིག་ལེ་ ཡི ། །"
  },
  {
    "source": "གཞལ་ཡས་དབུས་སུ་འཕགས་མཆོག་བཅུ་གཅིག་ཞལ།།",
    "target": "གཞལ་ཡས་ དབུས་ སུ་ འཕགས་མཆོག་ བཅུ་ གཅིག་ ཞལ ། །"
  },
  {
    "source": "གནས་ཁང་ཐིག་ལེར་འཕགས་མཆོག་ཕྱག་གཉིས་པ།།",
    "target": "གནས་ ཁང་ ཐིག་ ལེ ར་ འཕགས་ མཆོག་ ཕྱག་ གཉིས་པ ། །"
  },
  {
    "source": "སངས་རྒྱས་སྟོང་གི་མཚན་པའི་འཁར་བ་བསྣམས།།",
    "target": "སངས་རྒྱས་ སྟོང་ གི་ མཚན་པ འི་ འཁར་བ་ བསྣམས ། །"
  },
  {
    "source": "དེ་ཡི་ཐུགས་ཀར་ཡུམ་ཆེན་ཕྱག་བཞི་མ།།",
    "target": "དེ་ ཡི་ ཐུགས་ ཀ ར་ ཡུམ་ ཆེན་ ཕྱག་ བཞི་ མ ། །"
  },
  {
    "source": "སྐྱབས་སྦྱིན་མཉམ་བཞག་རྡོ་རྗེ་གླེགས་བམ་འཛིན།།",
    "target": "སྐྱབས་ སྦྱིན་ མཉམ་བཞག་ རྡོ་རྗེ་ གླེགས་བམ་ འཛིན ། །"
  },
  {
    "source": "དེ་ནང་བདུད་འདུལ་ཐུབ་པའི་དབང་པོ་ནི།།",
    "target": "དེ་ ནང་ བདུད་འདུལ་ ཐུབ་པ འི་ དབང་པོ་ ནི ། །"
  },
  {
    "source": "ས་བཅུའི་བྱང་ཆུབ་སེམས་དཔའི་ཚོགས་ཀྱིས་བསྐོར།།",
    "target": "ས་བཅུ འི་ བྱང་ཆུབ་སེམས་ དཔ འི་ ཚོགས་ ཀྱིས་ བསྐོར ། །"
  },
  {
    "source": "ཐིག་ལེ་བདུན་པར་འཕགས་མཆོག་ཕྱག་བཞི་པ།།",
    "target": "ཐིག་ལེ་ བདུན་པ ར་ འཕགས་ མཆོག་ ཕྱག་ བཞི་པ ། །"
  },
  {
    "source": "རྩ་ཕྱག་ཐལ་སྦྱར་ཤེལ་ཕྲེང་པད་དཀར་འཛིན།།",
    "target": "རྩ་ ཕྱག་ ཐལ་ སྦྱར་ ཤེལ་ ཕྲེང་ པད་ དཀར་འཛིན ། །"
  },
  {
    "source": "ཐུགས་ཀར་རྒྱལ་ཡུམ་སྒྲོལ་མ་མ་རྒད་མདོག།",
    "target": "ཐུགས་ཀ ར་ རྒྱལ་ཡུམ་ སྒྲོལ་མ་ མ་ རྒད་ མདོག །"
  },
  {
    "source": "ཕྱག་གཡས་སྐྱབས་སྦྱིན་གཡོན་པས་ཨུཏྤལ་བསྣམས།།",
    "target": "ཕྱག་ གཡས་ སྐྱབས་ སྦྱིན་ གཡོན་པ ས་ ཨུཏྤལ་ བསྣམས ། །"
  },
  {
    "source": "དེ་ནང་༼༣༢༢༽སྒྲོལ་མ་ལྗང་ནག་དྲག་མོའི་གཟུགས།།",
    "target": "དེ་ ནང་ ༼ ༣༢༢ ༽ སྒྲོལ་མ་ ལྗང་ ནག་ དྲག་མོ འི་ གཟུགས ། །"
  },
  {
    "source": "གྲི་ཐོད་ཌ་མ་རུ་དང་ཁ་ཊྭཱཾ་འཛིན།།",
    "target": "གྲི་ ཐོད་ ཌ་མ་རུ་ དང་ ཁ་ ཊྭཱཾ་ འཛིན ། །"
  },
  {
    "source": "ཐིག་ལེ་བཅུ་པར་ཁྲོ་རྒྱལ་མི་གཡོ་མགོན།།",
    "target": "ཐིག་ལེ་ བཅུ་པ ར་ ཁྲོ་རྒྱལ་ མི་ གཡོ་ མགོན ། །"
  },
  {
    "source": "གཡོན་གྱི་པུས་བཙུགས་རལ་གྲི་ཞགས་པ་འཛིན།།",
    "target": "གཡོན་ གྱི་ པུས་ བཙུགས་ རལ་གྲི་ ཞགས་པ་ འཛིན ། །"
  },
  {
    "source": "ཐུགས་ཀར་རྡོ་རྗེ་འཆང་གི་རྣམ་པ་ཅན།།",
    "target": "ཐུགས་ཀ ར་ རྡོ་རྗེ་ འཆང་ གི་ རྣམ་པ་ ཅན ། །"
  },
  {
    "source": "ཇོ་བོ་ཆེན་པོར་ལྷ་བཞི་སོགས་ཀྱིས་བསྐོར།།",
    "target": "ཇོ་བོ་ ཆེན་པོ ར་ ལྷ་ བཞི་ སོགས་ ཀྱིས་ བསྐོར ། །"
  },
  {
    "source": "དེ་ནང་འབྲོམ་རྗེ་པད་དཀར་དྲིལ་བུ་བསྣམས།།",
    "target": "དེ་ ནང་ འབྲོམ་ རྗེ་ པད་དཀར་ དྲིལ་བུ་ བསྣམས ། །"
  },
  {
    "source": "ཕྱི་ནང་གསང་གསུམ་སྤྲུལ་པའི་ཚོགས་བཅས་བཞུགས།།",
    "target": "ཕྱི་ནང་ གསང་ གསུམ་ སྤྲུལ་པ འི་ ཚོགས་ བཅས་ བཞུགས ། །"
  },
  {
    "source": "ཐིག་ལེ་བཅུ་གསུམ་པ་ལ་བྱམས་པ་མགོན།།",
    "target": "ཐིག་ལེ་ བཅུ་ གསུམ་པ་ ལ་ བྱམས་པ་ མགོན ། །"
  },
  {
    "source": "སྟེང་དུ་རྒྱ་ཆེན་སྤྱོད་བརྒྱུད་ཚོགས་བཅས་དང་།།",
    "target": "སྟེང་ དུ་ རྒྱ་ཆེན་སྤྱོད་བརྒྱུད་ ཚོགས་ བཅས་ དང་ ། །"
  },
  {
    "source": "དེ་ཡི་ཐུགས་ཀར་མགོན་པོ་འཇམ་པའི་དབྱངས།།",
    "target": "དེ་ ཡི་ ཐུགས་ ཀ ར་ མགོན་པོ་ འཇམ་པ འི་ དབྱངས ། །"
  },
  {
    "source": "ཐབ་མོ་ལྟ་བའི་བླ་མ་བརྒྱུད་པར་བཅས།།",
    "target": "ཐབ་མོ་ ལྟ་བ འི་ བླ་མ་ བརྒྱུད་པ ར་ བཅས ། །"
  },
  {
    "source": "འཇམ་མགོན་ཐུགས་ཀར་ཁྱབ་བདག་རྡོ་རྗེ་འཆང་།།",
    "target": "འཇམ་མགོན་ ཐུགས་ ཀ ར་ ཁྱབ་བདག་ རྡོ་རྗེ་འཆང་ ། །"
  },
  {
    "source": "ཉམས་ལེན་བྱིན་རླབས་བརྒྱུད་པའི་བླ་མས་བསྐོར།།",
    "target": "ཉམས་ལེན་ བྱིན་རླབས་ བརྒྱུད་པ འི་ བླ་མ ས་ བསྐོར ། །"
  },
  {
    "source": "དེ་ནང་ཆོས་སྐུ་ཟག་མེད་ཡེ་ཤེས་དངོས།།",
    "target": "དེ་ ནང་ ཆོས་སྐུ་ ཟག་མེད་ ཡེ་ཤེས་ དངོས ། །"
  },
  {
    "source": "རྣམ་པ་ལོངས་སྐུ་མཉམ་བཞག་ཕྱག་རྒྱ་ཅན།།",
    "target": "རྣམ་པ་ ལོངས་སྐུ་ མཉམ་བཞག་ ཕྱག་རྒྱ་ ཅན ། །"
  },
  {
    "source": "ཆོས་དབྱིངས་ངང་ལས་འགྲོ་དོན་མཁའ་ཁྱབ་ཏུ།།",
    "target": "ཆོས་དབྱིངས་ ངང་ ལས་ འགྲོ་དོན་ མཁའ་ཁྱབ་ ཏུ ། །"
  },
  {
    "source": "མཛད་པའི་སྙིང་དབུས་བྱང་ཆུབ་ཐིག་ལེ་ནི།།",
    "target": "མཛད་པ འི་ སྙིང་ དབུས་ བྱང་ཆུབ་ ཐིག་ལེ་ ནི ། །"
  },
  {
    "source": "ཁྱོན་ཡངས་གསལ་འཚེར་དབུས་སུ་རང་གི་སེམས།།",
    "target": "ཁྱོན་ ཡངས་ གསལ་ འཚེར་ དབུས་ སུ་ རང་ གི་ སེམས ། །"
  },
  {
    "source": "ཐིག་ལེ་སེར་པོ་འོད་འབར་རྒྱ་སྲན་ཙམ།།",
    "target": "ཐིག་ལེ་ སེར་པོ་ འོད་ འབར་ རྒྱ་ སྲན་ ཙམ ། །"
  },
  {
    "source": "མེར་མེར་འཇུག་ཞིང་ཤིན་ཏུ་རྒྱས་པ་ཡི།།",
    "target": "མེར་མེར་ འཇུག་ ཞིང་ ཤིན་ ཏུ་ རྒྱས་པ་ ཡི ། །"
  },
  {
    "source": "བཙོ་མའི་གསེར་མདོག་ཐིག་ལེའི་རྒྱ་མཚོར་གྱུར།།",
    "target": "བཙོ་མ འི་ གསེར་ མདོག་ ཐིག་ལེ འི་ རྒྱ་མཚོ ར་ གྱུར ། །"
  },
  {
    "source": "ཀུན་གྱི་གནས་གསུམ་ཡི་གེ་གསུམ་མཚན་པའི།།",
    "target": "ཀུན་ གྱི་ གནས་ གསུམ་ ཡི་གེ་ གསུམ་ མཚན་པ འི ། །"
  },
  {
    "source": "ཧཱུྃ་ཡིག་འོད་ཀྱིས་ཞིང་ཁམས་རབ་འབྱམས་ནས།།",
    "target": "ཧཱུྃ་ ཡིག་ འོད་ ཀྱིས་ ཞིང་ཁམས་ རབ་འབྱམས་ ནས ། །"
  },
  {
    "source": "ཡེ་ཤེས་པ་དང་དབང་ལྷ་སྤྱན་དྲངས་ཏེ།།",
    "target": "ཡེ་ཤེས་པ་ དང་ དབང་ ལྷ་ སྤྱན་ དྲངས་ ཏེ ། །"
  },
  {
    "source": "བསྟིམ་ཞིང་དབང་བསྐུར་ས་བོན་གྱིས་མཚན་གྱུར།",
    "target": "བསྟིམ་ ཞིང་ དབང་ བསྐུར་ ས་བོན་ གྱིས་ མཚན་ གྱུར །"
  },
  {
    "source": "།",
    "target": "།"
  },
  {
    "source": "དེ་ནས་གཞལ་ཡས་ཁང་ཐམས་ཅད་ཀྱཻ་སྒོ་གཅིག་ཅར་ཕྱེ་སྟེ་སོ་སོར་ཡན་ལག་བདུན་པ་དང་མཆོད་པའི་ལྷ་མོ་རྣམས་ཀྱིས་མཆོད་པར་བསམས་ལ།",
    "target": "དེ་ ནས་ གཞལ་ ཡ ས་ ཁང་ ཐམས་ཅད་ ཀྱཻ་ སྒོ་ གཅིག་ ཅར་ ཕྱེ་ སྟེ་ སོ་སོ ར་ ཡན་ལག་བདུན་པ་ དང་ མཆོད ་པ འི་ ལྷ་མོ་ རྣམས་ ཀྱིས་ མཆོད་པ ར་ བསམས་ ལ །"
  },
  {
    "source": "ཕྱག་དང་ཕྱག་ཡུལ་གཉིས་སྟོང་པའི།།",
    "target": "ཕྱག་ དང་ ཕྱག་ ཡུལ་ གཉིས་ སྟོང་ པ འི ། །"
  },
  {
    "source": "རྣམ་དག་སྐུ་ལ་ཡེ་ཕྱག་འཚལ།།",
    "target": "རྣམ་དག་ སྐུ་ ལ་ ཡེ་ ཕྱག་ འཚལ ། །"
  },
  {
    "source": "སྐྱེ་གནས་འཇིགས་པས་མ་གོས་པའི།།",
    "target": "སྐྱེ་གནས་ འཇིགས་པ ས་ མ་ གོས་ པ འི ། །"
  },
  {
    "source": "དྲི་མེད་མཆོད་ཚོགས་འབུལ་ལོ་ལྷ།།",
    "target": "དྲི་མེད་ མཆོད་ ཚོགས་ འབུལ་ ལོ་ ལྷ ། །"
  },
  {
    "source": "སྒོ་གསུམ་སྐྱེ་གནས་འཇིག་བྲལ་བའི།།",
    "target": "སྒོ་ གསུམ་ སྐྱེ་གནས་ འཇིག་ བྲལ་ བ འི ། །"
  },
  {
    "source": "ཉེས་པའི་གཡང་ས་མཐོལ་ལོ་བཤགས།།",
    "target": "ཉེས་པ འི་ གཡང་ས་ མཐོལ་ ལོ་ བཤགས ། །"
  },
  {
    "source": "སྟོང་ཡང་སྣ་ཚོགས་སྐུར་སྟོན་པས།།",
    "target": "སྟོང་ ཡང་ སྣ་ཚོགས་ སྐུ ར་ སྟོན་པ ས ། །"
  },
  {
    "source": "གངས་མེད་འདྲེན་ལ་རྗེས་ཡི་རང་།།",
    "target": "གངས་ མེད་ འདྲེན་ ལ་ རྗེས་ ཡི་ རང་ ། །"
  },
  {
    "source": "སྨོན་དང་མཚན་༼༣༢༣༽མས་སྟོང་པ་ཡི།།",
    "target": "སྨོན་ དང་ མཚན་ ༼ ༣༢༣ ༽ མ ས་ སྟོང་པ་ ཡི ། །"
  },
  {
    "source": "འཁོར་ལོ་དབྱིངས་སུ་བསྐོར་དུ་གསོལ།།",
    "target": "འཁོར་ལོ་ དབྱིངས་ སུ་ བསྐོར་ དུ་ གསོལ ། །"
  },
  {
    "source": "སྐྱེ་བས་སྟོང་པའི་ཆོས་སྐུ་ཁྱེད།།",
    "target": "སྐྱེ་བ ས་ སྟོང་པ འི་ ཆོས་ སྐུ་ ཁྱེད ། །"
  },
  {
    "source": "ལྷུན་གྲུབ་གནས་པའི་རང་བཞིན་ལས།།",
    "target": "ལྷུན་གྲུབ་ གནས་པ འི་ རང་བཞིན་ ལས ། །"
  },
  {
    "source": "གང་དུའང་འདའ་བར་མ་མཛད་ཅིག།",
    "target": "གང་ དུ འང་ འདའ་བ ར་ མ་ མཛད་ ཅིག །"
  },
  {
    "source": "དགེ་བ་འདི་ཡིས་འཁོར་བ་རྣམས།།",
    "target": "དགེ་བ་ འདི་ ཡིས་ འཁོར་བ་ རྣམས ། །"
  },
  {
    "source": "འདི་འདྲར་རྟོགས་ཏེ་འདི་འདྲ་བའི།།",
    "target": "འདི་ འདྲ ར་ རྟོགས་ ཏེ་ འདི་ འདྲ་ བ འི ། །"
  },
  {
    "source": "གཞལ་ཡས་ཁང་དུ་འདྲེངས་འགྱུར་ཏེ།།",
    "target": "གཞལ་ཡས་ཁང་ དུ་ འདྲེང ས་ འགྱུར་ ཏེ ། །"
  },
  {
    "source": "གསང་སྔགས་འདི་བཞིན་སྤྱོད་པར་བསྔོ།།",
    "target": "གསང་སྔགས་ འདི་ བཞིན་ སྤྱོད་པ ར་ བསྔོ ། །"
  },
  {
    "source": "གནས་སྐབས་ཀྲི་ཡའི་ལྷ་ལྔ་བཞིན།།",
    "target": "གནས་སྐབས་ ཀྲི་ཡ འི་ ལྷ་ ལྔ་ བཞིན ། །"
  },
  {
    "source": "པད་དཀར་སྟོང་ལྡན་ལྟེ་བ་ལ།།",
    "target": "པད་དཀར་ སྟོང་ ལྡན་ ལྟེ་བ་ ལ ། །"
  },
  {
    "source": "ཟླ་བ་ཞུན་མའི་གདན་སྟེང་དུ།།",
    "target": "ཟླ་བ་ ཞུན་མ འི་ གདན་ སྟེང་ དུ ། །"
  },
  {
    "source": "ཕྱི་ནང་གསང་བ་དེ་ཉིད་ཀྱི།།",
    "target": "ཕྱི་ནང་ གསང་བ་ དེ་ ཉིད་ ཀྱི ། །"
  },
  {
    "source": "བསྐྱེད་རྫོགས་མཆོག་ཏུ་བསྔགས་པར་ཤོག།",
    "target": "བསྐྱེད་རྫོགས་ མཆོག་ ཏུ་ བསྔགས་པ ར་ ཤོག །"
  },
  {
    "source": "གློ་བུར་འདི་ཡང་ཆོས་དབྱིངས་ལས།།",
    "target": "གློ་བུ ར་ འདི་ ཡང་ ཆོས་དབྱིངས་ ལས ། །"
  },
  {
    "source": "ཐ་དད་ཅི་ཡང་ཡོད་མ་མཆིས།།",
    "target": "ཐ་དད་ ཅི་ ཡང་ ཡོད་ མ་ མཆིས ། །"
  },
  {
    "source": "ཐ་དད་མེད་པར་ཕུན་ཚོགས་པའི།།",
    "target": "ཐ་དད་ མེད་པ ར་ ཕུན་ ཚོགས་ པ འི ། །"
  },
  {
    "source": "བཀྲ་ཤིས་ཕུན་སུམ་ཚོགས་པར་ཤོག།",
    "target": "བཀྲ་ཤིས་ ཕུན་སུམ་ཚོགས་པ ར་ ཤོག །"
  },
  {
    "source": "གཙང་མ་རིགས་ཀྱི་བཀྲ་ཤིས་ཤོག།",
    "target": "གཙང་མ་ རིགས་ ཀྱི་ བཀྲ་ཤིས་ ཤོག །"
  },
  {
    "source": "ཐོག་མཐའ་བར་གསུམ་གཙང་མ་ལས།།",
    "target": "ཐོག་མཐའ་ བར་ གསུམ་ གཙང་མ་ ལས ། །"
  },
  {
    "source": "གཡོས་པ་མེད་པའི་བཀྲ་ཤིས་ཤོག།",
    "target": "གཡོས་པ་ མེད་པ འི་ བཀྲ་ཤིས་ ཤོག །"
  },
  {
    "source": "ཅེས་ཡན་ལག་བདུན་པ་དབུལ།",
    "target": "ཅེས་ ཡན་ལག་བདུན་པ་ དབུལ །"
  },
  {
    "source": "རྒྱལ་བ་རྒྱ་མཚོའི་ལྷ་རྫས་ལས་གྲུབ་པའི།།",
    "target": "རྒྱལ་བ་ རྒྱ་མཚོ འི་ ལྷ་རྫས་ ལས་ གྲུབ་པ འི ། །"
  },
  {
    "source": "ཞིང་ཁམས་རྒྱ་མཚོའི་མཆོད་པ་རྒྱ་མཚོའི་ཚོགས།།",
    "target": "ཞིང་ཁམས་ རྒྱ་མཚོ འི་ མཆོད་པ་ རྒྱ་མཚོ འི་ ཚོགས ། །"
  },
  {
    "source": "ཡོན་ཏན་རྒྱ་མཚོའི་དཀྱིལ་འཁོར་ལྷ་ཚོགས་ལ།།",
    "target": "ཡོན་ཏན་རྒྱ་མཚོ འི་ དཀྱིལ་འཁོར་ ལྷ་ཚོགས་ ལ ། །"
  },
  {
    "source": "དད་པ་རྒྱ་མཚོས་འབུལ་ལོ་བཞེས་སུ་གསོལ།།",
    "target": "དད་པ་ རྒྱ་མཚོ ས་ འབུལ་ ལོ་ བཞེས་ སུ་ གསོལ ། །"
  },
  {
    "source": "ཞེས་སོགས་ཚིག་བཅད་དང་སྦྲག་པའམ།",
    "target": "ཞེས་ སོགས་ ཚིག་ བཅད་ དང་ སྦྲག་པ འམ །"
  },
  {
    "source": "བསྡུ་ན།",
    "target": "བསྡུ་ ན །"
  },
  {
    "source": "ཨོཾ་སརྦ་ཏ་ཐཱ་ག་ཏ་ཨཱརྒྷཾ་པྲ་ཏཱིཙྪ་སྭཱ་ཧཱ།",
    "target": "ཨོཾ་ སརྦ་ ཏ་ ཐཱ་ ག་ཏ་ ཨཱརྒྷཾ་ པྲ་ཏཱིཙྪ་ སྭཱ་ཧཱ །"
  },
  {
    "source": "དེ་བཞིན་དུ།",
    "target": "དེ་ བཞིན་ དུ །"
  },
  {
    "source": "པཱདྱཾ།",
    "target": "པཱདྱཾ །"
  },
  {
    "source": "པུཥྤེ།",
    "target": "པུཥྤེ །"
  },
  {
    "source": "དྷཱུ་པེ།",
    "target": "དྷཱུ་པེ །"
  },
  {
    "source": "ཨཱ་ལོ་ཀེ།",
    "target": "ཨཱ་ལོ་ ཀེ །"
  },
  {
    "source": "གནྡྷེ།",
    "target": "གནྡྷེ །"
  },
  {
    "source": "ནཻ་ཝི་དྱཱ།",
    "target": "ནཻ་ ཝི་ དྱཱ །"
  },
  {
    "source": "ཤབྡ།",
    "target": "ཤབྡ །"
  },
  {
    "source": "རཱུ་པ།",
    "target": "རཱུ་པ །"
  },
  {
    "source": "ཤབྡ།",
    "target": "ཤབྡ །"
  },
  {
    "source": "གནྡྷེ།",
    "target": "གནྡྷེ །"
  },
  {
    "source": "རཱ་ས།",
    "target": "རཱ་ ས །"
  },
  {
    "source": "པྲ་ཏཱིཙྪ་ཧཱུྃ་སྭཱ་ཧཱ།",
    "target": "པྲ་ཏཱིཙྪ་ ཧཱུྃ་ སྭཱ་ ཧཱ །"
  },
  {
    "source": "ཞེས་ཆུ་གཉིས་ཉེར་སྤྱོད་རོལ་མོ་འདོད་ཡོན་ལྔ་རྣམས་དབུལ།",
    "target": "ཞེས་ ཆུ་ གཉིས་ ཉེ ར་ སྤྱོད་ རོལ་མོ་ འདོད་ཡོན་ ལྔ་ རྣམས་ དབུལ །"
  },
  {
    "source": "རབ་འབྱམས་རྒྱལ་དང་རྒྱལ་སྲས་རྒྱལ་བའི་ཡུམ།།",
    "target": "རབ་འབྱམས་ རྒྱལ་ དང་ རྒྱལ་སྲས་ རྒྱལ་བ འི་ ཡུམ ། །"
  },
  {
    "source": "རྒྱལ་བའི་བསྟན་སྲུང་ཀུན་འདུས་ལྷ་མཆོག་བཞི།།",
    "target": "རྒྱལ་བ འི་ བསྟན་ སྲུང་ ཀུན་ འདུས་ ལྷ་ མཆོག་ བཞི ། །"
  },
  {
    "source": "མི་ཡི་རྣམ་རོལ་ཇོ་བོ་ཡབ་སྲས་སོགས།།",
    "target": "མི་ ཡི་ རྣམ་ རོལ་ ཇོ་བོ་ ཡབ་སྲས་ སོགས ། །"
  },
  {
    "source": "བསླུ་མེད་སྐྱབས་མཆོག་རྣམས་ལ་གུས་པས་བསྟོད།།",
    "target": "བསླུ་མེད་ སྐྱབས་ མཆོག་ རྣམས་ ལ་ གུས་པ ས་ བསྟོད ། །"
  },
  {
    "source": "ཁྱད་པར་ཆོས་སྐུའི་སྙིང་པོར་ཐབས་ཤེས་ཟུང་།།",
    "target": "ཁྱད་པ ར་ ཆོས་སྐུ འི་ སྙིང་པོ ར་ ཐབས་ཤེས་ ཟུང་ ། །"
  },
  {
    "source": "ཐིག་ལེའི་རྣམ་པར་ཤར་ལ་བདག་བསྟོད་ན།།",
    "target": "ཐིག་ལེ འི་ རྣམ་པ ར་ ཤར་ ལ་ བདག་ བསྟོད་ ན ། །"
  },
  {
    "source": "ལྷ་ཆོས་བདུན་གྱི་སྙིང་ཁུ་ཐིག་ལེའི་བཅུད།།",
    "target": "ལྷ་ཆོས་ བདུན་ གྱི་ སྙིང་ཁུ་ ཐིག་ལེ འི་ བཅུད ། །"
  },
  {
    "source": "ཚེ་འདིར་མངོན་དུ་འགྱུར་བར་བྱིན་གྱིས་རློབས།",
    "target": "ཚེ་ འདི ར་ མངོན་ དུ་ འགྱུར་བ ར་ བྱིན་ གྱིས་ རློབས །"
  },
  {
    "source": "།",
    "target": "།"
  },
  {
    "source": "དེ་ནས་ཡང་།",
    "target": "དེ་ ནས་ ཡང་ །"
  },
  {
    "source": "རང་ཐུགས་རྗེ་ཆེན་པོ་ཕྱག་གཉིས་པའི་རྣམ་པར་ལོགས་སུ་༼༣༢༤༽ཕྱེ་བས་སྣ་དྲངས་ཏེ་མ་གྱུར་སེམས་ཅན་ཐམས་ཅད་ཀྱིས་རྒྱལ་བ་རྒྱ་མཚོ་སོགས་ཕྱི་མ་རྣམས་ལ་ཕྱག་དང་བསྐོར་བ་བྱས་ཏེ་གསོལ་བ་བཏབ།",
    "target": "རང་ ཐུགས་རྗེ་ ཆེན་པོ་ ཕྱག་ གཉིས་པ འི་ རྣམ་པ ར་ ལོགས་ སུ་ ༼ ༣༢༤ ༽ ཕྱེ་བ ས་ སྣ་ དྲངས་ ཏེ་ མ་ གྱུར་ སེམས་ཅན་ ཐམས་ཅད་ ཀྱིས་ རྒྱལ་བ་ རྒྱ་མཚོ་ སོགས་ ཕྱི་མ་ རྣམས་ ལ་ ཕྱག་ དང་ བསྐོར་བ་ བྱས་ ཏེ་ གསོལ་བ་ བཏབ །"
  },
  {
    "source": "ཁྱད་པར་རང་གི་དུས་གསུམ་དུ་བསགས་པའི་དགེ་ཚོགས་ཐམས་ཅད་ཀྱང་འགྲོ་བ་མགོན་དང་སྐྱབས་མེད་པ་རྣམས་ལ་ཕན་པ་དང་བདེ་བའི་རྒྱུ་གང་ལ་གང་འཚམས་ཀྱི་ཉེར་འཚོའི་རྟེན་དུ་འགྱུར་བའི་ཕྱིར་ལྷ་ཚོགས་རྣམས་ལ་མཆོད་པའི་སྤྲིན་དང་བཅས་ཏེ་ཕུལ་བས་ཟག་མེད་ཀྱི་བདེ་བས་དགྱེས།",
    "target": "ཁྱད་པ ར་ རང་ གི་ དུས་ གསུམ་ དུ་ བསགས་པ འི་ དགེ་ཚོགས་ ཐམས་ཅད་ ཀྱང་ འགྲོ་བ་ མགོན་ དང་ སྐྱབས་ མེད་པ་ རྣམས་ ལ་ ཕན་པ་ དང་ བདེ་བ འི་ རྒྱུ་ གང་ ལ་ གང་ འཚམས་ ཀྱི་ ཉེར་ འཚོ འི་ རྟེན་ དུ་ འགྱུར་བ འི་ ཕྱི ར་ ལྷ་ཚོགས་ རྣམས་ ལ་ མཆོད་པ འི་ སྤྲིན་ དང་ བཅས་ ཏེ་ ཕུལ་བ ས་ ཟག་མེད་ ཀྱི་ བདེ་བ ས་ དགྱེས །"
  },
  {
    "source": "གནས་གསུམ་གྱི་ཡི་གེ་གསུམ་དང་ཁྱད་པར་ཐུགས་ཀའི་ས་བོན་སྔགས་ཕྲེང་དང་བཅས་པ་ལས་འོད་དང་བདུད་རྩིའི་རྒྱུན་བྱུང་།",
    "target": "གནས་ གསུམ་ གྱི་ ཡི་གེ་ གསུམ་ དང་ ཁྱད་པ ར་ ཐུགས་ ཀ འི་ ས་བོན་ སྔགས་ ཕྲེང་ དང་ བཅས་པ་ ལས་ འོད་ དང་ བདུད་རྩི འི་ རྒྱུན་ བྱུང་ །"
  },
  {
    "source": "བདག་དང་སེམས་ཅན་ཐམས་ཅད་ཀྱི་ལས་ཉོན་སྡིག་སྒྲིབ་བག་ཆགས་དང་བཅས་པ་སྦྱངས་ནས་སྐུ་གསུང་ཐུགས་ཀྱི་བྱིན་རླབས་ཐོབ།",
    "target": "བདག་ དང་ སེམས་ཅན་ ཐམས་ཅད་ ཀྱི་ ལས་ ཉོན་ སྡིག་སྒྲིབ་ བག་ཆགས་ དང་ བཅས་པ་ སྦྱངས་ ནས་ སྐུ་གསུང་ཐུགས་ ཀྱི་ བྱིན་རླབས་ ཐོབ །"
  },
  {
    "source": "ཐུགས་ཀ་ཕྱེད་ནས་ནང་མ་ནང་མར་ཕྱག་དང་སྐོར་བ་མཆོད་པ་སོགས་གོང་བཞིན་བྱས་པས་ཐམས་ཅད་ཀྱི་བྱིན་རླབས་ཐོབ་པར་བསམས་ལ།",
    "target": "ཐུགས་ ཀ་ ཕྱེད་ ནས་ ནང་ མ་ ནང་ མ ར་ ཕྱག་ དང་ སྐོར་བ་ མཆོད་པ་ སོགས་ གོང་ བཞིན་ བྱས་པ ས་ ཐམས་ཅད་ ཀྱི་ བྱིན་རླབས་ ཐོབ་པ ར་ བསམས་ ལ །"
  },
  {
    "source": "སོ་སོའི་སྔགས་སྒྲུབ་དཀྱིལ་རྣམས་སུ་འབྱུང་བ་ལྟར་བཟླ་བའམ།",
    "target": "ས ོ་ སོ འི་ སྔགས་ སྒྲུབ་ དཀྱིལ་ རྣམས་ སུ་ འབྱུང་བ་ ལྟ ར་ བཟླ་བ འམ །"
  },
  {
    "source": "ཐམས་ཅད་ལ་ཡིག་དྲུག་བཟླས་ཀྱང་ཆོག་པར་བཀའ་གདམས་གླེགས་བམ་གྱི་ཆ་ལག་ཏུ་གསུངས།",
    "target": "ཐམས་ཅད་ ལ་ ཡིག་ དྲུག་ བཟླས་ ཀྱང་ ཆོག་པ ར་ བཀའ་ གདམས་ གླེགས་བམ་ གྱི་ ཆ་ ལག་ ཏུ་ གསུངས །"
  },
  {
    "source": "དེར་མ་ཟད་ཐུགས་རྗེ་ཆེན་པོའི་སྐུའི་བ་སྤུའི་བུ་ག་རེར་ཡང་དཀྱིལ་འཁོར་གྱི་ལྷ་ཚོགས་རྒྱལ་བ་སྲས་བཅས་བཞུགས་ཚུལ།",
    "target": "དེ ར་ མ་ ཟད་ ཐུགས་རྗེ་ ཆེན་པོ འི་ སྐུ འི་བ་ སྤུ འི་ བུ་ག་ རེ ར་ ཡང་ དཀྱིལ་འཁོར་ གྱི་ ལྷ་ཚོགས་ རྒྱལ་བ་ སྲས་ བཅས་ བཞུགས་ ཚུལ །"
  },
  {
    "source": "ཡི་གེ་དྲུག་པའི་བཟླས་བརྗོད་བྱེད་ཚུལ་ཟབ་ཤོས་ལ་དམིགས་རྣམ་འདི་འདྲ་ཞིག་དགོས་ཚུལ་ཟ་མ་ཏོག་བཀོད་པའི་མདོ་ལ་ཞིབ་ཏུ་བརྟགས་ན་གསལ་ཞིང་།",
    "target": "ཡི་གེ་ དྲུག་པ འི་ བཟླས་བརྗོད་ བྱེད་ཚུལ་ ཟབ་ ཤོས་ ལ་ དམིགས་རྣམ་ འདི་ འདྲ་ ཞིག་ དགོས་ ཚུལ་ ཟ་མ་ཏོག་བཀོད་པ འི་ མདོ་ ལ་ ཞིབ་ ཏུ་ བརྟགས་ ན་ གསལ་ ཞིང་ །"
  },
  {
    "source": "མགོན་པོ་གསེར་གླིང་པས་ཀྱང་དེ་ལྟར་གསུངས་ཡོད་པས་བཟླས་པ་ཡིག་དྲུག་གཅིག་པུར་རྩལ་འདོན་བྱས་ན་ལེགས་ལ།",
    "target": "མགོན་པོ་ གསེར་ གླིང་ པ ས་ ཀྱང་ དེ་ ལྟ ར་ གསུངས་ ཡོད་པ ས་ བཟླས་པ་ ཡིག་ དྲུག་ གཅིག་པུ ར་ རྩལ་འདོན་ བྱས་ ན་ ལེགས་ ལ །"
  },
  {
    "source": "ཐིག་ལེ་ཐམས་ཅད་ཀྱི་ནང་དུ་བདག་དང་སེམས་ཅན་ཐམས་ཅད་ཀྱིས་ཕྱག་མཆོད་སོགས་དུས་མཉམ་དུ་བྱེད་པའི་དམིགས་པ་བསྐྱངས་ནའང་ཆོག་གོ།",
    "target": "ཐིག་ལེ་ ཐམས་ཅད་ ཀྱི་ ནང་ དུ་ བདག་ དང་ སེམས་ཅན་ ཐམས་ཅད་ ཀྱིས་ ཕྱག་མཆོད་ སོགས་ དུས་ མཉམ་ དུ་ བྱེད་པ འི་ དམིགས་པ་ བསྐྱངས་ ན འང་ ཆོག་ གོ །"
  },
  {
    "source": "དེ་ནས་ལྷག་ཆད་བསྐང་བའི་ཕྱིར་ཡིག་བརྒྱ་ཅི་མང་བཟླ།",
    "target": "དེ་ ནས་ ལྷག་ཆད་ བསྐང་བ འི་ ཕྱི ར་ ཡིག་ བརྒྱ་ ཅི་ མང་ བཟླ །"
  },
  {
    "source": "མཆོད་བསྟོད་གོང་བཞིན་བྱ།",
    "target": "མཆོད་བསྟོད་ གོང་ བཞིན་ བྱ །"
  },
  {
    "source": "བརྒྱུད་པ་གསུམ་ལྡན་བླ་མ་ཐམས་ཅད་དང་།།",
    "target": "བརྒྱུད་པ་ གསུམ་ ལྡན་ བླ་མ་ ཐམས་ཅད་ དང་ ། །"
  },
  {
    "source": "ཡི་དམ་ཐུགས་རྗེ་ཆེན་པོའི་ལྷ་ཚོགས་དང་།།",
    "target": "ཡི་དམ་ ཐུགས་རྗེ་ཆེན་པོ འི་ ལྷ་ཚོགས་ དང་ ། །"
  },
  {
    "source": "ཇོ་བོ་ཡབ་སྲས་ཐུགས་རྗེ་ཅན་རྣམས་ཀྱིས།།",
    "target": "ཇོ་བོ་ ཡབ་སྲས་ ཐུགས་རྗེ་ ཅན་ རྣམས་ ཀྱིས ། །"
  },
  {
    "source": "བདག་གི་སྨོན་པའི་གནས་འདི་འགྲུབ་པར་མཛོད།།",
    "target": "བདག་ གི་ སྨོན་པ འི་ གནས་ འདི་ འགྲུབ་པ ར་ མཛོད ། །"
  },
  {
    "source": "༼༣༢༥༽འདིས་མཚོན་དུས་གསུམ་དགེ་ཚོགས་བསྡོམས་པའི་མཐུས།།",
    "target": "༼ ༣༢༥ ༽ འདི ས་ མཚོན་ དུས་ གསུམ་ དགེ་ཚོགས་ བསྡོམས་པ འི་ མཐུ ས ། །"
  },
  {
    "source": "བདག་དང་མཁའ་མཉམ་འགྲོ་བ་མ་ལུས་པ།།",
    "target": "བདག་ དང་ མཁའ་མཉམ་ འགྲོ་བ་ མ་ ལུས་པ ། །"
  },
  {
    "source": "བརྒྱུད་པ་གསུམ་ལྡན་བླ་མ་དམ་པ་ཡིས།།",
    "target": "བརྒྱུད་པ་ གསུམ་ ལྡན་ བླ་མ་ དམ་པ་ ཡིས ། །"
  },
  {
    "source": "ཚེ་རབས་ཀུན་ཏུ་འབྲལ་མེད་རྗེས་བཟུང་སྟེ།།",
    "target": "ཚེ་རབས་ ཀུན་ ཏུ་ འབྲལ་ མེད་ རྗེ ས་ བཟུང་ སྟེ ། །"
  },
  {
    "source": "བཀའ་གདམས་རྣམ་ཐར་གཙང་མ་མཐར་ཕྱིན་ཤོག",
    "target": "བཀའ་ གདམས་ རྣམ་ཐར་ གཙང་མ་ མཐ ར་ ཕྱིན་ ཤོག"
  },
  {
    "source": "།",
    "target": "།"
  },
  {
    "source": "སྐྱེས་བུ་གསུམ་གྱི་ལམ་དུ་གསུང་རབ་ཀུན།།",
    "target": "སྐྱེས་བུ་ གསུམ་ གྱི་ ལམ་ དུ་ གསུང་རབ་ ཀུན ། །"
  },
  {
    "source": "བསྡུས་ཏེ་ཉམས་སུ་བླངས་པས་རྒྱུད་སྦྱངས་ནས།།",
    "target": "བསྡུས་ ཏེ་ ཉམས་ སུ་ བླངས་པ ས་ རྒྱུད་ སྦྱངས་ ནས ། །"
  },
  {
    "source": "གསང་ཆེན་སྒོར་ཞུགས་དམ་ཚིག་ཚུལ་བཞིན་སྲུང་།།",
    "target": "གསང་ ཆེན་ སྒོ ར་ ཞུགས་ དམ་ཚིག་ ཚུལ་ བཞིན་ སྲུང་ ། །"
  },
  {
    "source": "ཟུང་འཇུག་སྙིང་གི་ཐིག་ལེ་འགྲུབ་པར་ཤོག།",
    "target": "ཟུང་འཇུག་ སྙིང་ གི་ ཐིག་ལེ་ འགྲུབ་པ ར་ ཤོག །"
  },
  {
    "source": "ལྷ་བཞིས་ལུས་དང་སྡེ་སྣོད་གསུམ་གྱིས་ངག།",
    "target": "ལྷ་ བཞི ས་ ལུས་ དང་ སྡེ་ སྣོད་ གསུམ་ གྱིས་ ངག །"
  },
  {
    "source": "བསླབ་པ་གསུམ་གྱིས་སེམས་བརྒྱན་རྗེས་དྲན་ལྔའི།།",
    "target": "བསླབ་པ་ གསུམ་ གྱིས་ སེམས་ བརྒྱན་ རྗེས་ དྲན་ ལྔ འི ། །"
  },
  {
    "source": "ཉམས་ལེན་མཐར་ཕྱིན་འགྲོ་ཀུན་སྒྲོལ་བ་ལ།།",
    "target": "ཉམས་ལེན་ མཐ ར་ ཕྱིན་ འགྲོ་ ཀུན་ སྒྲོལ་བ་ ལ ། །"
  },
  {
    "source": "རྒྱལ་བ་རྒྱ་མཚོ་ཉིད་དང་མཚུངས་པར་ཤོག།",
    "target": "རྒྱལ་བ་ རྒྱ་མཚོ་ ཉིད་ དང་ མཚུངས་པ ར་ ཤོག །"
  },
  {
    "source": "གསང་ཆེན་སྙིང་གི་ཐིག་ལེའི་གདམས་པ་མཆོག།",
    "target": "གསང་ ཆེན་ སྙིང་ གི་ ཐིག་ལེ འི་ གདམས་པ་ མཆོག །"
  },
  {
    "source": "དབེན་པའི་གནས་སུ་ཉམས་སུ་ལེན་པ་ལ།།",
    "target": "དབེན་པ འི་ གནས་ སུ་ ཉམས་ སུ་ ལེན་པ་ ལ ། །"
  },
  {
    "source": "ཇོ་བོའི་བཀའ་སྲུང་དགུ་བཅུ་རྩ་གཉིས་ཀྱིས།།",
    "target": "ཇོ་བོ འི་ བཀའ་སྲུང་ དགུ་ བཅུ་ རྩ་ གཉིས་ ཀྱིས ། །"
  },
  {
    "source": "གཡེལ་བ་མེད་པར་རྟག་ཏུ་གྲོགས་བྱེད་ཤོག།",
    "target": "གཡེལ་བ་ མེད་པ ར་ རྟག་ ཏུ་ གྲོགས་ བྱེད་ ཤོག །"
  },
  {
    "source": "རང་གི་ཐུགས་ཀའི་བྱང་ཆུབ་ཀྱི་ཐིག་ལེའི་འོད་ཟེར་གྱིས་སྣོད་བཅུད་མཐའ་དག་བསྡུས་ཏེ་ཕྱི་བཀོད་པ་བསམ་གྱིས་མི་ཁྱབ་པའི་ཐིག་ལེ་ལ་ཐིམ།",
    "target": "རང་ གི་ ཐུགས་ཀ འི་ བྱང་ཆུབ་ ཀྱི་ ཐིག་ལེ འི་ འོད་ཟེར་ གྱིས་ སྣོད་བཅུད་ མཐའ་དག་ བསྡུས་ ཏེ་ ཕྱི་ བཀོད་པ་ བསམ་ གྱིས་ མི་ ཁྱབ་པ འི་ ཐིག་ལེ་ ལ་ ཐིམ །"
  },
  {
    "source": "ཐིག་ལེ་ཕྱི་མ་བཅོ་ལྔ་པོ་རང་རང་གི་གཙོ་བོའི་མདོག་ཅན་གྱི་ཐིག་ལེའི་རྣམ་པར་གྱུར་ཏེ་ནང་མ་ནང་མ་ལ་ཐིམ་ཞིང་།",
    "target": "ཐིག་ལེ་ ཕྱི་མ་ བཅོ་ ལྔ་པོ་ རང་ རང་ གི་ གཙོ་བོ འི་ མདོག་ཅན་ གྱི་ ཐིག་ལེ འི་ རྣམ་པ ར་ གྱུར་ ཏེ་ ནང་ མ་ ནང་ མ་ལ་ ཐིམ་ ཞིང་ །"
  },
  {
    "source": "བདག་ཉིད་སངས་རྒྱས་ཆོས་ཀྱི་སྐུའང་ཡི་གེ་གསུམ་དང་།",
    "target": "བདག་ ཉིད་ སངས་རྒྱས་ ཆོས་ ཀྱི་ སྐུ འང་ ཡི་གེ་ གསུམ་ དང་ །"
  },
  {
    "source": "དེའི་ཨོཾ་ཨཱཿལ་ཐིམ།",
    "target": "དེ འི་ ཨོཾ་ ཨཱཿ ལ་ ཐིམ །"
  },
  {
    "source": "ཨཱཿཧཱུྃ་ལ་ཐིམ།",
    "target": "ཨཱཿཧཱུྃ་ ལ་ ཐིམ །"
  },
  {
    "source": "ཧཱུྃ་བྱང་ཆུབ་ཀྱི་ཐིག་ལེ་ལ་ཐིམ་སྟེ་ཐབས་ཤེས་ཟུང་འཇུག་གི་ངོ་བོར་གྱུར།",
    "target": "ཧཱུྃ་ བྱང་ཆུབ་ ཀྱི་ ཐིག་ལེ་ ལ་ ཐིམ་ སྟེ་ ཐབས་ཤེས་ ཟུང་འཇུག་ གི་ ངོ་བོ ར་ གྱུར །"
  },
  {
    "source": "དེའི་ངང་ལས་སླར་ཡང་ཐུགས་རྗེ་ཆེན་པོ་ཞལ་གཅིག་ཕྱག་གཉིས་པའི་སྐུར་བཞེངས་པར་གྱུར།།",
    "target": "དེ འི་ ངང་ ལས་ སླ ར་ ཡང་ ཐུགས་རྗེ་ཆེན་པོ་ ཞལ་ གཅིག་ ཕྱག་ གཉིས་པ འི་ སྐུར་ བཞེངས་པ ར་ གྱུར ། །"
  },
  {
    "source": "ལེགས་ཚོགས་ཀུན་གྱི་འབྱུང་གནས་བླ་མ་རྣམས་ཀྱི་བཀྲ་ཤིས་ཤོག།",
    "target": "ལེགས་ཚོགས་ ཀུན་ གྱི་ འབྱུང་གནས་ བླ་མ་ རྣམས་ ཀྱི་ བཀྲ་ཤིས་ ཤོག །"
  },
  {
    "source": "སྐུ་གསུམ་མངོན་དུ་གྱུར་པ་སངས་རྒྱས་རྣམས་ཀྱི་བཀྲ་ཤིས་ཤོག།",
    "target": "སྐུ་ གསུམ་ མངོན་ དུ་ གྱུར་པ་ སངས་རྒྱས་ རྣམས་ ཀྱི་ བཀྲ་ཤིས་ ཤོག །"
  },
  {
    "source": "ཐོག་མཐའ་བར་དུ་དགེ་བ་དམ་པའི་ཆོས་ཀྱི་བཀྲ་ཤིས་ཤོག།",
    "target": "ཐོག་མཐའ་ བར་ དུ་ དགེ་བ་ དམ་པ འི་ ཆོས་ ཀྱི་ བཀྲ་ཤིས་ ཤོག །"
  },
  {
    "source": "བསླབ་གསུམ་རྣམ་པར་དག་པ་དགེ་འདུན་རྣམས་ཀྱི་བཀྲ་ཤིས་ཤོག།",
    "target": "བསླབ་ གསུམ་ རྣམ་པ ར་ དག་པ་ དགེ་འདུན་ རྣམས་ ཀྱི་ བཀྲ་ཤིས་ ཤོག །"
  },
  {
    "source": "བདག་གཞན་མཉམ་༼༣༢༦༽རྗེ་རིན་ཆེན་བྱང་ཆུབ་སེམས་ཀྱི་བཀྲ་ཤིས་ཤོག།",
    "target": "བདག་གཞན་ མཉམ་ ༼ ༣༢༦ ༽ རྗེ་ རིན་ཆེན་བྱང་ཆུབ་ སེམས་ ཀྱི་ བཀྲ་ཤིས་ ཤོག །"
  },
  {
    "source": "ཐབས་ཤེས་ཟུང་འཇུག་རིམ་གཉིས་རྣལ་འབྱོར་ཟབ་མོའི་བཀྲ་ཤིས་ཤོག།",
    "target": "ཐབས་ཤེས་ ཟུང་འཇུག་ རིམ་ གཉིས་ རྣལ་འབྱོར་ ཟབ་མོ འི་ བཀྲ་ཤིས་ ཤོག །"
  },
  {
    "source": "ཕན་བདེའི་གཞིར་གྱུར་ཐུབ་བསྟན་ཕྱོགས་བཅུར་རྒྱས་པའི་བཀྲ་ཤིས་ཤོག།",
    "target": "ཕན་བདེ འི་ གཞི ར་ གྱུར་ ཐུབ་བསྟན་ ཕྱོགས་ བཅུ ར་ རྒྱས་པ འི་ བཀྲ་ཤིས་ ཤོག །"
  },
  {
    "source": "འགྲོ་ཀུན་ཐེག་མཆོག་ཆོས་ཀྱི་དཔལ་ལ་སྤྱོད་པའི་བཀྲ་ཤིས་ཤོག།",
    "target": "འགྲོ་ ཀུན་ ཐེག་ མཆོག་ ཆོས་ ཀྱི་ དཔལ་ ལ་ སྤྱོད་པ འི་ བཀྲ་ཤིས་ ཤོག །"
  },
  {
    "source": "ཅེས་ཤིས་པ་བརྗོད་པས་མཐའ་བརྒྱན་པར་བྱའོ།།",
    "target": "ཅེས་ ཤིས་པ་ བརྗོད་པ ས་ མཐའ་ བརྒྱན་པ ར་ བྱ འོ ། །"
  },
  {
    "source": "གསུང་རབ་དོན་གྱི་དགོངས་པའི་མཐིལ།།",
    "target": "གསུང་རབ་ དོན་ གྱི་ དགོངས་པ འི་ མཐིལ ། །"
  },
  {
    "source": "ཇོ་བོ་ཡབ་སྲས་ཐུགས་ཀྱི་བཅུད།།",
    "target": "ཇོ་བོ་ ཡབ་སྲས་ ཐུགས་ ཀྱི་ བཅུད ། །"
  },
  {
    "source": "སྙིང་གི་ཐིག་ལེའི་རྣལ་འབྱོར་གྱིས།།",
    "target": "སྙིང་ གི་ ཐིག་ལེ འི་ རྣལ་འབྱོར་ གྱིས ། །"
  },
  {
    "source": "འགྲོ་ཀུན་སྨིན་ཅིང་གྲོལ་གྱུར་ཅིག",
    "target": "འགྲོ་ ཀུན་ སྨིན་ ཅིང་ གྲོལ་ གྱུར་ ཅིག"
  },
  {
    "source": "།",
    "target": "།"
  },
  {
    "source": "ཅེས་ཐིག་ལེ་བཅུ་དྲུག་གི་བསྒོམ་བཟླས་ཉམས་སུ་ལེན་ཚུལ་སྙིང་པོར་དྲིལ་བ་འདི་ནི་མང་དུ་ཐོས་པའི་དོན་ཡང་དག་པ་སྒྲུབ་པ་ལ་གཞོལ་བའི་རི་ཁྲོད་པ་ཡོན་ཏན་རྒྱ་མཚོས་བསྐུལ་ངོར།།",
    "target": "ཅེས་ ཐིག་ལེ་ བཅུ་ དྲུག་ གི་ བསྒོམ་ བཟླས་ ཉམས་ སུ་ ལེན་ ཚུལ་ སྙིང་པོ ར་ དྲིལ་བ་ འདི་ ནི་ མང་ དུ་ ཐོས་པ འི་ དོན་ ཡང་ དག་པ་ སྒྲུབ་པ་ ལ་ གཞོལ་བ འི་ རི་ཁྲོད་ པ་ ཡོན་ཏན་རྒྱ་མཚོ ས་ བསྐུལ་ ངོར ། །"
  },
  {
    "source": "བཙུན་པ་དཀོན་མཆོག་བསྟན་པའི་སྒྲོན་མེས་ཡི་གེ་པ་ནི་སྔགས་རམ་པ་དཀོན་མཆོག་ཀུན་དགའོ།།",
    "target": "བཙུན་པ་ དཀོན་མཆོག་ བསྟན་པ འི་ སྒྲོན་མེས་ ཡི་གེ་པ་ ནི་ སྔགས་ རམ་ པ་ དཀོན་མཆོག་ ཀུན་ དག འོ ། །"
  },
  {
    "source": "སརྦ་མངྒ་ལམ།།",
    "target": "སརྦ་ མངྒ་ ལམ ། །"
  },
  {
    "source": "།།",
    "target": "། །"
  }
]
