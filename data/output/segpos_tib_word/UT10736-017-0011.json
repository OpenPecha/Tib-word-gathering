[
  {
    "source": "༄༅།།",
    "target": "༄༅ ། །"
  },
  {
    "source": "བླ་མ་དྲག་པོ་ཀཱི་ལ་ཡའི་མན་ངག་བཞུགས་སོ།།",
    "target": "བླ་མ་ དྲག་པོ་ ཀཱི་ལ་ཡ འི་ མན་ངག་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "སྣང་མཐའ་སྤྱན་རས་གཟིགས་དང་པདྨ་འབྱུང་།།",
    "target": "སྣང་ མཐའ་ སྤྱན་རས་གཟིགས་ དང་ པདྨ་ འབྱུང་ ། །"
  },
  {
    "source": "ཆོས་ལོངས་སྤྲུལ་པའི་སྐུར་བཞེངས་གྲགས་པའི་གཞིའི།།",
    "target": "ཆོས་ ལོངས་ སྤྲུལ་པ འི་ སྐུ ར་ བཞེངས་ གྲགས་པ འི་ གཞི འི ། །"
  },
  {
    "source": "ཞབས་ཟུང་བྱང་ཆུབ་སྙིང་པོ་དེ་ཚུན་དུ།།",
    "target": "ཞབས་ ཟུང་ བྱང་ཆུབ་སྙིང་པོ་ དེ་ ཚུན་ དུ ། །"
  },
  {
    "source": "བདག་གི་སྤྱི་བོའི་ནོར་བུ་ཉིད་གྱུར་ཅིག།",
    "target": "བདག་ གི་ སྤྱི་བོ འི་ ནོར་བུ་ ཉིད་ གྱུར་ ཅིག །"
  },
  {
    "source": "དེའང་གཉལ་ཡངས་པ་ཅན་ཞེས་པའི་གྲོང་ཁྱེར་ཆེན་པོའི་དབུས།",
    "target": "དེ འང་ གཉལ་ ཡངས་པ་ཅན་ ཞེས་ པ འི་ གྲོང་ཁྱེར་ ཆེན་པོ འི་ དབུས །"
  },
  {
    "source": "དཔལ་གྱི་རི་བོའི་ངོགས་རྡོ་རྗེ་གདན་གྱི་གཙུག་ལག་ཁང་དུ་ཁོ་བོ་སླེབས་པའི་སྐབས་ཤིགམཚན་མོའི་ཐུན་ཐ་མ་རྫོགས་ཏེ།",
    "target": "དཔལ་ གྱི་ རི་བོ འི་ ངོགས་ རྡོ་རྗེ་གདན་ གྱི་ གཙུག་ལག་ཁང་ དུ་ ཁོ་བོ་ སླེབས་པ འི་ སྐབས་ ཤིག མཚན་མོ འི་ ཐུན་ ཐ་མ་ རྫོགས་ ཏེ །"
  },
  {
    "source": "སྐྱ་རེངས་འཆར་ཀ་ཙམ་ལ་གཉིད་ཐུམ་དུ་སོང་བའི་རྨི་ལམ་དུ་སྲིན་ཡུལ་རྔ་ཡབ་གླིང་ནས་སློབ་དཔོན་ཆེན་པོ་པདྨ་འབྱུང་གནས་ཀྱིས་བརྫངས་པའི་ཕོ་ཉ་བ་སྲིན་པོ་གདོང་གཅིག་པ།",
    "target": "སྐྱ་རེངས་ འཆར་ ཀ་ ཙམ་ ལ་ གཉིད་ ཐུམ་ དུ་ སོང་བ འི་ རྨི་ལམ་ དུ་ སྲིན་ ཡུལ་ རྔ་ཡབ་གླིང་ ནས་ སློབ་དཔོན་ ཆེན་པོ་ པདྨ་ འབྱུང་གནས་ ཀྱིས་ བརྫངས་པ འི་ ཕོ་ཉ་བ་ སྲིན་པོ་ གདོང་ གཅིག་པ །"
  },
  {
    "source": "མདོག་སྨུག་ནག་ན་རའི་གཡང་གཞིས་སྨད་དཀྲིས་ཤིང་།",
    "target": "མདོག་ སྨུག་ནག་ ན་ ར འི་ གཡང་ གཞིས་ སྨད་ དཀྲིས་ ཤིང་ །"
  },
  {
    "source": "མི་མགོ་ཡ་མགལ་གཅིག་ཐོད་དུ་བཅིངས་པ་གཉིས་བྱུང་ནས་སློབ་དཔོན་ཆེན་པོའི་བཀའ་ལས་ཁྱོད་ལ་ད་ལོར་དམ་སྲི་སྤུན་དགུའི་བར་ཆད་ཆེ་བར་འདུག་པས།",
    "target": "མི་མགོ་ ཡ་མགལ་ གཅིག་ ཐོད་ དུ་ བཅིངས་པ་ གཉིས་ བྱུང་ ནས་ སློབ་དཔོན་ ཆེན་པོ འི་ བཀའ་ ལས་ ཁྱོད་ ལ་ ད་ ལོ ར་ དམ་སྲི་ སྤུན་ དགུ འི་ བར་ཆད་ ཆེ་བ ར་ འདུག་པ ས །"
  },
  {
    "source": "གདམས་པ་འདི་ཉམས་སུ་ལོངས་དང་།",
    "target": "གདམས་པ་ འདི་ ཉམས་ སུ་ ལོངས་ དང་ །"
  },
  {
    "source": "དེས་བཟློག་པར་འགྱུར་ལ།",
    "target": "དེ ས་ བཟློག་པ ར་ འགྱུར་ ལ །"
  },
  {
    "source": "ཕྱིས་ཀྱང་དེ་བཞིན་བྱེད་ན་བར་ཆད་ལས་རྒྱལ་བར་འགྱུར་རོ།།",
    "target": "ཕྱི ས་ ཀྱང་ དེ་ བཞིན་ བྱེད་ ན་བ ར་ ཆད་ ལས་ རྒྱལ་བ ར་ འགྱུར་ རོ ། །"
  },
  {
    "source": "ཞེས་བཀའ་སྩལ་བརྒྱུར་ཏེ་ལོག་གོ་སྙམ་སེམས་པའི་མོད་དེ་ཁར་རང་གི་མདུན་གྱི་ནམ་མཁའི་སྣམ་ལོགས་གཡོན་དུ་ཉེ་བའི་ཐད་ན་རིག་འཛིན་ཆེན་པོ་དྲག་པོ་རྩལ་སྟོད་ཁྲོ་རྒྱལ་སྨད་ཕུར་པའི་དབྱིབས་འཆད་པར་འགྱུར་བ་ཇི་ལྟ་བ།",
    "target": "ཞེས་ བཀའ་ སྩལ་ བརྒྱུ ར་ ཏེ་ ལོག་ གོ་ སྙམ་ སེམས་པ འི་ མོད་ དེ་ ཁ ར་ རང་ གི་ མདུན་ གྱི་ ནམ་ མཁ འི་ སྣམ་ལོགས་ གཡོན་ དུ་ ཉེ་བ འི་ ཐད་ ན་ རིག་འཛིན་ ཆེན་པོ་ དྲག་པོ་ རྩལ་ སྟོད་ ཁྲོ་ རྒྱལ་ སྨད་ ཕུར་པ འི་ དབྱིབས་ འཆད་པ ར་ འགྱུར་བ་ ཇི་ ལྟ་བ །"
  },
  {
    "source": "སྐུའི་རྒྱན་དང་སྔགས་ཕྱག་རྒྱ་མི་སྒྲིབ་ཅིང་དྲག་པོའི་སྔགས་སྒྲ་དང་བཅས་པ་མཐོང་བའི་མོད་ལ་ཟིལ་གྱིས་བརྒྱལ་བ་སྙམ་བྱེད་པ་ཞིག་བྱུང་སྟེ་མཐར་རང་ཡལ་ལོ།།",
    "target": "སྐུ འི་ རྒྱན་ དང་ སྔགས་ ཕྱག་རྒྱ་ མི་ སྒྲིབ་ ཅིང་ དྲག་པོ འི་ སྔགས་ སྒྲ་ དང་ བཅས་པ་ མཐོང་བ འི་ མོད་ ལ་ ཟིལ་ གྱིས་ བརྒྱལ་བ་ སྙམ་ བྱེད་པ་ ཞིག་ བྱུང་ སྟེ་ མཐ ར་ རང་ ཡལ་ ལོ ། །"
  },
  {
    "source": "སད་ནས་རིག་འཛིན་ཆེན་པོས་བདག་ལ་བྱིན་རླབས་འཕོ་བའི་དབང་བསྐུར་བ་ཡིན་ནོ་སྙམ་དགའ་མགུ་རངས་པ་བསམ་གྱིས་མི་ཁྱབ་བོ།།",
    "target": "སད་ ནས་ རིག་འཛིན་ ཆེན་པོ ས་ བདག་ ལ་ བྱིན་རླབས་ འཕོ་བ འི་ དབང་ བསྐུར་བ་ ཡིན་ ནོ་ སྙམ་ དགའ་ མགུ་ རངས་པ་ བསམ་ གྱིས་ མི་ ཁྱབ་ བོ ། །"
  },
  {
    "source": "བཀའ་སྩལ་ཇི་ལྟར་བསྒྱུར་བའི་སྙིང་པོ་ནི་འདིའོ།།",
    "target": "བཀའ་ སྩལ་ ཇི་ ལྟ ར་ བསྒྱུར་བ འི་ སྙིང་པོ་ ནི་ འདི འོ ། །"
  },
  {
    "source": "རྫོགས་པ་ཆེན་པོའི་ཀློང་ཉིད་ལས།",
    "target": "རྫོགས་པ་ ཆེན་པོ འི་ ཀློང་ ཉིད་ ལས །"
  },
  {
    "source": "དྲན་རིག་འདི་ཀ་དྲག་པོའི་སྐུ།།",
    "target": "དྲན་ རིག་ འདི་ ཀ་ དྲག་པོ འི་ སྐུ ། །"
  },
  {
    "source": "རྡོ་རྗེ་ཕུར་པའི་གཟུགས་སུ་ནི།།",
    "target": "རྡོ་རྗེ་ཕུར་པ འི་ གཟུགས་ སུ་ ནི ། །"
  },
  {
    "source": "ཆུ་ལས་ཆུ་བུར་བརྡོལ་ལྟར་བསྐྱེད།།",
    "target": "ཆུ་ ལ ས་ ཆུ་ བུ ར་ བརྡོལ་ ལྟ ར་ བསྐྱེད ། །"
  },
  {
    "source": "རྒྱན་དང་སྤྲུལ་པ་ཇི་ལྟ་བ།།",
    "target": "རྒྱན་ དང་ སྤྲུལ་པ་ ཇི་ ལྟ་བ ། །"
  },
  {
    "source": "ཡས་ལ་ཀཱ་སྟེ་མས་ལ་ཨཱ།།",
    "target": "ཡས་ ལ་ ཀཱ་ སྟེ་ མ ས་ ལ་ ཨཱ ། །"
  },
  {
    "source": "དམོད་པའི་མཚོན་ཆ་བར་དུ་ལྟེམས།།",
    "target": "དམོད་པ འི་ མཚོན་ཆ་ བར་ དུ་ ལྟེམས ། །"
  },
  {
    "source": "ཙིཏྟའི་གུར་ཁྱིམ་ཕྱག་རྒྱ་བཅའ།།",
    "target": "ཙིཏྟའི་ གུར་ ཁྱིམ་ ཕྱག་རྒྱ་ བཅའ ། །"
  },
  {
    "source": "ཕྱོགས་བཅུའི་ཞིང་ནས་སྤྱན་དྲངས་བསྟིམ།།",
    "target": "ཕྱོགས་ བཅུ འི་ ཞིང་ ནས་ སྤྱན་ དྲངས་ བསྟིམ ། །"
  },
  {
    "source": "རེ་རེས་གཟི་བརྗིད་འབུམ་དུ་གྱུར།།",
    "target": "རེ་རེ ས་ གཟི་བརྗིད་ འབུམ་ དུ་ གྱུར ། །"
  },
  {
    "source": "རིགས་ལྔར་གསོལ་བཏབ་དབང་བསྐུར་བླང་།།",
    "target": "རིགས་ ལྔ ར་ གསོལ་ བཏབ་ དབང་ བསྐུར་ བླང་ ། །"
  },
  {
    "source": "ཨོཾ་ཨཱཿཧཱུྃ་ཨརྩིག་ནིརྩིག་ན་མོ་བྷ་ག་ཝ་ཏེ་བཛྲ་ཀཱི་ལི་ཀཱི་ལ་ཡ།",
    "target": "ཨོཾ་ ཨཱཿ ཧཱུྃ་ ཨརྩིག་ ནིརྩིག་ ན་ མོ་ བྷ་ག་ ཝ་ ཏེ་ བཛྲ་ ཀཱི་ ལི་ ཀཱི་ལ་ཡ །"
  },
  {
    "source": "ཞེས་བཟླས་དགུག་གཞུག་ཡང་ཡང་བྱ།",
    "target": "ཞེས་ བཟླས་ དགུག་ གཞུག་ ཡང་ ཡང་ བྱ །"
  },
  {
    "source": "སྟོད་ལས་སོ།།",
    "target": "སྟོད་ ལ ས་ སོ ། །"
  },
  {
    "source": "ཁྲོ་བཅུའི་དྲེགས་པ་དེས་གནོད་བྱེད།།",
    "target": "ཁྲོ་ བཅུ འི་ དྲེགས་པ་ དེ ས་ གནོད་ བྱེད ། །"
  },
  {
    "source": "བཅིང་བ་ལྔས་བཅིངས་བྲུབ་ཁུང་བཅུག།",
    "target": "བཅིང་བ་ ལྔ ས་ བཅིངས་ བྲུབ་ ཁུང་ བཅུག །"
  },
  {
    "source": "ཡེ་ཤེས་རང་བསྟིམ་འཇིག་རྟེན་པ།།",
    "target": "ཡེ་ཤེས་ རང་ བསྟིམ་ འཇིག་རྟེན་པ ། །"
  },
  {
    "source": "གཟིར་བས་ལྷ་ཕྲལ་ཕུར་པས་བསྒྲལ།།",
    "target": "གཟིར་ བས་ ལྷ་ ཕྲལ་ ཕུར་ པ ས་ བསྒྲལ ། །"
  },
  {
    "source": "ཆེ་གེ་མོ་ཏྲིག་ནན།",
    "target": "ཆེ་གེ་མོ་ ཏྲིག་ ནན །"
  },
  {
    "source": "ཆེ་གེ་མོའི་སྙིང་ལ་ཧུར་ཐུམ་ཛཿགཟིར་བའོ།།",
    "target": "ཆེ་ གེ་ མོ འི་ སྙིང་ ལ་ ཧུ ར་ ཐུམ་ ཛཿ གཟིར་བ འོ ། །"
  },
  {
    "source": "བསྒྲལ་བ་ནི།",
    "target": "བསྒྲལ་བ་ ནི །"
  },
  {
    "source": "གནོད་བྱེད་དགྲའམ་བགེགས་ཐམས་ཅད་མཱ་ར་ཡ་སྟེ།",
    "target": "གནོད་ བྱེད་ དགྲ འམ་ བགེགས་ ཐམས་ཅད་ མཱ་ར་ཡ་ སྟེ །"
  },
  {
    "source": "གཉིས་ཀ་སྔགས་ཀྱི་ཤམ་བུར་བྱའོ།།",
    "target": "གཉིས་ ཀ་ སྔགས་ ཀྱི་ ཤམ་བུ ར་ བྱ འོ ། །"
  },
  {
    "source": "པདྨ་ང་ཡི་སྙིང་ཐིག་སྟེ།།",
    "target": "པདྨ་ ང་ ཡི་ སྙིང་ ཐིག་ སྟེ ། །"
  },
  {
    "source": "བསྙེན་སྒྲུབ་ལས་སྦྱོར་ཆིག་དྲིལ་ཡིན།།",
    "target": "བསྙེན་སྒྲུབ་ ལས་ སྦྱོར་ ཆིག་ དྲིལ་ ཡིན ། །"
  },
  {
    "source": "སྲུང་ཟློག་བསད་ལས་མཐར་ཐུག་པས།།",
    "target": "སྲུང་ ཟློག་ བསད་ ལས་ མཐ ར་ ཐུག་པ ས ། །"
  },
  {
    "source": "སྐལ་ལྡན་སྙིང་གི་དཀྱིལ་དུ་སྦོས།།",
    "target": "སྐལ་ལྡན་ སྙིང་ གི་ དཀྱིལ་ དུ་ སྦོས ། །"
  },
  {
    "source": "ས་མ་ཡ།",
    "target": "ས་ མ་ ཡ །"
  },
  {
    "source": "དམ་ཚིག་གི་རྒྱའོ།།",
    "target": "དམ་ཚིག་ གི་ རྒྱ འོ ། །"
  },
  {
    "source": "ད་ནི་དེའི་དོན་སློབ་དཔོན་ཉིད་ཀྱི་བྱིན་རླབས་ཀྱིས་རྙེད་པ་ནི།",
    "target": "ད་ ནི་ དེ འི་ དོན་ སློབ་དཔོན་ ཉིད་ ཀྱི་ བྱིན་རླབས་ ཀྱིས་ རྙེད་པ་ ནི །"
  },
  {
    "source": "བདེ་བའི་སྟན་ལ་འདུག་སྟེ།",
    "target": "བདེ་བ འི་ སྟན་ ལ་ འདུག་ སྟེ །"
  },
  {
    "source": "རྣལ་འབྱོར་གྱི་ཡོ་བྱད་མདུན་དུ་བཤམས་ཏེ།",
    "target": "རྣལ་འབྱོར་ གྱི་ ཡོ་བྱད་ མདུན་ དུ་ བཤམས་ ཏེ །"
  },
  {
    "source": "བར་ཆད་ཀྱི་གདོན་བགེགས་དགྲ་བོ་ཐམས་ཅད་བསྒྲལ་ཏེ་བྱང་ཆུབ་ཆེན་པོ་བསྒྲུབ་པར་བྱའོ་སྙམ་པས།",
    "target": "བར་ཆད་ ཀྱི་ གདོན་ བགེགས་ དགྲ་བོ་ ཐམས་ཅད་ བསྒྲལ་ ཏེ་ བྱང་ཆུབ་ ཆེན་པོ་ བསྒྲུབ་པ ར་ བྱ འོ་ སྙམ་ པ ས །"
  },
  {
    "source": "བདག་ནི་མགོན་པོ་གཞན་སྤངས་ནས།།",
    "target": "བདག་ ནི་ མགོན་པོ་ གཞན་ སྤངས་ ནས ། །"
  },
  {
    "source": "རིག་འཛིན་ཆེན་པོ་ཁྱོད་ལ་སྐྱབས།།",
    "target": "རིག་འཛིན་ ཆེན་པོ་ ཁྱོད་ ལ་ སྐྱབས ། །"
  },
  {
    "source": "དེ་ཅིའི་སླད་དུ་ཞེ་ན་ཁྱོད།།",
    "target": "དེ་ ཅི འི་ སླད་ དུ་ ཞེ་ ན་ ཁྱོད ། །"
  },
  {
    "source": "སངས་རྒྱས་ཆོས་ཚོགས་ཀུན་ལགས་སོ།།",
    "target": "སངས་རྒྱས་ ཆོས་ཚོགས་ ཀུན་ ལགས་ སོ ། །"
  },
  {
    "source": "དེ་ཕྱིར་ཐུགས་རྗེའི་སྤྱན་རས་ཀྱིས།།",
    "target": "དེ་ ཕྱི ར་ ཐུགས་རྗེ འི་ སྤྱན་རས་ ཀྱིས ། །"
  },
  {
    "source": "རྣམ་པ་ཀུན་ཏུ་གཟིགས་པ་དང་།།",
    "target": "རྣམ་པ་ ཀུན་ ཏུ་ གཟིགས་པ་ དང་ ། །"
  },
  {
    "source": "ཁྱོད་ཀྱིས་མཛད་པ་གང་ལགས་པ།།",
    "target": "ཁྱོད་ ཀྱིས་ མཛད་པ་ གང་ ལགས་པ ། །"
  },
  {
    "source": "དེ་ལ་བདག་གིས་བསླབ་པར་བགྱི།།",
    "target": "དེ་ ལ་ བདག་ གིས་ བསླབ་པ ར་ བགྱི ། །"
  },
  {
    "source": "ཞེས་སེམས་བསྐྱེད།",
    "target": "ཞེས་ སེམས་ བསྐྱེད །"
  },
  {
    "source": "ཨོཾ་སྭ་བྷཱ་ཝ་བི་ཤུདྡྷཿསརྦ་དྷརྨཱཿསྭ་བྷཱ་ཝ་བི་ཤུདྡྷཽ྅ཧཾ།",
    "target": "ཨོཾ་ སྭ་ བྷཱ་ཝ་ བི་ཤུདྡྷཿ སརྦ་དྷརྨཱཿ སྭ་ བྷཱ་ཝ་ བི་ ཤུདྡྷཽ྅ཧཾ །"
  },
  {
    "source": "ཡེ་དག་ཡེ་རྫོགས་ཆེན་པོའི་ཀློང་།",
    "target": "ཡེ་ དག་ ཡེ་རྫོགས་ ཆེན་པོ འི་ ཀློང་ །"
  },
  {
    "source": "དྲན་རིག་ཡེ་ཤེས་ཀྱི་ཆ།",
    "target": "དྲན་ རིག་ ཡེ་ཤེས་ ཀྱི་ ཆ །"
  },
  {
    "source": "རིག་འཛིན་ཆེན་པོ་པདྨ་དྲག་པོ་རྩལ་བསྐལ་པའི་མེའི་བོང་དང་མདངས་དང་གཟི་བརྗིད་འཛིན་པ།",
    "target": "རིག་འཛིན་ ཆེན་པོ་ པདྨ་ དྲག་པོ་ རྩལ་ བསྐལ་པ འི་ མེ འི་ བོང་ དང་ མདངས་ དང་ གཟི་བརྗིད་ འཛིན་པ །"
  },
  {
    "source": "ཞལ་གནམ་ས་ཙམ་དུ་གདངས་ཤིང་མཆེ་བ་གངས་རི་ལྟར་གཙིགས་པ།",
    "target": "ཞལ་ གནམ་ས་ ཙམ་ དུ་ གདངས་ ཤིང་ མཆེ་བ་ གངས་རི་ ལྟ ར་ གཙིགས་པ །"
  },
  {
    "source": "མིད་པ་སྟོང་གསུམ་ཙམ་བརྒྱངས་པའི་ཡ་རྐན་ལ་ཉི་མ་ཀཱ་ལིས་མཚན་པ།",
    "target": "མིད་པ་ སྟོང་ གསུམ་ ཙམ་ བརྒྱངས་པ འི་ ཡ་རྐན་ ལ་ ཉི་མ་ ཀཱ་ལི ས་ མཚན་པ །"
  },
  {
    "source": "མ་མགལ་ལ་ཟླ་བ་ཨཱ་ལིས་མཚན་པ།",
    "target": "མ་མགལ་ ལ་ ཟླ་བ་ ཨཱ་ ལི ས་ མཚན་པ །"
  },
  {
    "source": "ལྗགས་ཀྱི་རྩེ་རྟ་གདོང་གི་མེ་ལྕེ་ལྟ་བུར་བསྐྱོད་པའི་རྩ་བར་ཧཱུྃ་ལ་ཨོཾ་ཨཱཿཧཱུྃ་ཨརྩིག་ནིརྩིག་ན་མོ་བྷ་ག་ཝ་ཏེ་བཛྲ་ཀཱི་ལི་ཀཱི་ལ་ཡ།",
    "target": "ལྗགས་ ཀྱི་ རྩེ་ རྟ་ གདོང་ གི་ མེ་ལྕེ་ ལྟ་བུ ར་ བསྐྱོད་པ འི་ རྩ་བ ར་ ཧཱུྃ་ ལ་ ཨོཾ་ ཨཱཿ ཧཱུྃ་ ཨརྩིག་ ནིརྩིག་ ན་མོ་ བྷ་ག་ ཝ་ ཏེ་ བཛྲ་ ཀཱི་ ལི་ ཀཱི་ལ་ཡ །"
  },
  {
    "source": "ཞེས་པའི་ཡིག་འབྲུ་དམར་པོ་འབྲུག་སྟོང་དུས་གཅིག་ཏུ་ལྡིར་བ་ལྟ་བུའི་སྒྲ་གྲགས་བཞིན་པས་བསྐོར་བ།",
    "target": "ཞེས་ པ འི་ ཡིག་འབྲུ་ དམར་པོ་ འབྲུག་ སྟོང་ དུས་ གཅིག་ ཏུ་ ལྡིར་བ་ ལྟ་བུ འི་ སྒྲ་ གྲགས་ བཞིན་པ ས་ བསྐོར་བ །"
  },
  {
    "source": "དམར་བའི་སྤྱན་གསུམ་པ།",
    "target": "དམར་བ འི་ སྤྱན་ གསུམ་པ །"
  },
  {
    "source": "ཕྱག་གཡས་གསེར་གྱི་རྡོ་རྗེ་རྩེ་དགུ་པ་ནམ་མཁར་འཕྱར་ཞིང་།",
    "target": "ཕྱག་ གཡས་ གསེར་ གྱི་ རྡོ་རྗེ་ རྩེ་ དགུ་པ་ ནམ་ མཁ ར་ འཕྱར་ ཞིང་ །"
  },
  {
    "source": "གཡོན་སྤྲུལ་པའི་ལྕགས་སྡིག་མགོ་དགུ་རྭ་བཅོ་བརྒྱད་པ་བསྣམས་པས་གདུག་པ་ཅན་ཐམས་ཅད་གཟིར་བ།",
    "target": "གཡོན་ སྤྲུལ་པ འི་ ལྕགས་ སྡིག་ མགོ་ དགུ་ རྭ་ བཅོ་ བརྒྱད་པ་ བསྣམས་པ ས་ གདུག་པ་ཅན་ ཐམས་ཅད་ གཟིར་བ །"
  },
  {
    "source": "དཔལ་གྱི་ཆས་ཀྱིས་ལེགས་པར་བརྒྱན་པ་སྐུ་སྨད་ཆུ་སྲིན་ཁྲོས་པའི་ཁ་ནས་གནམ་ལྕགས་འབར་བའི་ཕུར་བུ་དབལ་གསུམ་རྩེ་མོ་གཅིག་ཏུ་རྣོ་བ།",
    "target": "དཔལ་ གྱི་ ཆས་ ཀྱིས་ ལེགས་པ ར་ བརྒྱན་པ་ སྐུ་ སྨད་ ཆུ་སྲིན་ ཁྲོས་པ འི་ ཁ་ ནས་ གནམ་ལྕགས་འབར་བ འི་ ཕུར་བུ་ དབལ་ གསུམ་ རྩེ་མོ་ གཅིག་ ཏུ་ རྣོ་བ །"
  },
  {
    "source": "ནང་ཁོང་སེང་ཅན།",
    "target": "ནང་ ཁོང་ སེང་ ཅན །"
  },
  {
    "source": "དཔྲལ་བར་འཇམ་དཔལ་གཤིན་རྗེ་གཤེད་གསེར་མདོག་ཅན་གཡས་རལ་གྲི་འཕྱར་བ།",
    "target": "དཔྲལ་བ ར་ འཇམ་དཔལ་ གཤིན་རྗེ་གཤེད་ གསེར་ མདོག་ཅན་ གཡས་ རལ་གྲི་ འཕྱར་བ །"
  },
  {
    "source": "མགྲིན་པར་རྟ་མགྲིན་དམར་པོ་གཡས་དབྱུག་ཐོ་འཕྱར་བ།",
    "target": "མགྲིན་པ ར་ རྟ་ མགྲིན་ དམར་པོ་ གཡས་ དབྱུག་ ཐོ་ འཕྱར་བ །"
  },
  {
    "source": "བྲང་དབུས་ཀྱི་ཐད་ཀྱི་ནང་དུ་དྲེགས་པ་ཕྱག་ན་རྡོ་རྗེ་སྔོན་པོ་གཡས་རྡོ་རྗེ་འཕྱར་བ།",
    "target": "བྲང་ དབུས་ ཀྱི་ ཐད་ ཀྱི་ ནང་ དུ་ དྲེགས་པ་ ཕྱག་ ན་ རྡོ་རྗེ་ སྔོན་པོ་ གཡས་ རྡོ་རྗེ་ འཕྱར་བ །"
  },
  {
    "source": "གསང་གནས་སུ་ཁྲོ་བོ་ཡཀྵ་མེ་དབལ་སྨུག་ནག་གཡས་ཐོ་བ་འཕྱར་བ།",
    "target": "གསང་གནས་ སུ་ ཁྲོ་བོ་ ཡཀྵ་ མེ་དབལ་ སྨུག་ནག་ གཡས་ ཐོ་བ་ འཕྱར་བ །"
  },
  {
    "source": "དེ་ཐམས་ཅད་གཡོན་ཐུགས་ཀར་སྡིག་མཛུབ།",
    "target": "དེ་ ཐམས་ཅད་ གཡོན་ ཐུགས་ ཀ ར་ སྡིག་ མཛུབ །"
  },
  {
    "source": "ཤིན་ཏུ་ཁྲོ་ལ་དཔལ་གྱི་ཆས་ཀྱིས་བརྒྱན་ཅིང་།",
    "target": "ཤིན་ ཏུ་ ཁྲོ་ ལ་ དཔལ་ གྱི་ ཆས་ ཀྱིས་ བརྒྱན་ ཅིང་ །"
  },
  {
    "source": "གཡོན་བརྐྱང་གིས་གནས་པ།",
    "target": "གཡོན་ བརྐྱང་ གིས་ གནས་པ །"
  },
  {
    "source": "ལྟེ་བར་རྡོ་རྗེ་ཕག་མོ་དམར་མོ་གཡས་གྲི་གུག་འཕྱར་ཞིང་།",
    "target": "ལྟེ་བ ར་ རྡོ་རྗེ་ཕག་མོ་ དམར་མོ་ གཡས་ གྲི་གུག་ འཕྱར་ ཞིང་ །"
  },
  {
    "source": "གཡོན་ཐུགས་ཀར་ཐོད་ཁྲག་འཛིན་པ་གཅེར་མོ་ཆགས་པ་རྒྱས་པ།",
    "target": "གཡོན་ ཐུགས་ ཀ ར་ ཐོད་ ཁྲག་ འཛིན་པ་ གཅེར་ མོ་ ཆགས་པ་ རྒྱས་པ །"
  },
  {
    "source": "ཕྱག་རྒྱ་ལྔས་བརྒྱན་ཅིང་སྐྱིལ་ཀྲུང་ཕྱེད་པའི་གར་སྟབས་ཅན།",
    "target": "ཕྱག་རྒྱ་ ལྔ ས་ བརྒྱན་ ཅིང་ སྐྱིལ་ཀྲུང་ ཕྱེད་པ འི་ ག ར་ སྟབས་ ཅན །"
  },
  {
    "source": "ཐོད་ཀྱི་མགོ་བོ་རྣམས་ཀྱི་དབུས་མ་ལ་བུདྡྷ་ཐོད་ཕྲེང་རྩལ་གཡས་སུ་རྡོ་རྗེ་ཐོད་ཕྲེང་རྩལ་དང་རཏྣ་ཐོད་ཕྲེང་རྩལ།",
    "target": "ཐོད་ ཀྱི་ མགོ་བོ་ རྣམས་ ཀྱི་ དབུས་མ་ ལ་ བུདྡྷ་ ཐོད་ཕྲེང་ རྩལ་ གཡས་ སུ་ རྡོ་རྗེ་ ཐོད་ཕྲེང་ རྩལ་ དང་ རཏྣ་ ཐོད་ཕྲེང་ རྩལ །"
  },
  {
    "source": "གཡོན་དུ་པདྨ་ཐོད་ཕྲེང་རྩལ་དང་ཀརྨ་ཐོད་ཕྲེང་རྩལ།",
    "target": "གཡོན་ དུ་ པདྨ་ ཐོད་ཕྲེང་ རྩལ་ དང་ ཀརྨ་ ཐོད་ཕྲེང་ རྩལ །"
  },
  {
    "source": "དཀར་སྔོ་སེར་དམར་ལྗང་བ།",
    "target": "དཀར་ སྔོ་སེ ར་ དམར་ལྗང་བ །"
  },
  {
    "source": "ཐམས་ཅད་ཞི་མ་ཁྲོ་ཟ་འོག་སྨུག་པོའི་བེར།",
    "target": "ཐམས་ཅད་ ཞི་མ་ ཁྲོ་ ཟ་འོག་ སྨུག་པོ འི་ བེ ར །"
  },
  {
    "source": "ལྷུབ་གྱོན་དུ་མཛད་ཅིང་རུས་པ་དང་རིན་པོ་ཆེ་སྣ་ཚོགས་ཀྱིས་བརྒྱན་པ།",
    "target": "ལྷུབ་ གྱོན་ དུ་ མཛད་ ཅིང་ རུས་པ་ དང་ རིན་པོ་ཆེ་ སྣ་ཚོགས་ ཀྱིས་ བརྒྱན་པ །"
  },
  {
    "source": "དབུ་ལ་ཤ་བའི་སྙན་ཞུ་རྒོད་ཀྱི་རྩེ་འཕྲུ་དར་གྱི་ཅོད་པན་འཕུར་བ་གསོལ་ཞིང་ཕྱག་གཡས་རྡོ་རྗེ་ཐུགས་ཀར་འཛིན་པ།",
    "target": "དབུ་ ལ་ ཤ་བ འི་ སྙན་ཞུ་ རྒོད་ ཀྱི་ རྩེ་ འཕྲུ་ དར་ གྱི་ ཅོད་པན་ འཕུར་བ་ གསོལ་ ཞིང་ ཕྱག་ གཡས་ རྡོ་རྗེ་ ཐུགས་ཀ ར་ འཛིན་པ །"
  },
  {
    "source": "གཡོན་ཐོད་ཁྲག་དཀུར་བརྟེན་པས་རང་རིགས་ཀྱི་ཡུམ་གཅེར་མོ་ཕྱག་རྒྱ་ལྔས་བརྒྱན་པ་ལ་འཁྱུད་དེ་རྡོ་རྗེ་སྐྱིལ་ཀྲུང་གིས་བཞུགས་པ།",
    "target": "གཡོན་ ཐོད་ཁྲག་ དཀུ ར་ བརྟེན་པ ས་ རང་ རིགས་ ཀྱི་ ཡུམ་ གཅེར་མོ་ ཕྱག་རྒྱ་ ལྔ ས་ བརྒྱན་པ་ ལ་ འཁྱུད་ དེ་ རྡོ་རྗེ་ སྐྱིལ་ ཀྲུང་ གིས་ བཞུགས་པ །"
  },
  {
    "source": "འཁོར་མཁའ་འགྲོ་བསམ་གྱིས་མི་ཁྱབ་པས་བསྐོར་བ།",
    "target": "འཁོར་ མཁའ་འགྲོ་ བསམ་ གྱིས་ མི་ ཁྱབ་པ ས་ བསྐོར་བ །"
  },
  {
    "source": "མཚོག་མར་སྤྲུལ་པའི་ཁྱུང་མཐིང་ནག་གདུག་པ་ཅན་གྱི་ཀླུ་ཟས་སུ་ཟ་བ།",
    "target": "མཚོག་མ ར་ སྤྲུལ་པ འི་ ཁྱུང་ མཐིང་ ནག་ གདུག་པ་ཅན་ གྱི་ ཀླུ་ ཟས་ སུ་ ཟ་བ །"
  },
  {
    "source": "སྤྱི་བོའི་བུ་གར་གཙུག་ཏོར་འཁོར་ལོས་སྒྱུར་བ།",
    "target": "སྤྱི་བོ འི་ བུ་ གར་ གཙུག་ཏོར་ འཁོར་ལོ ས་ སྒྱུར་བ །"
  },
  {
    "source": "མིག་སྣ་རྣ་བ་ཁ་ལྟེ་བ་བརྒྱད་དུ་རྣམ་རྒྱལ།",
    "target": "མིག་ སྣ་ རྣ་བ་ ཁ་ ལྟེ་བ་ བརྒྱད་ དུ་ རྣམ་རྒྱལ །"
  },
  {
    "source": "གཤིན་རྗེ་གཤེད།",
    "target": "གཤིན་རྗེ་གཤེད །"
  },
  {
    "source": "རྟ་མགྲིན།",
    "target": "རྟ་མགྲིན །"
  },
  {
    "source": "བགེགས་མཐར་བྱེད།",
    "target": "བགེགས་ མཐ ར་ བྱེད །"
  },
  {
    "source": "དབྱུག་སྔོན་ཅན།",
    "target": "དབྱུག་ སྔོན་ ཅན །"
  },
  {
    "source": "མི་གཡོ་བ།",
    "target": "མི་གཡོ་བ །"
  },
  {
    "source": "འདོད་རྒྱལ།",
    "target": "འདོད་རྒྱལ །"
  },
  {
    "source": "སྟོབས་པོ་ཆེ།",
    "target": "སྟོབས་པོ་ཆེ །"
  },
  {
    "source": "ཕུར་པའི་དབལ་གྱི་ནང་རྩེར་གནོད་མཛེས་ཐམས་ཅད་ཁྲོ་བོའི་ཆས་ཅན་ལྕགས་ཀྱུ་དང་ཞགས་པ་འཛིན་པ།",
    "target": "ཕུར་པ འི་ དབལ་ གྱི་ ནང་ རྩེ ར་ གནོད་ མཛེས་ ཐམས་ཅད་ ཁྲོ་བོ འི་ ཆས་ ཅན་ ལྕགས་ཀྱུ་ དང་ ཞགས་པ་ འཛིན་པ །"
  },
  {
    "source": "གཡོན་བརྐྱང་ཐམས་ཅད་མཐིང་གཙིཏྟ་རིན་པོ་ཆེའི་གུར་ཁྱིམ་དུ་ཟླ་བ་ལ་གསེར་གྱི་རྡོ་རྗེ་རྩེ་དགུ་པ་འཇའ་འོད་སྣ་ལྔའི་དབུས་ན་གནས་པ།",
    "target": "གཡོན་ བརྐྱང་ ཐམས་ཅད་ མཐིང་ག ཙིཏྟ་ རིན་པོ་ཆེ འི་ གུ ར་ ཁྱིམ་ དུ་ ཟླ་བ་ ལ་ གསེར་ གྱི་ རྡོ་རྗེ་ རྩེ་ དགུ་པ་ འཇའ་འོད་ སྣ་ ལྔ འི་ དབུས་ ན་ གནས་པ །"
  },
  {
    "source": "དེའི་གནས་སོ་སོའི་ལྷ་ལས་འོད་འཕྲོས་རྔ་ཡབ་གླིང་གི་པདྨ་འོད་ཀྱི་གཞལ་མེད་ཁང་སོགས་ཕྱོགས་བཅུའི་འཇིག་རྟེན་ན་སློབ་དཔོན་ཆེན་པོའི་སྐུ་གསུང་ཐུགས་ཀྱི་དཀོན་མཆོག་གསུམ་དུ་རྣམ་པར་རོལ་པ་ཐམས་ཅད་སྤྱན་དྲངས་པར་གྱུར་པར་བསམ་ཏེ།",
    "target": "དེ འི་ གནས་ སོ་ སོ འི་ ལྷ་ ལས་ འོད་ འཕྲོས་ རྔ་ཡབ་གླིང་ གི་ པདྨ་ འོད་ ཀྱི་ གཞལ་མེད་ཁང་ སོགས་ ཕྱོགས་ བཅུ འི་ འཇིག་རྟེན་ ན་ སློབ་དཔོན་ ཆེན་པོ འི་ སྐུ་གསུང་ཐུགས་ ཀྱི་ དཀོན་མཆོག་ གསུམ་ དུ་ རྣམ་པ ར་ རོལ་པ་ ཐམས་ཅད་ སྤྱན་ དྲངས་པ ར་ གྱུར་པ ར་ བསམ་ ཏེ །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "འདི་ནས་ཉི་མ་ལྷོ་ནུབ་མཚམས་ཤེད་ན།།",
    "target": "འདི་ ནས་ ཉི་མ་ ལྷོ་ ནུབ་ མཚམས་ ཤེད་ ན ། །"
  },
  {
    "source": "ཨོ་རྒྱན་སྤྲུལ་སྐུའི་ཞིང་ཁམས་རྔ་ཡབ་གླིང་།།",
    "target": "ཨོ་རྒྱན་ སྤྲུལ་སྐུ འི་ ཞིང་ཁམས་ རྔ་ ཡབ་ གླིང་ ། །"
  },
  {
    "source": "རཱཀྴ་མི་ཟན་རྣམས་ཀྱི་རྒྱལ་པོའི་ཁབ།།",
    "target": "རཱཀྴ་ མི་ ཟན་ རྣམས་ ཀྱི་ རྒྱལ་པོ འི་ ཁབ ། །"
  },
  {
    "source": "དཔལ་རི་པདྨ་འོད་ཀྱི་ཕོ་བྲང་དང་།།",
    "target": "དཔལ་ རི་ པདྨ་ འོད་ ཀྱི་ ཕོ་བྲང་ དང་ ། །"
  },
  {
    "source": "ཕྱོགས་བཅུའི་རྒྱལ་བའི་ཞིང་ཁམས་ཐམས་ཅད་ནས།།",
    "target": "ཕྱོགས་ བཅུ འི་ རྒྱལ་བ འི་ ཞིང་ཁམས་ ཐམས་ཅད་ ནས ། །"
  },
  {
    "source": "སྐུ་གསུང་ཐུགས་ཀྱི་རྣམ་འགྱུར་མི་ཟད་པའི།།",
    "target": "སྐུ་གསུང་ཐུགས་ ཀྱི་ རྣམ་འགྱུར་ མི་ ཟད་ པ འི ། །"
  },
  {
    "source": "རིག་འཛིན་ཆེན་པོ་པདྨ་འབྱུང་གནས་ལ།།",
    "target": "རིག་འཛིན་ ཆེན་པོ་ པདྨ་ འབྱུང་གནས་ ལ ། །"
  },
  {
    "source": "གསང་བའི་མཚན་གསོལ་གུ་རུ་དྲག་པོ་རྩལ།།",
    "target": "གསང་བ འི་ མཚན་ གསོལ་ གུ་རུ་ དྲག་པོ་ རྩལ ། །"
  },
  {
    "source": "མ་རུངས་གདུག་པ་འདུལ་ཕྱིར་གཤེགས་སུ་གསོལ།།",
    "target": "མ་རུངས་ གདུག་པ་ འདུལ་ ཕྱི ར་ གཤེགས་ སུ་ གསོལ ། །"
  },
  {
    "source": "རྣལ་འབྱོར་བར་ཆད་སེལ་ཕྱིར་གཤེགས་སུ་གསོལ།།",
    "target": "རྣལ་འབྱོར་ བར་ཆད་ སེལ་ ཕྱི ར་ གཤེགས་ སུ་ གསོལ ། །"
  },
  {
    "source": "དད་ལྡན་བྱིན་གྱིས་རློབ་ཕྱིར་གཤེགས་སུ་གསོལ།།",
    "target": "དད་ ལྡན་ བྱིན་ གྱིས་ རློབ་ ཕྱི ར་ གཤེགས་ སུ་ གསོལ ། །"
  },
  {
    "source": "དངོས་གྲུབ་རྣམ་གཉིས་སྩོལ་ཕྱིར་གཤེགས་སུ་གསོལ།།",
    "target": "དངོས་གྲུབ་ རྣམ་ གཉིས་ སྩོལ་ ཕྱི ར་ གཤེགས་ སུ་ གསོལ ། །"
  },
  {
    "source": "ཞེས་སྤྱན་དྲངས་ནས།",
    "target": "ཞེས་ སྤྱན་ དྲངས་ ནས །"
  },
  {
    "source": "སློབ་དཔོན་ཆེན་པོའི་སྐུ་རྒྱལ་བ་ཞི་ཁྲོའི་སངས་རྒྱས་ཐམས་ཅད་དུ་སྣང་བ།",
    "target": "སློབ་དཔོན་ ཆེན་པོ འི་ སྐུ་ རྒྱལ་བ་ ཞི་ ཁྲོ འི་ སངས་རྒྱས་ ཐམས་ཅད་ དུ་ སྣང་བ །"
  },
  {
    "source": "གསུང་གསང་སྔགས་རིག་སྔགས་གཟུངས་སྔགས་ཐམས་ཅད་དུ་གྲགས་པའི་ཡིག་འབྲུ་དམར་པོ།",
    "target": "གསུང་ གསང་སྔགས་རིག་སྔགས་ གཟུངས་ སྔགས་ ཐམས་ཅད་ དུ་ གྲགས་པ འི་ ཡིག་འབྲུ་ དམར་པོ །"
  },
  {
    "source": "ཐུགས་ཏིང་ངེ་འཛིན་ཕྱག་རྒྱ་ཐམས་ཅད་དུ་འཆར་བ།",
    "target": "ཐུགས་ ཏིང་ངེ་འཛིན་ ཕྱག་རྒྱ་ ཐམས་ཅད་ དུ་ འཆར་བ །"
  },
  {
    "source": "སྟེང་ནས་ཆར་བབས་པ་ལྟ་བུ།",
    "target": "སྟེང་ ནས་ ཆར་ བབས་པ་ ལྟ་བུ །"
  },
  {
    "source": "འོག་ནས་ས་རླངས་ཐོན་པ་ལྟ་བུ།",
    "target": "འོག་ ནས་ ས་ རླངས་ ཐོན་པ་ ལྟ་བུ །"
  },
  {
    "source": "བར་ནས་བུ་ཡུག་འཚུབས་པ་ལྟ་བུར་ནམ་མཁའ་ས་གཞི་བར་སྣང་ཐམས་ཅད་མེར་མེར་ཡོམ་ཡོམ་ཤིག་ཤིག་བྱོན་ནས་བདག་གི་ལུས་ལྷར་གསལ་བ་དང་།",
    "target": "བར་ ནས་ བུ་ ཡུག་ འཚུབས་པ་ ལྟ་བུ ར་ ནམ་མཁའ་ ས་གཞི་ བར་སྣང་ ཐམས་ཅད་ མེ ར་ མེ ར་ ཡོམ་ ཡོམ་ ཤིག་ ཤིག་ བྱོན་ ནས་ བདག་ གི་ ལུས་ ལྷ ར་ གསལ་བ་ དང་ །"
  },
  {
    "source": "ངག་སྔགས་སུ་གསལ་བ་དང་།",
    "target": "ངག་ སྔགས་ སུ་ གསལ་བ་ དང་ །"
  },
  {
    "source": "ཡིད་ཕྱག་རྒྱར་གསལ་བ་ལ་རིམ་རིམ་ཐིམ་པར་བསམ་ཏེ།",
    "target": "ཡིད་ ཕྱག་ རྒྱ ར་ གསལ་བ་ ལ་ རིམ་ རིམ་ ཐིམ་པ ར་ བསམ་ ཏེ །"
  },
  {
    "source": "ཨོཾ་ཨཱཿཧཱུྃ་ཨརྩིག་ནིརྩིག་ན་མོ་བྷ་ག་ཝ་ཏེ་བཛྲ་ཀཱི་ལི་ཀཱི་ལ་ཡ།",
    "target": "ཨོཾ་ ཨཱཿ ཧཱུྃ་ ཨརྩིག་ ནིརྩིག་ ན་ མོ་ བྷ་ག་ ཝ་ ཏེ་ བཛྲ་ ཀཱི་ ལི་ ཀཱི་ལ་ཡ །"
  },
  {
    "source": "ཀཱ་ཡ་སིདྡྷི་ཨོཾ།",
    "target": "ཀཱ་ཡ་ སིདྡྷི་ ཨོཾ །"
  },
  {
    "source": "ཝཀྐ་སིདྡྷི་ཨཱཿཙིཏྟ་སིདྡྷི་ཧཱུྃ།",
    "target": "ཝཀྐ་ སིདྡྷི་ ཨཱཿ ཙིཏྟ་ སིདྡྷི་ ཧཱུྃ །"
  },
  {
    "source": "ཞེས་ཛབ྄་ཉེར་གཅིག་གམ་བདུན་ཅིས་ཀྱང་བཟླའོ།།",
    "target": "ཞེས་ ཛབ྄་ ཉེར་ གཅིག་ གམ་ བདུན་ ཅི ས་ ཀྱང་ བཟླ འོ ། །"
  },
  {
    "source": "དེ་ནས་དབང་སྒྲུབ་ལྷ་ལྔ་ལ་གདུང་ཤུགས་དྲག་པོས་གསོལ་བ་འདི་ལྟར་གདབ་སྟེ།",
    "target": "དེ་ ནས་ དབང་ སྒྲུབ་ ལྷ་ ལྔ་ ལ་ གདུང་ཤུགས་ དྲག་པོ ས་ གསོལ་བ་ འདི་ ལྟ ར་ གདབ་ སྟེ །"
  },
  {
    "source": "ཀྱེ།",
    "target": "ཀྱེ །"
  },
  {
    "source": "དུས་གསུམ་སངས་རྒྱས་ཐམས་ཅད་འདུས་པའི་རྗེ།།",
    "target": "དུས་གསུམ་སངས་རྒྱས་ ཐམས་ཅད་ འདུས་པ འི་ རྗེ ། །"
  },
  {
    "source": "འོད་གསལ་ལྷུན་གྲུབ་སྐྱེ་འགྲོ་ཡོངས་ཀྱི་མགོན།།",
    "target": "འོད་གསལ་ ལྷུན་གྲུབ་ སྐྱེ་འགྲོ་ ཡོངས་ ཀྱི་ མགོན ། །"
  },
  {
    "source": "སྐྱེ་འཆི་མེད་པ་རྡོ་རྗེ་ལྟ་བུའི་སྐུ།།",
    "target": "སྐྱེ་འཆི་ མེད་པ་ རྡོ་རྗེ་ ལྟ་བུ འི་ སྐུ ། །"
  },
  {
    "source": "མཉམ་པ་མེད་པའི་ཆེ་མཆོག་ཧེ་རུ་ཀ།",
    "target": "མཉམ་པ་ མེད་པ འི་ ཆེ་མཆོག་ ཧེ་རུ་ཀ །"
  },
  {
    "source": "འགྲོ་མགོན་བླ་མ་ཁྱེད་ལ་སྐྱབས་སུ་མཆི།།",
    "target": "འགྲོ་མགོན་ བླ་མ་ ཁྱེད་ ལ་ སྐྱབས་ སུ་ མཆི ། །"
  },
  {
    "source": "གསོལ་བ་འདེབས་སོ་གུ་རུ་རིན་པོ་ཆེ།།",
    "target": "གསོལ་བ་ འདེབས་ སོ་ གུ་རུ་ རིན་པོ་ཆེ ། །"
  },
  {
    "source": "ཐུགས་རྗེས་གཟིགས་ཤིག་ཨོ་རྒྱན་སྤྲུལ་པའི་སྐུ།།",
    "target": "ཐུགས་རྗེ ས་ གཟིགས་ ཤིག་ ཨོ་རྒྱན་ སྤྲུལ་པ འི་ སྐུ ། །"
  },
  {
    "source": "བདག་ལ་དབང་བསྐུར་བྱིན་གྱིས་བརླབ་ཏུ་གསོལ།།",
    "target": "བདག་ ལ་ དབང་ བསྐུར་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "དེ་བཞིན་ཚིག་རྐང་དང་པོ་དང་།",
    "target": "དེ་ བཞིན་ ཚིག་ རྐང་ དང་པོ་ དང་ །"
  },
  {
    "source": "བཞི་པ་འདོན་པ་ཅུང་ཟད་བསྒྱུར་བ་རིགས་ལྔ་ཀ་ལ་ཤེས་པར་བྱ་སྟེ།",
    "target": "བཞི་པ་ འདོན་པ་ ཅུང་ཟད་ བསྒྱུར་བ་ རིགས་ ལྔ་ ཀ་ ལ་ ཤེས་པ ར་ བྱ་ སྟེ །"
  },
  {
    "source": "སྐུ་མཆོག་འགྱུར་མེད་བུདྡྷ་ཐོད་ཕྲེང་རྩལ།།",
    "target": "སྐུ་ མཆོག་ འགྱུར་མེད་ བུདྡྷ་ ཐོད་ ཕྲེང་ རྩལ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "མཉམ་པ་མེད་པའི་བུདྡྷ་ཧེ་རུ་ཀ།",
    "target": "མཉམ་པ་ མེད་པ འི་ བུདྡྷ་ ཧེ་རུ་ཀ །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "གསུང་མཆོག་འགག་མེད་པདྨ་ཐོད་ཕྲེང་རྩལ།།",
    "target": "གསུང་ མཆོག་ འགག་མེད་ པདྨ་ ཐོད་ཕྲེང་ རྩལ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "མཉམ་པ་མེད་པའི་པདྨ་ཧེ་རུ་ཀ།",
    "target": "མཉམ་པ་ མེད་པ འི་ པདྨ་ ཧེ་རུ་ཀ །"
  },
  {
    "source": "ཐུགས་མཆོག་དྲི་མེད་བཛྲ་ཐོད་ཕྲེང་རྩལ།།",
    "target": "ཐུགས་ མཆོག་ དྲི་མེད་ བཛྲ་ ཐོད་ ཕྲེང་ རྩལ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "མཉམ་པ་མེད་པའི་བཛྲ་ཧེ་རུ་ཀ།",
    "target": "མཉམ་པ་ མེད་པ འི་ བཛྲ་ཧེ་རུ་ཀ །"
  },
  {
    "source": "ཡོན་ཏན་ཀུན་རྫོགས་རཏྣ་ཐོད་ཕྲེང་རྩལ།",
    "target": "ཡོན་ཏན་ ཀུན་ རྫོགས་ རཏྣ་ ཐོད་ཕྲེང་ རྩལ །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "མཉམ་པ་མེད་པའི་རཏྣ་ཧེ་རུ་ཀ།",
    "target": "མཉམ་པ་ མེད་པ འི་ རཏྣ་ ཧེ་རུ་ཀ །"
  },
  {
    "source": "ཕྲིན་ལས་ཐོགས་མེད་ཀརྨ་ཐོད་ཕྲེང་རྩལ།",
    "target": "ཕྲིན་ལས་ ཐོགས་མེད་ ཀརྨ་ ཐོད་ ཕྲེང་ རྩལ །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "མཉམ་པ་མེད་པའི་ཀརྨ་ཧེ་རུ་ཀ།",
    "target": "མཉམ་པ་ མེད་པ འི་ ཀརྨ་ ཧེ་རུ་ཀ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "དབང་སྒྲུབ་ཀྱི་ལྷ་ཚོགས་ཐམས་ཅད་སྙོམས་པར་ཞུགས་པས་བདེ་བ་རྒྱས་ཏེ་སྦྱོར་མཚམས་ནས་བྱང་ཆུབ་ཀྱི་སེམས་དཀར་དམར་འདྲེས་པ་དཔག་ཏུ་མེད་པ་བབས།",
    "target": "དབང་ སྒྲུབ་ ཀྱི་ ལྷ་ཚོགས་ ཐམས་ཅད་ སྙོམས་པ ར་ ཞུགས་པ ས་ བདེ་བ་ རྒྱས་ ཏེ་ སྦྱོར་ མཚམས་ ནས་ བྱང་ཆུབ་ ཀྱི་ སེམས་ དཀར་དམར་ འདྲེས་པ་ དཔག་ ཏུ་ མེད་པ་ བབས །"
  },
  {
    "source": "བདག་གིས་སྤྱི་བོ་ནས་བྱེ་མ་ལ་ཆུ་བཏབ་པ་ལྟ་བུར་ཞུགས།",
    "target": "བདག་ གིས་ སྤྱི་བོ་ ནས་ བྱེ་མ་ ལ་ ཆུ་ བཏབ་པ་ ལྟ་བུ ར་ ཞུགས །"
  },
  {
    "source": "སྤྱི་བོ་གང་།",
    "target": "སྤྱི་བོ་ གང་ །"
  },
  {
    "source": "ལུས་ཀྱི་དྲི་མ་དགབུམ་པའི་དབང་ཐོབ།",
    "target": "ལུས་ ཀྱི་ དྲི་མ་ དག བུམ་པ འི་ དབང་ ཐོབ །"
  },
  {
    "source": "མགྲིན་པ་གང་།",
    "target": "མགྲིན་པ་ གང་ །"
  },
  {
    "source": "ངག་གི་དྲི་མ་དགགསང་བའི་དབང་ཐོབ།",
    "target": "ངག་ གི་ དྲི་མ་ དག གསང་བ འི་ དབང་ ཐོབ །"
  },
  {
    "source": "སྙིང་ག་གང་།",
    "target": "སྙིང་ག་ གང་ །"
  },
  {
    "source": "ཡིད་ཀྱི་དྲི་མ་དགདབང་གསུམ་པ་ཐོབ།",
    "target": "ཡིད་ ཀྱི་ དྲི་མ་ དག དབང་ གསུམ་པ་ ཐོབ །"
  },
  {
    "source": "ལྟེ་བ་གང་།",
    "target": "ལྟེ་བ་ གང་ །"
  },
  {
    "source": "སྒོ་གསུམ་ཐ་དད་དུ་འཛིན་པའི་དྲི་མ་དགདབང་བཞི་པ་ཐོབ།",
    "target": "སྒོ་ གསུམ་ ཐ་ དད་ དུ་ འཛིན་པ འི་ དྲི་མ་ དག དབང་ བཞི་པ་ ཐོབ །"
  },
  {
    "source": "ལུས་ཐམས་ཅད་གང་བའི་རྒྱུན་སྤྱི་བོར་ལུད་པས་རལ་པ་གྱེན་དུ་བརྫེས་པའི་དབུས་སུ་སྣང་བ་མཐའ་ཡས་མཆོག་གི་སྤྲུལ་པའི་སྐུའི་ཆ་ལུགས་ཅན་དུ་གྱུར་",
    "target": "ལུས་ ཐམས་ཅད་ གང་བ འི་ རྒྱུན་ སྤྱི་བོ ར་ ལུད་པ ས་ རལ་པ་ གྱེན་ དུ་ བརྫེས་པ འི་ དབུས་ སུ་ སྣང་བ་ མཐའ་ཡས་ མཆོག་ གི་ སྤྲུལ་པ འི་ སྐུ འི་ ཆ་ལུགས་ ཅན་ དུ་ གྱུར་"
  },
  {
    "source": "པར་བསམ་ཏེ་བསྐྱེད་རིམ་ལ་ཇི་སྲིད་མི་སྐྱོའི་བར་དུ་བསྒོམ།",
    "target": "པར་ བསམ་ ཏེ་ བསྐྱེད་རིམ་ ལ་ ཇི་སྲིད་ མི་ སྐྱོ འི་ བར་ དུ་ བསྒོམ །"
  },
  {
    "source": "སྐྱོ་ན།",
    "target": "སྐྱོ་ ན །"
  },
  {
    "source": "ཨོཾ་ཨཱཿཧཱུྃ་ཨརྩིག་ནིརྩིག་ན་མོ་བྷ་ག་ཝ་ཏེ་བཛྲ་ཀཱི་ལི་ཀཱི་ལ་ཡ།",
    "target": "ཨོཾ་ ཨཱཿ ཧཱུྃ་ ཨརྩིག་ ནིརྩིག་ ན་ མོ་ བྷ་ག་ ཝ་ ཏེ་ བཛྲ་ ཀཱི་ ལི་ ཀཱི་ལ་ཡ །"
  },
  {
    "source": "ཞེས་པ་བཟླ།",
    "target": "ཞེས་ པ་ བཟླ །"
  },
  {
    "source": "དེ་ལ་སྐྱོ་ན་སྔར་བཞིན་སྐུ་གསུང་ཐུགས་ཀྱི་ལྷ་ཚོགས་སྤྱན་དྲངས་ཤིང་བསྟིམ་པ་ཡང་ཡང་བྱ།",
    "target": "དེ་ ལ་ སྐྱོ་ ན་ སྔ ར་ བཞིན་ སྐུ་གསུང་ཐུགས་ ཀྱི་ ལྷ་ཚོགས་ སྤྱན་ དྲངས་ ཤིང་ བསྟིམ་པ་ ཡང་ ཡང་ བྱ །"
  },
  {
    "source": "བསྟིམ་ཐེབ་རེ་རེ་ལ་ལུས་གཟི་བརྗིད།",
    "target": "བསྟིམ་ ཐེབ་ རེ་རེ་ ལ་ ལུས་ གཟི་བརྗིད །"
  },
  {
    "source": "ངག་ནུས་པ།",
    "target": "ངག་ ནུས་པ །"
  },
  {
    "source": "སེམས་ཏིང་ངེ་འཛིན་རྩལ་ཇེ་ཆེར་འགྲོ་བར་བསམ་མོ།།",
    "target": "སེམས་ ཏིང་ངེ་འཛིན་ རྩལ་ ཇེ་ ཆེ ར་ འགྲོ་བ ར་ བསམ་ མོ ། །"
  },
  {
    "source": "འདི་ནི་སྟོད་ལས་སུ་བཞག་སྟེ་བྱང་ཆུབ་སྒྲུབ་པའི་ལམ་ངོ་མའོ།།",
    "target": "འདི་ ནི་ སྟོད་ ལས་ སུ་ བཞག་ སྟེ་ བྱང་ཆུབ་ སྒྲུབ་པ འི་ ལམ་ ངོ་མ འོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "རང་གི་འོག་ཏུ་བྲུབ་ཁུང་ལྕགས་བསྲེགས་ཀྱི་ཁང་སྒྲོམ་ནག་ལ་གཏིང་རིང་བ་ཞིག་ཏུ་བསམ།",
    "target": "རང་ གི་ འོག་ ཏུ་ བྲུབ་ཁུང་ ལྕགས་ བསྲེགས་ ཀྱི་ ཁང་སྒྲོམ་ ནག་ ལ་ གཏིང་ རིང་བ་ ཞིག་ ཏུ་ བསམ །"
  },
  {
    "source": "ཁྲོ་བོ་བཅུས་སྡེ་བརྒྱད་དྲེགས་པ་ཅན་རྣམས་བཀུགདེ་དག་གཟིར་བས་བདག་གི་བྲན་དུ་ཁས་བླངས་པར་བསམ་ལ།",
    "target": "ཁྲོ་བོ་ བཅུས་ སྡེ་ བརྒྱད་ དྲེགས་པ་ ཅན་ རྣམས་ བཀུག དེ་ དག་ གཟིར་བ ས་ བདག་ གི་ བྲན་ དུ་ ཁ ས་ བླངས་པ ར་ བསམ་ ལ །"
  },
  {
    "source": "ཡིད་ཨ་ཡ་མ་དུ་རུ་ཙ་ཤ་ན་ཕྱུང་སྟེ་ཕྲལ།",
    "target": "ཡིད་ ཨ་ཡ་ མ་ དུ་ རུ་ ཙ་ ཤ་ ན་ ཕྱུང་ སྟེ་ ཕྲལ །"
  },
  {
    "source": "ལུས་བདག་གིས་ཅི་བསྒོ་བའི་ལས་བྱེད་པར་བསམ་ལ།",
    "target": "ལུས་ བདག་ གིས་ ཅི་ བསྒོ་བ འི་ ལས་ བྱེད་པ ར་ བསམ་ ལ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "དེ་དག་གིས་བདག་ལ་སྔ་དགྲ་ལག་ལ་བདར་བ།",
    "target": "དེ་ དག་ གིས་ བདག་ ལ་ སྔ་ དགྲ་ ལག་ ལ་ བདར་བ །"
  },
  {
    "source": "ད་དགྲ་དངོས་སུ་བྱེད་པ།",
    "target": "ད་ དགྲ་ དངོས་ སུ་ བྱེད་པ །"
  },
  {
    "source": "ཕྱི་དགྲ་ཡིད་ལ་སེམས་པ།",
    "target": "ཕྱི་དགྲ་ ཡིད་ ལ་ སེམས་ པ །"
  },
  {
    "source": "ཐོག་ཏུ་འགེལ་ནུས་པའི་གནོད་བྱེད་གདོན་བགེགས་དགྲ་ཅི་ཡོད་པ་ཐམས་ཅད་ལྕགས་ཀྱུས་རང་དབང་བྲལ་བར་བཀུགཞགས་པས་ལུས་བཅིངས།",
    "target": "ཐོག་ ཏུ་ འགེལ་ ནུས་པ འི་ གནོད་ བྱེད་ གདོན་ བགེགས་ དགྲ་ ཅི་ ཡོད་པ་ ཐམས་ཅད་ ལྕགས་ཀྱུ ས་ རང་དབང་ བྲལ་བ ར་ བཀུག ཞགས་པ ས་ ལུས་ བཅིངས །"
  },
  {
    "source": "ནུས་པས་ངགཏིང་ངེ་འཛིན་གྱིས་སེམས།",
    "target": "ནུས་པ ས་ ངག ཏིང་ངེ་འཛིན་ གྱིས་ སེམས །"
  },
  {
    "source": "མཐུ་རྩལ་གྱིས་སྐྱོབ་བྱེད་ལྷ་ཐམས་ཅད་བཅིངས་ནས་གཤེད་མས་བཙོན་ཁྲིད་པ་བཞིན་བྲུབ་ཁུང་དུ་བཅུགདེ་ལ་རང་གི་ཐུགས་ཀ་ནས་འོད་ཟེར་ལྕགས་ཀྱུ་ལྟ་བུར་འཕྲོས་པས་སྲུང་བ་བྲལ།",
    "target": "མཐུ་རྩལ་ གྱིས་ སྐྱོབ་ བྱེད་ ལྷ་ ཐམས་ཅད་ བཅིངས་ ནས་ གཤེད་མ ས་ བཙོན་ ཁྲིད་པ་ བཞིན་ བྲུབ་ ཁུང་ དུ་ བཅུག དེ་ ལ་ རང་ གི་ ཐུགས་ཀ་ ནས་ འོད་ཟེར་ ལྕགས་ཀྱུ་ ལྟ་བུ ར་ འཕྲོས་པ ས་ སྲུང་ བ་ བྲལ །"
  },
  {
    "source": "འདས་པའི་སྐྱོབ་བྱེད་བསྡུས་ནས་བདག་ལ་བསྟིམ།",
    "target": "འདས་པ འི་ སྐྱོབ་ བྱེད་ བསྡུས་ ནས་ བདག་ ལ་ བསྟིམ །"
  },
  {
    "source": "འཇིག་རྟེན་པའི་ལྷ་སྙིང་པོའི་མཐར་ངོས་ཟིན་ན་དེ་ཀའི་མིང་ངམ་གནས་སྲོགམ་ཟིན་ན་ཏྲིག་ནན་སྙིང་ལ་ཧུར་ཐུམ་ཛཿཞེས་གཟིར་བས་སྐྱོབ་བྱེད་དེ་བརྒྱལ་ཞིང་འབོག་ནས་དྲན་པ་ཉམས།",
    "target": "འཇིག་རྟེན་པ འི་ ལྷ་ སྙིང་པོ འི་ མཐ ར་ ངོས་ ཟིན་ ན་ དེ་ ཀ འི་ མིང་ ངམ་ གནས་ སྲོག མ་ ཟིན་ ན་ ཏྲིག་ ནན་ སྙིང་ ལ་ ཧུ ར་ ཐུམ་ ཛཿ ཞེས་ གཟིར་བ ས་ སྐྱོབ་ བྱེད་ དེ་ བརྒྱལ་ ཞིང་ འབོག་ ནས་ དྲན་པ་ ཉམས །"
  },
  {
    "source": "དེ་ནས་རྩ་བའི་ཤམ་བུར་གནོད་བྱེད་ཐམས་ཅད་མཱ་ར་ཡ་ཞེས་བཅུག་པས།",
    "target": "དེ་ ནས་ རྩ་བ འི་ ཤམ་བུ ར་ གནོད་ བྱེད་ ཐམས་ཅད་ མཱ་ར་ཡ་ ཞེས་ བཅུག་པ ས །"
  },
  {
    "source": "བདག་ཉིད་རྡོ་རྗེ་ཕུར་པར་གསལ་བ་དེ་ནམ་མཁའ་ལ་འགྱིང་ཞིང་བསྒྲིལ་བས།",
    "target": "བདག་ ཉིད་ རྡོ་རྗེ་ཕུར་པ ར་ གསལ་བ་ དེ་ ནམ་མཁའ་ ལ་ འགྱིང་ ཞིང་ བསྒྲིལ་བ ས །"
  },
  {
    "source": "ཉམས་པ་དེ་གཟིར་བས་ཁབ་ལེན་དང་འཕྲད་པའི་ལྕགས་བཞིན་ཚེ་རྟེན་འབྱུང་བའི་དྭངས་མ་ཨ།",
    "target": "ཉམས་པ་ དེ་ གཟིར་བ ས་ ཁབ་ ལེན་ དང་ འཕྲད་པ འི་ ལྕགས་ བཞིན་ ཚེ་ རྟེན་ འབྱུང་བ འི་ དྭངས་མ་ ཨ །"
  },
  {
    "source": "སྲོག་རྟེན་རྣམ་ཤེས་ནྲྀའི་རྣམ་པར་གནས་པ་དེ་སོ་སོའི་སྤྱི་བོ་ནས་ཐོན་ཕུར་པའི་དབལ་དུ་ཞུགས་པས་ཚེ་རྟེན་བདག་ལ་ཐིམ།",
    "target": "སྲོག་ རྟེན་ རྣམ་ཤེས་ ནྲྀ འི་ རྣམ་པ ར་ གནས་པ་ དེ་ སོ་སོ འི་ སྤྱི་བོ་ ནས་ ཐོན་ ཕུར་པ འི་ དབལ་ དུ་ ཞུགས་པ ས་ ཚེ་ རྟེན་ བདག་ ལ་ ཐིམ །"
  },
  {
    "source": "སྲོག་རྟེན་རྡོ་རྗེ་ཕག་མོའི་བྷ་གའི་རྡུལ་གྱིས་དུག་གསུམ་བཀྲུས་པས་ཧཱུྃ་ཡེ་ཤེས་ཀྱི་རང་བཞིན་དེ་ཉིད་ཀྱི་བྷ་གར་སངས་རྒྱས།",
    "target": "སྲོག་ རྟེན་ རྡོ་རྗེ་ཕག་མོ འི་ བྷ་ག འི་ རྡུལ་ གྱིས་ དུག་ གསུམ་ བཀྲུས་པ ས་ ཧཱུྃ་ ཡེ་ཤེས་ ཀྱི་ རང་བཞིན་ དེ་ ཉིད་ ཀྱི་ བྷ་ གར་ སངས་ རྒྱས །"
  },
  {
    "source": "རྡོ་རྗེ་ཕུར་པ་དྲག་པོའི་ཐོག་ལྷུང་བ་ལྟར་དེ་དག་གི་སྙིང་གར་བབས་པས་མར་ལ་ལྕགས་བསྲེགས་བསུར་བ་ལྟ་བུར་ཚིར་ཚིར་ཞུ་ཞིང་ཁོལ།",
    "target": "རྡོ་རྗེ་ཕུར་པ་ དྲག་པོ འི་ ཐོག་ ལྷུང་བ་ ལྟ ར་ དེ་ དག་ གི་ སྙིང་ག ར་ བབས་པ ས་ མར་ ལ་ ལྕགས་ བསྲེགས་ བསུ ར་བ་ ལྟ་བུ ར་ ཚིར་ ཚི ར་ ཞུ་ ཞིང་ ཁོལ །"
  },
  {
    "source": "གཞོབ་ཏུ་ཐུ་ལུ་ལུ་ཚིག་པའི་མཐར་རྡུལ་ཙམ་ཡང་མི་དམིགས་པར་བསམ་ཏེ།",
    "target": "གཞོབ་ ཏུ་ ཐུ་ལུ་ལུ་ ཚིག་པ འི་ མཐ ར་ རྡུལ་ ཙམ་ ཡང་ མི་ དམིགས་པ ར་ བསམ་ ཏེ །"
  },
  {
    "source": "རྫོགས་པ་ཆེན་པོའི་ཀློང་དུ་མཉམ་པར་གཞགལངས་པའི་དུས་དགེ་བ་བསྔོ།",
    "target": "རྫོགས་པ་ ཆེན་པོ འི་ ཀློང་ དུ་ མཉམ་པ ར་ གཞག ལངས་པ འི་ དུས་ དགེ་བ་ བསྔོ །"
  },
  {
    "source": "ཚེས་བཅུ་ལ་སོགས་པའི་ཚེ་མཆོད་པ་དང་།",
    "target": "ཚེས་ བཅུ་ ལ་ སོགས་པ འི་ ཚེ་ མཆོད་པ་ དང་ །"
  },
  {
    "source": "གཞན་རྗེས་སུ་འཛིན་ན།",
    "target": "གཞན་ རྗེས་ སུ་ འཛིན་ ན །"
  },
  {
    "source": "གཏོར་མ་ལ་ཙཀླི་བཙུག་པ་སྐུ་རྟེན།",
    "target": "གཏོར་མ་ ལ་ ཙཀླི་ བཙུག་ པ་ སྐུ་རྟེན །"
  },
  {
    "source": "ཐོད་པར་བདུད་རྩི་ཨ་མྲྀ་ཏ་གསུང་རྟེན་རྡོ་རྗེ་རྩེ་དགུ་ཐུགས་རྟེན།",
    "target": "ཐོད་པ ར་ བདུད་རྩི་ ཨ་མྲྀ་ཏ་ གསུང་རྟེན་ རྡོ་རྗེ་ རྩེ་ དགུ་ ཐུགས་རྟེན །"
  },
  {
    "source": "བུམ་པ་ཡོན་ཏན།",
    "target": "བུམ་པ་ ཡོན་ཏན །"
  },
  {
    "source": "ཉ་བོ་སྡེ་བརྒྱད་ཀྱི་གཏོར་མ།",
    "target": "ཉ་བོ་ སྡེ་ བརྒྱད་ ཀྱི་ གཏོར་མ །"
  },
  {
    "source": "རྡོ་རྗེ་ཕུར་པ་དང་བཅས་པ་ཕྲིན་ལས་ཀྱེ་རྟེན་དུ་བཤམས།",
    "target": "རྡོ་རྗེ་ཕུར་པ་ དང་ བཅས་པ་ ཕྲིན་ ལ ས་ ཀྱེ་ རྟེན་ དུ་ བཤམས །"
  },
  {
    "source": "མཆོད་རྫས་ཚོགས་གཏེར་གྱིས་མཐའ་བསྐོར།",
    "target": "མཆོད་རྫས་ ཚོགས་ གཏེར་ གྱིས་ མཐའ་ བསྐོར །"
  },
  {
    "source": "བདག་བསྐྱེད་བྱས་ནས་མདུན་བསྐྱེད་སྐུ་རྟེན་དྲག་པོ་རྒྱན་བཅས།",
    "target": "བདག་ བསྐྱེད་ བྱས་ ནས་ མདུན་ བསྐྱེད་ སྐུ་རྟེན་ དྲག་པོ་ རྒྱན་ བཅས །"
  },
  {
    "source": "གསུང་རྟེན་ཉི་ཟླ་གའུ་ཁ་སྦྱོར་གྱི་དབུས་སུ་སྔགས་ཕྲེང་།",
    "target": "གསུང་རྟེན་ ཉི་ཟླ་ གའུ་ ཁ་ སྦྱོར་ གྱི་ དབུས་ སུ་ སྔགས་ ཕྲེང་ །"
  },
  {
    "source": "ཐུགས་རྟེན་ཟླ་བ་རྡོ་རྗེ།",
    "target": "ཐུགས་རྟེན་ ཟླ་བ་ རྡོ་རྗེ །"
  },
  {
    "source": "བུམ་པ་དབང་སྒྲུབ་ལྷ་ལྔ།",
    "target": "བུམ་པ་ དབང་ སྒྲུབ་ ལྷ་ ལྔ །"
  },
  {
    "source": "ཕུར་པའང་དྲག་པོ་རྒྱན་ཅན་དུ་བསྐྱེད།",
    "target": "ཕུར་པ འང་ དྲག་པོ་ རྒྱན་ཅན་ དུ་ བསྐྱེད །"
  },
  {
    "source": "སྤྱན་དྲངས་སོ་སོར་བསྟིམ།",
    "target": "སྤྱན་ དྲངས་ སོ་སོ ར་ བསྟིམ །"
  },
  {
    "source": "ལྷ་རྫས་མེ་ཏོག་ཀུན་གྱིས་ནམ་མཁའ་བཀང་།།",
    "target": "ལྷ་རྫས་ མེ་ཏོག་ ཀུན་ གྱིས་ ནམ་མཁའ་ བཀང་ ། །"
  },
  {
    "source": "དྲི་ཞིམ་བདུག་སྤོས་བསྲེག་པས་ས་གཞི་བཀང་།།",
    "target": "དྲི་ཞིམ་ བདུག་སྤོས་ བསྲེག་པ ས་ ས་གཞི་ བཀང་ ། །"
  },
  {
    "source": "སྣང་གསལ་འོད་ཟེར་ཕྱོགས་བཅུའི་མཐར་འབྲེལ་བ།།",
    "target": "སྣང་གསལ་ འོད་ཟེར་ ཕྱོགས་ བཅུ འི་ མཐ ར་ འབྲེལ་བ ། །"
  },
  {
    "source": "རིག་འཛིན་ཆེན་པོ་ཁྱོད་ལ་མཆོད་པར་འབུལ།།",
    "target": "རིག་འཛིན་ ཆེན་པོ་ ཁྱོད་ ལ་ མཆོད་པ ར་ འབུལ ། །"
  },
  {
    "source": "སིམ་སྐྱེད་བདུད་རྩི་བྱུགས་པའི་ཆུ་འཛིན་གཡོས།།",
    "target": "སིམ་ སྐྱེད་ བདུད་རྩི་ བྱུགས་པ འི་ ཆུ་ འཛིན་ གཡོས ། །"
  },
  {
    "source": "བདའ་དགུའི་ཞལ་ཟས་ཐམས་ཅད་ཆར་དུ་བབས།།",
    "target": "བདའ་ དགུ འི་ ཞལ་ཟས་ ཐམས་ཅད་ ཆར་ དུ་ བབས ། །"
  },
  {
    "source": "སྙན་པའི་འབྲུག་སྒྲ་འུར་འུར་སྒྲོག་པ་རྣམས།།",
    "target": "སྙན་པ འི་ འབྲུག་ སྒྲ་ འུར་འུར་ སྒྲོག་པ་ རྣམས ། །"
  },
  {
    "source": "རིག་འཛིན་ཆེན་པོ་ཁྱོད་ལ་མཆོད་པར་འབུལ།།",
    "target": "རིག་འཛིན་ ཆེན་པོ་ ཁྱོད་ ལ་ མཆོད་པ ར་ འབུལ ། །"
  },
  {
    "source": "མཛེས་མས་བྲོ་བརྡུངས་སྙན་པའི་གླུ་བླངས་མཐར།།",
    "target": "མཛེས་མ ས་ བྲོ་ བརྡུངས་ སྙན་པ འི་ གླུ་ བླངས་ མཐ ར ། །"
  },
  {
    "source": "དྲི་ཞིམ་ངད་འགྱེད་མ་མཆུའི་སྦྲང་སྦྱིན་ནས།།",
    "target": "དྲི་ཞིམ་ ངད་ འགྱེད་ མ་ མཆུ འི་ སྦྲང་ སྦྱིན་ ནས ། །"
  },
  {
    "source": "རེག་མཐར་བདེ་བ་བྷ་གས་སྟོབ་པ་རྣམས།།",
    "target": "རེག་ མཐ ར་ བདེ་བ་ བྷ་ ག ས་ སྟོབ་པ་ རྣམས ། །"
  },
  {
    "source": "རིག་འཛིན་ཆེན་པོ་ཁྱེད་ལ་མཆོད་པར་འབུལ།།",
    "target": "རིག་འཛིན་ ཆེན་པོ་ ཁྱེད་ ལ་ མཆོད་པ ར་ འབུལ ། །"
  },
  {
    "source": "མྱོས་བྱེད་དཔའ་བོའི་དམ་རྫས་ཕུད་ཆེན་འཐོར།།",
    "target": "མྱོས་བྱེད་ དཔའ་བོ འི་ དམ་རྫས་ ཕུད་ ཆེན་ འཐོར ། །"
  },
  {
    "source": "སྣང་སྲིད་མ་མོའི་མཆོད་རྫས་རཀྟ་སྒྲེང་།།",
    "target": "སྣང་སྲིད་ མ་མོ འི་ མཆོད་རྫས་ རཀྟ་ སྒྲེང་ ། །"
  },
  {
    "source": "ཐུན་མོངས་མཉེས་པའི་བ་ལིཾ་ཆེར་བཤམས་པ།།",
    "target": "ཐུན་ མོངས་ མཉེས་པ འི་ བ་ ལིཾ་ ཆེ ར་ བཤམས་པ ། །"
  },
  {
    "source": "རིག་འཛིན་ཆེན་པོ་ཁྱོད་ལ་མཆོད་པར་འབུལ།།",
    "target": "རིག་འཛིན་ ཆེན་པོ་ ཁྱོད་ ལ་ མཆོད་པ ར་ འབུལ ། །"
  },
  {
    "source": "དེ་ནས་བསྟོད་པ་ནི།",
    "target": "དེ་ ནས་ བསྟོད་པ་ ནི །"
  },
  {
    "source": "སྣང་བ་མཐའ་ཡས་སྐུ་ཡི་འཕྲོ་འདུ་ལས།།",
    "target": "སྣང་བ་ མཐའ་ཡས་ སྐུ་ ཡི་ འཕྲོ་ འདུ་ ལ ས ། །"
  },
  {
    "source": "བདེ་གཤེགས་འདུས་པའི་ཁྲོ་རྒྱལ་དྲག་པོ་རྩལ།།",
    "target": "བདེ་གཤེགས་ འདུས་པ འི་ ཁྲོ་རྒྱལ་ དྲག་པོ་ རྩལ ། །"
  },
  {
    "source": "མ་རུངས་གདུག་པ་འདུལ་བའི་ཕྲིན་ལས་པ།།",
    "target": "མ་རུངས་ གདུག་པ་ འདུལ་བ འི་ ཕྲིན་ལས་ པ ། །"
  },
  {
    "source": "ཁྱོད་ལ་བསྟོད་དོ་ལུས་ལ་བྱིན་གྱིས་རློབས།།",
    "target": "ཁྱོད་ ལ་ བསྟོད་ དོ་ ལུས་ ལ་ བྱིན་ གྱིས་ རློབས ། །"
  },
  {
    "source": "སྣང་བ་མཐའ་ཡས་གསུང་གི་འཕྲོ་འདུ་ལས།།",
    "target": "སྣང་བ་ མཐའ་ཡས་ གསུང་ གི་ འཕྲོ་ འདུ་ ལ ས ། །"
  },
  {
    "source": "གསང་བ་འདུས་པའི་སྔགས་རྒོད་དམོད་པའི་མཚོན།།",
    "target": "གསང་བ་འདུས་པ འི་ སྔགས་ རྒོད་ དམོད་པ འི་ མཚོན ། །"
  },
  {
    "source": "མ་རུངས་གདུག་པ་འདུལ་བའི་ཕྲིན་ལས་པ།།",
    "target": "མ་རུངས་ གདུག་པ་ འདུལ་བ འི་ ཕྲིན་ལས་ པ ། །"
  },
  {
    "source": "ཁྱོད་ལ་བསྟོད་དོ་ངག་ལ་བྱིན་གྱིས་རློབས།།",
    "target": "ཁྱོད་ ལ་ བསྟོད་ དོ་ ངག་ ལ་ བྱིན་ གྱིས་ རློབས ། །"
  },
  {
    "source": "སྣང་བ་མཐའ་ཡས་ཐུགས་ཀྱི་འཕྲོ་འདུ་ལས།།",
    "target": "སྣང་བ་ མཐའ་ཡས་ ཐུགས་ ཀྱི་ འཕྲོ་ འདུ་ ལ ས ། །"
  },
  {
    "source": "སོར་རྟོག་ཡེ་ཤེས་རྫོགས་པ་ཆེན་པོའི་ཀློང་།།",
    "target": "སོ ར་ རྟོག་ ཡེ་ཤེས་ རྫོགས་པ་ ཆེན་པོ འི་ ཀློང་ ། །"
  },
  {
    "source": "མ་རུངས་གདུག་པ་འདུལ་བའི་ཕྲིན་ལས་པ།།",
    "target": "མ་རུངས་ གདུག་པ་ འདུལ་བ འི་ ཕྲིན་ལས་ པ ། །"
  },
  {
    "source": "ཁྱོད་ལ་བསྟོད་དོ་ཡིད་ལ་བྱིན་གྱིས་རློབས།།",
    "target": "ཁྱོད་ ལ་ བསྟོད་ དོ་ ཡིད་ ལ་ བྱིན་ གྱིས་ རློབས ། །"
  },
  {
    "source": "དེ་ནས་བཟླས་པས་མདུན་བསྐྱེད་བསྐུལ།",
    "target": "དེ་ ནས་ བཟླས་པ ས་ མདུན་ བསྐྱེད་ བསྐུལ །"
  },
  {
    "source": "དེ་ནས་ཚོགས།",
    "target": "དེ་ ནས་ ཚོགས །"
  },
  {
    "source": "ཨོཾ་ཨཱཿཧཱུྃ་ཧོཿས་བྱིན་གྱིས་བརླབ།",
    "target": "ཨོཾ་ ཨཱཿ ཧཱུྃ་ ཧོཿ ས་ བྱིན་ གྱིས་ བརླབ །"
  },
  {
    "source": "དང་པོ་ཕུད་ཀྱིས་མི་མཆོད་དུ།།",
    "target": "དང་པོ་ ཕུད་ ཀྱིས་ མི་ མཆོད་ དུ ། །"
  },
  {
    "source": "རིག་འཛིན་ལྷ་ཚོགས་ཕུད་ལ་མཉེས།།",
    "target": "རིག་འཛིན་ ལྷ་ཚོགས་ ཕུད་ ལ་ མཉེས ། །"
  },
  {
    "source": "དེས་ན་ཕུད་ཀྱི་མཆོད་པ་འདི།།",
    "target": "དེ ས་ ན་ ཕུད་ ཀྱི་ མཆོད་པ་ འདི ། །"
  },
  {
    "source": "ཟག་མེད་བདུད་རྩི་བསམ་ནས་འབུལ།།",
    "target": "ཟག་མེད་ བདུད་རྩི་ བསམ་ ནས་ འབུལ ། །"
  },
  {
    "source": "བར་དུ་ཚོགས་ཀྱིས་མི་མཆོད་དུ།།",
    "target": "བར་ དུ་ ཚོགས་ ཀྱིས་ མི་ མཆོད་ དུ ། །"
  },
  {
    "source": "མ་དང་མཁའ་འགྲོ་ཚོགས་ལ་མཉེས།།",
    "target": "མ་ དང་ མཁའ་འགྲོ་ ཚོགས་ ལ་ མཉེས ། །"
  },
  {
    "source": "དེས་ན་ཚོགས་ཀྱི་མཆོད་པ་འདི།།",
    "target": "དེ ས་ ན་ ཚོགས་ ཀྱི་ མཆོད་པ་ འདི ། །"
  },
  {
    "source": "བཤགས་ཤིང་སྐོང་བའི་རྟེན་དུ་འབུལ།།",
    "target": "བཤགས་ ཤིང་ སྐོང་བ འི་ རྟེན་ དུ་ འབུལ ། །"
  },
  {
    "source": "མཐའ་མར་བསྒྲལ་བས་མི་མཆོད་དུ།།",
    "target": "མཐའ་མ ར་ བསྒྲལ་བ ས་ མི་ མཆོད་ དུ ། །"
  },
  {
    "source": "ཆོས་སྐྱོང་སྲུང་མ་བཾ་ལ་མཉེས།།",
    "target": "ཆོས་སྐྱོང་ སྲུང་མ་ བཾ་ ལ་ མཉེས ། །"
  },
  {
    "source": "དེས་ན་ཚོགས་ཀྱི་ཐ་མ་འདི།།",
    "target": "དེ ས་ ན་ ཚོགས་ ཀྱི་ ཐ་མ་ འདི ། །"
  },
  {
    "source": "དགྲ་བགེགས་བསྒྲལ་བའི་རྫས་སུ་འབུལ།།",
    "target": "དགྲ་བགེགས་ བསྒྲལ་བ འི་ རྫས་ སུ་ འབུལ ། །"
  },
  {
    "source": "རྒྱས་པར་སྤྲོ་ན་གསོལ་འདེབས་ཀྱི་མཐར།",
    "target": "རྒྱས་པ ར་ སྤྲོ་ ན་ གསོལ་ འདེབས་ ཀྱི་ མཐ ར །"
  },
  {
    "source": "ཚོགས་རྫས་འདི་ལ་བྱིན་གྱིས་བརླབ་ཏུ་གསོལ།།",
    "target": "ཚོགས་ རྫས་ འདི་ ལ་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "ཞེས་བསྒྱུར།",
    "target": "ཞེས་ བསྒྱུར །"
  },
  {
    "source": "དེ་ནས་གཞན་ལ་བྱིན་རླབས་བྱེད་ན།",
    "target": "དེ་ ནས་ གཞན་ ལ་ བྱིན་རླབས་ བྱེད་ ན །"
  },
  {
    "source": "ཁྲུས་བྱ།",
    "target": "ཁྲུས་ བྱ །"
  },
  {
    "source": "བགེགས་གཏོར་གཏང་།",
    "target": "བགེགས་ གཏོར་ གཏང་ །"
  },
  {
    "source": "མཎྜལ་ཕུལ།",
    "target": "མཎྜལ་ ཕུལ །"
  },
  {
    "source": "བླ་མ་རིག་འཛིན་ཆེན་པོ་དྲག་པོ་རྩལ་དུ་མོས་ལ།",
    "target": "བླ་མ་ རིག་འཛིན་ ཆེན་པོ་ དྲག་པོ་ རྩལ་ དུ་ མོས་ ལ །"
  },
  {
    "source": "ལུས་ལ་བརྟུལ་ཞུགས་གཟི་བརྗིད་བསྐྱེད་དུ་གསོལ།།",
    "target": "ལུས་ ལ་ བརྟུལ་ཞུགས་ གཟི་བརྗིད་ བསྐྱེད་ དུ་ གསོལ ། །"
  },
  {
    "source": "ངག་ལ་ནུས་པའི་བྱིན་རླབས་སྦར་དུ་གསོལ།།",
    "target": "ངག་ ལ་ ནུས་པ འི་ བྱིན་རླབས་ སྦར་ དུ་ གསོལ ། །"
  },
  {
    "source": "སེམས་ལ་རྟོགས་པའི་ཡེ་ཤེས་བསྐྱེད་དུ་གསོལ།།",
    "target": "སེམས་ ལ་ རྟོགས་པ འི་ ཡེ་ཤེས་ བསྐྱེད་ དུ་ གསོལ ། །"
  },
  {
    "source": "ལུས་ངག་ཡིད་གསུམ་སྨིན་པར་མཛད་དུ་གསོལ།།",
    "target": "ལུས་ངག་ ཡིད་ གསུམ་ སྨིན་པ ར་ མཛད་ དུ་ གསོལ ། །"
  },
  {
    "source": "ཞེས་གསོལ་བ་བཏབ།",
    "target": "ཞེས་ གསོལ་བ་ བཏབ །"
  },
  {
    "source": "བླ་མས་སློབ་མའི་ལུས་ལྷ།",
    "target": "བླ་མ ས་ སློབ་མ འི་ ལུས་ ལྷ །"
  },
  {
    "source": "ངག་སྔགས།",
    "target": "ངག་ སྔགས །"
  },
  {
    "source": "ཡིད་ཕྱག་རྒྱ་བཅའ་བ་རྣམས་གོང་བཞིན་བརྗོད།",
    "target": "ཡིད་ ཕྱག་ རྒྱ་ བཅའ་བ་ རྣམས་ གོང་ བཞིན་ བརྗོད །"
  },
  {
    "source": "སྤྱན་དྲངས་པ་ནམ་མཁར་བཞུགས་པར་མོས་ལ།",
    "target": "སྤྱན་ དྲངས་པ་ ནམ་ མཁ ར་ བཞུགས་པ ར་ མོས་ ལ །"
  },
  {
    "source": "བསྟོད་པའི་ཐ་མར།",
    "target": "བསྟོད་པ འི་ ཐ་མ ར །"
  },
  {
    "source": "སྐལ་ལྡན་ལུས་ལ་གཉིས་མེད་ཐིམ་གྱུར་ཅིགགཏོར་ཙག་གིས་དབང་བསྐུར།",
    "target": "སྐལ་ལྡན་ ལུས་ ལ་ གཉིས་ མེད་ ཐིམ་ གྱུར་ ཅིག གཏོར་ ཙག་ གིས་ དབང་ བསྐུར །"
  },
  {
    "source": "དྲག་པོ་རྩལ་སློབ་མའི་ལུས་ལ་བསྟིམ།",
    "target": "དྲག་པོ་ རྩལ་ སློབ་མ འི་ ལུས་ ལ་ བསྟིམ །"
  },
  {
    "source": "ལུས་ལ་བརྟུལ་ཞུགས་ཀྱི་གཟི་བརྗིད་རྒྱས།",
    "target": "ལུས་ ལ་ བརྟུལ་ཞུགས་ ཀྱི་ གཟི་བརྗིད་ རྒྱས །"
  },
  {
    "source": "དེ་ནས་གཞན་འདྲ།",
    "target": "དེ་ ནས་ གཞན་ འདྲ །"
  },
  {
    "source": "སྐལ་ལྡན་ངག་ལ་གཉིས་མེད་ཐིམ་གྱུར་ཅིགཐོད་པས་དབང་བསྐུར།",
    "target": "སྐལ་ལྡན་ ངག་ ལ་ གཉིས་ མེད་ ཐིམ་ གྱུར་ ཅིག ཐོད་པ ས་ དབང་ བསྐུར །"
  },
  {
    "source": "གསུང་སྔགས་ཀྱི་ཚོགས་མགྲིན་པའི་སྔགས་ལ་བསྟིམ།",
    "target": "གསུང་ སྔགས་ ཀྱི་ ཚོགས་ མགྲིན་པ འི་ སྔགས་ ལ་ བསྟིམ །"
  },
  {
    "source": "ངག་ལ་ནུས་པ་འབར།",
    "target": "ངག་ ལ་ ནུས་པ་ འབར །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "སྐལ་ལྡན་ཡིད་ལ་གཉིས་མེད་ཐིམ་གྱུར་ཅིགརྡོ་རྗེ་རྩེ་དགུས་དབང་བསྐུར།",
    "target": "སྐལ་ལྡན་ ཡིད་ ལ་ གཉིས་ མེད་ ཐིམ་ གྱུར་ ཅིག རྡོ་རྗེ་ རྩེ་ དགུ ས་ དབང་ བསྐུར །"
  },
  {
    "source": "ཐུགས་ཕྱག་མཚན་ལ་བསྟིམ་པས།",
    "target": "ཐུགས་ ཕྱག་མཚན་ ལ་ བསྟིམ་པ ས །"
  },
  {
    "source": "སེམས་ལ་རྟོགས་པའི་ཡེ་ཤེས་སྐྱེས།",
    "target": "སེམས་ ལ་ རྟོགས་པ འི་ ཡེ་ཤེས་ སྐྱེས །"
  },
  {
    "source": "དེ་ནས་སྤོས་དང་རོལ་མོ་གདུང་ཤུགས་དྲག་པོས་གསོལ་བ་བཏབ་བུམ་པས་དབང་བསྐུར།",
    "target": "དེ་ ནས་ སྤོས་ དང་ རོལ་མོ་ གདུང་ཤུགས་ དྲག་པོ ས་ གསོལ་བ་ བཏབ་ བུམ་པ ས་ དབང་ བསྐུར །"
  },
  {
    "source": "ཐོད་ཕྲེང་རིགས་ལྔ་སྙོམས་པར་ཞུགས་པ་ལས།",
    "target": "ཐོད་ཕྲེང་ རིགས་ ལྔ་ སྙོམས་པ ར་ ཞུགས་པ་ ལས །"
  },
  {
    "source": "བདེ་བ་རྒྱས་པས་བྱང་སེམས་སྦྱོར་མཚམས་ལྷུང་།",
    "target": "བདེ་བ་ རྒྱས་པ ས་ བྱང་སེམས་ སྦྱོར་ མཚམས་ ལྷུང་ །"
  },
  {
    "source": "སྤྱི་བོ་གང་བས་ལུས་ཀྱི་དྲི་མ་དགབུམ་པའི་དབང་ཐོབ་སྐུ་ཡི་དངོས་གྲུབ་འགྲུབ།",
    "target": "སྤྱི་བོ་ གང་བ ས་ ལུས་ ཀྱི་ དྲི་མ་ དག བུམ་པ འི་ དབང་ ཐོབ་ སྐུ་ ཡི་ དངོས་གྲུབ་ འགྲུབ །"
  },
  {
    "source": "མགྲིན་པ་གང་བས་ངག་གི་དྲི་མ་དགགསང་བའི་དབང་ཐོབ་གསུང་གི་དངོས་གྲུབ་འགྲུབ།",
    "target": "མགྲིན་པ་ གང་བ ས་ ངག་ གི་ དྲི་མ་ དག གསང་བ འི་ དབང་ ཐོབ་ གསུང་ གི་ དངོས་གྲུབ་ འགྲུབ །"
  },
  {
    "source": "སྙིང་ག་གང་བས་ཡིད་ཀྱི་དྲི་མ་དགཤེས་རབ་དབང་ཐོབ་ཐུགས་ཀྱི་དངོས་གྲུབ་འགྲུབ།",
    "target": "སྙིང་ག་ གང་བ ས་ ཡིད་ ཀྱི་ དྲི་མ་ དག ཤེས་རབ་ དབང་ ཐོབ་ ཐུགས་ ཀྱི་ དངོས་གྲུབ་ འགྲུབ །"
  },
  {
    "source": "ལྟེ་བ་གང་བས་ཐ་དད་དྲི་མ་དགབཞི་པའི་དབང་ཐོབ་རྫོགས་པའི་སངས་རྒྱས་འགྲུབ།",
    "target": "ལྟེ་བ་ གང་བ ས་ ཐ་དད་ དྲི་མ་ དག བཞི་པ འི་ དབང་ ཐོབ་ རྫོགས་པ འི་ སངས་རྒྱས་ འགྲུབ །"
  },
  {
    "source": "གུ་རུ་དྲག་པོ་དང་སྐུ་གསུང་ཐུགས་ཡོན་ཏན་ཕྲིན་ལས་མཉམ་པར་བསམ།",
    "target": "གུ་རུ་ དྲག་པོ་ དང་ སྐུ་གསུང་ཐུགས་ ཡོན་ཏན་ ཕྲིན་ལས་ མཉམ་པ ར་ བསམ །"
  },
  {
    "source": "དེ་ནས་བྲུབ་ཁུང་མདུན་དུ་བཀོད།",
    "target": "དེ་ ནས་ བྲུབ་ཁུང་ མདུན་ དུ་ བཀོད །"
  },
  {
    "source": "དཔོན་སློབ་གཉིས་ཀས།",
    "target": "དཔོན་སློབ་ གཉིས་ ཀས །"
  },
  {
    "source": "ཁྲོ་བོ་བཅུས་སྡེ་བརྒྱད་དྲེགས་པ་ཅན་རྣམས་བཀུག",
    "target": "ཁྲོ་བོ་ བཅུས་ སྡེ་ བརྒྱད་ དྲེགས་པ་ ཅན་ རྣམས་ བཀུག"
  },
  {
    "source": "ནས།",
    "target": "ནས །"
  },
  {
    "source": "བྲུབ་ཁུང་དུ་བཅུག་གི་བར།",
    "target": "བྲུབ་ ཁུང་ དུ་ བཅུག་ གི་ བར །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "སྣང་བ་མཐའ་ཡས་ཐུགས་རྗེའི་འཕྲོ་འདུ་ལས།།",
    "target": "སྣང་བ་ མཐའ་ཡས་ ཐུགས་རྗེ འི་ འཕྲོ་ འདུ་ ལ ས ། །"
  },
  {
    "source": "པདྨ་དབང་གི་ཁྲོ་བོའི་རྒྱལ་པོ་ནི།།",
    "target": "པདྨ་ དབང་ གི་ ཁྲོ་བོ འི་ རྒྱལ་པོ་ ནི ། །"
  },
  {
    "source": "བར་ཆད་བགེགས་འདུལ་བཛྲ་ཀཱི་ལ་ཡ།།",
    "target": "བར་ཆད་ བགེགས་ འདུལ་ བཛྲ་ ཀཱི་ ལ་ ཡ ། །"
  },
  {
    "source": "གནོད་བྱེད་གདུག་པ་ཅན་རྣམས་བསྒྲལ་བར་གྱིས།།",
    "target": "གནོད་ བྱེད་ གདུག་པ་ཅན་ རྣམས་ བསྒྲལ་བ ར་ གྱིས ། །"
  },
  {
    "source": "དྲག་སྔགས་ཛབ྄་ཏུ་བཟླ།",
    "target": "དྲག་སྔགས་ ཛབ྄་ ཏུ་ བཟླ །"
  },
  {
    "source": "ཕུར་བསྐོར་བྱེད་དུས་དམིགས་པ་ལྷག་པར་བརྟན།",
    "target": "ཕུར་ བསྐོར་ བྱེད་ དུས་ དམིགས་པ་ ལྷག་པ ར་ བརྟན །"
  },
  {
    "source": "དམིགས་མེད་དུ་མི་གཏོང་བར་ཤ་ཁྲག་དུམ་བུ་དུམ་བུར་གཏུབ།",
    "target": "དམིགས་མེད་ དུ་ མི་ གཏོང་བ ར་ ཤ་ཁྲག་ དུམ་བུ་ དུམ་བུ ར་ གཏུབ །"
  },
  {
    "source": "ཉ་བོ་གཏུབས་ནས་གཏོར་མར་བྲན་ཏེ།",
    "target": "ཉ་བོ་ གཏུབས་ ནས་ གཏོར་མ ར་ བྲན་ ཏེ །"
  },
  {
    "source": "དེ་ལག་ཏུ་ཐོགས་ནས།",
    "target": "དེ་ ལག་ ཏུ་ ཐོགས་ ནས །"
  },
  {
    "source": "རིག་འཛིན་བླ་མའི་ལྷ་ཚོགས་དང་།།",
    "target": "རིག་འཛིན་ བླ་མ འི་ ལྷ་ཚོགས་ དང་ ། །"
  },
  {
    "source": "བཀའ་སྲུང་ལས་བྱེད་ཤན་པ་རྣམས།།",
    "target": "བཀའ་སྲུང་ ལས་ བྱེད་ ཤན་པ་ རྣམས ། །"
  },
  {
    "source": "ཕྱེས་ཤིག་ཕྱེས་ཤིག་ཞལ་ཕྱེས་ཤིག།",
    "target": "ཕྱེས་ ཤིག་ ཕྱེས་ ཤིག་ ཞལ་ ཕྱེས་ ཤིག །"
  },
  {
    "source": "གནམ་ས་ཙམ་གྱི་ཞལ་གདངས་ཤིག།",
    "target": "གནམ་ས་ ཙམ་ གྱི་ ཞལ་ གདངས་ ཤིག །"
  },
  {
    "source": "གངས་རི་ཙམ་གྱི་མཆེ་གཙིགས་ཤིག།",
    "target": "གངས་རི་ ཙམ་ གྱི་ མཆེ་ གཙིགས་ ཤིག །"
  },
  {
    "source": "བར་སྣང་ཙམ་གྱི་ལྗགས་རྐྱོངས་ཤིག།",
    "target": "བར་སྣང་ ཙམ་ གྱི་ ལྗགས་ རྐྱོངས་ ཤིག །"
  },
  {
    "source": "སྟོང་གསུམ་ཙམ་གྱི་མིད་པ་གདངས།།",
    "target": "སྟོང་ གསུམ་ ཙམ་ གྱི་ མིད་པ་ གདངས ། །"
  },
  {
    "source": "དགྲ་བགེགས་གདུག་པ་བསྒྲལ་བའི་རྫས།།",
    "target": "དགྲ་བགེགས་ གདུག་པ་ བསྒྲལ་བ འི་ རྫས ། །"
  },
  {
    "source": "ཞལ་དུ་བསྟབ་བོ་ཁ་རཾ་ཁཱ་ཧི།།",
    "target": "ཞལ་ དུ་ བསྟབ་བོ་ ཁ་ རཾ་ ཁཱ་ཧི ། །"
  },
  {
    "source": "ཞེས་བརྗོད་ཅིང་ལིང་རོ་ནས་དུམ་བུ་རེ་བྱིན་ལ་སྡེ་བརྒྱད།",
    "target": "ཞེས་ བརྗོད་ ཅིང་ ལིང་ རོ་ ནས་ དུམ་བུ་ རེ་ བྱིན་ ལ་ སྡེ་ བརྒྱད །"
  },
  {
    "source": "གཙྪས་གཤེགས།",
    "target": "གཙྪ ས་ གཤེགས །"
  },
  {
    "source": "ཚོགས་ལ་རོལ།",
    "target": "ཚོགས་ ལ་ རོལ །"
  },
  {
    "source": "ལྷག་མ་ནི།",
    "target": "ལྷག་མ་ ནི །"
  },
  {
    "source": "ལྷག་མ་བཤལ་ཆུས་མི་མཆོད་དུ།།",
    "target": "ལྷག་མ་ བཤལ་ ཆུ ས་ མི་ མཆོད་ དུ ། །"
  },
  {
    "source": "མ་སྲིང་མ་མོ་ལྷག་ལ་དགྱེས།།",
    "target": "མ་ སྲིང་ མ་མོ་ ལྷག་ ལ་ དགྱེས ། །"
  },
  {
    "source": "ཁ་ཕྲུས་བྲན་པའི་མཆོད་པ་འདི།།",
    "target": "ཁ་ཕྲུ ས་ བྲན་པ འི་ མཆོད་པ་ འདི ། །"
  },
  {
    "source": "མཐུན་པའི་རྫས་སུ་བསྔོས་ནས་འབུལ།།",
    "target": "མཐུན་པ འི་ རྫས་ སུ་ བསྔོས་ ནས་ འབུལ ། །"
  },
  {
    "source": "ཞེས་ཕྱིར་དོར་རོ།།",
    "target": "ཞེས་ ཕྱི ར་ དོར་ རོ ། །"
  },
  {
    "source": "འདི་ནི་ལྷ་རྩེ་བླ་མ་དགེ་འདུན་གྱིས་བསྐུལ་བའི་ངོར་དང་།",
    "target": "འདི་ ནི་ ལྷ་ རྩེ་ བླ་མ་ དགེ་འདུན་ གྱིས་ བསྐུལ་བ འི་ ངོར་ དང་ །"
  },
  {
    "source": "གཞན་མང་པོ་ལ་ཕན་པའི་དོན་དུ་བྲི་འོས་པའི་མཚན་མ་མཐོང་ནས།",
    "target": "གཞན་ མང་པོ་ ལ་ ཕན་པ འི་ དོན་ དུ་ བྲི་ འོས་པ འི་ མཚན་མ་ མཐོང་ ནས །"
  },
  {
    "source": "སློབ་དཔོན་པདྨ་ཉིད་ཀྱིས་བྱིན་གྱིས་བརླབས་པའི་སྔགས་པ་ནག་པོ་ངག་དབང་ནོར་བུས་སྦྱར་བའོ།།",
    "target": "སློབ་དཔོན་ པདྨ་ ཉིད་ ཀྱིས་ བྱིན་ གྱིས་ བརླབས་པ འི་ སྔགས་པ་ ནག་པོ་ ངག་དབང་ ནོར་བུ ས་ སྦྱར་ བ འོ ། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  }
]
