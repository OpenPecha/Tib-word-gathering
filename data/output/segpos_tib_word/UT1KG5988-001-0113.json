[
  {
    "source": "༄༅།།",
    "target": "༄༅ ། །"
  },
  {
    "source": "སྨན་བླའི་མདོ་ཆོག་གི་སྙིང་པོ་བསྡུས་པ་ཡིད་བཞིན་ནོར་བུ་ཞེས་བྱ་བ་བཞུགས་སོ།།",
    "target": "སྨན་བླ འི་ མདོ་ ཆོག་ གི་ སྙིང་པོ་ བསྡུས་པ་ ཡིད་ བཞིན་ ནོར་བུ་ ཞེས་ བྱ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མོ་གུ་རུ་མུ་ནི་ཨིནྡྲ་ཡ།",
    "target": "ན་མོ་ གུ་རུ་ མུ་ནི་ ཨིནྡྲ་ཡ །"
  },
  {
    "source": "གང་གི་མཚན་ཙམ་ཐོས་པའི་ཆུ་རྒྱུན་གྱིས།",
    "target": "གང་ གི་ མཚན་ ཙམ་ ཐོས་པ འི་ ཆུ་རྒྱུན་ གྱིས །"
  },
  {
    "source": "མནར་མེད་མེ་ཡང་རབ་བསིལ་པད་མཚོ་ལྟར།།",
    "target": "མནར་ མེད་ མེ་ ཡང་ རབ་ བསིལ་ པད་མཚོ་ ལྟ ར ། །"
  },
  {
    "source": "བསྒྱུར་མཛད་སྙིགས་མའི་མགོན་པོ་བདེ་གཤེགས་བདུན།།",
    "target": "བསྒྱུར་ མཛད་ སྙིགས་མ འི་ མགོན་པོ་ བདེ་གཤེགས་ བདུན ། །"
  },
  {
    "source": "ཤཱཀྱའི་ཏོག་དང་བཅས་པའི་ཞབས་བཏུད་ནས།",
    "target": "ཤཱཀྱ འི་ ཏོག་ དང་ བཅས་པ འི་ ཞབས་ བཏུད་ ནས །"
  },
  {
    "source": "མཆོག་དམན་བྱ་བས་གཡེངས་ཤིང་རྣམ་དཔྱོད་ཀྱིས།།",
    "target": "མཆོག་ དམན་ བྱ་བ ས་ གཡེངས་ ཤིང་ རྣམ་ དཔྱོད་ ཀྱིས ། །"
  },
  {
    "source": "སྙིགས་མའི་རྒྱལ་བ་བདུན་གྱི་རྣམ་ཐར་ལ།།",
    "target": "སྙིགས་མ འི་ རྒྱལ་བ་ བདུན་ གྱི་ རྣམ་ཐར་ ལ ། །"
  },
  {
    "source": "མོས་པའི་བློ་ལྡན་དག་ལ་ཕན་པའི་ཕྱིར།།",
    "target": "མོས་པ འི་ བློ་ལྡན་ དག་ ལ་ ཕན་པ འི་ ཕྱི ར ། །"
  },
  {
    "source": "མདོ་མཆོག་བདུད་རྩིའི་ཡང་ཞུན་སྙིང་པོ་བྲིས།།",
    "target": "མདོ་ མཆོག་ བདུད་རྩི འི་ ཡང་ ཞུན་ སྙིང་པོ་ བྲིས ། །"
  },
  {
    "source": "འདིར་སྙིགས་མའི་དུས་སུ་མཐུ་དང་བྱིན་རླབས་ཆེས་ཆེར་མྱུར་བར་འཕགས་པའི་བཀའ་མི་འགྱུར་བས་ཞལ་གྱིས་བཞེས་པ་སྙིགས་མའི་མགོན་པོ་བདེ་གཤེགས་བདུན་གྱི་ཐུགས་དམ་བསྐུལ་བའི་སྙིང་པོའི་ཡང་སྙིང་སྙིང་པོ་ཉམས་སུ་ལེན་པར་འདོད་པས།",
    "target": "འདི ར་ སྙིགས་མ འི་ དུས་ སུ་ མཐུ་ དང་ བྱིན་རླབས་ ཆེས་ ཆེ ར་ མྱུར་བ ར་ འཕགས་པ འི་ བཀའ་ མི་ འགྱུར་བ ས་ ཞལ་ གྱིས་ བཞེས་པ་ སྙིགས་མ འི་ མགོན་པོ་ བདེ་གཤེགས་ བདུན་ གྱི་ ཐུགས་དམ་ བསྐུལ་བ འི་ སྙིང་པོ འི་ ཡང་ སྙིང་ སྙིང་པོ་ ཉམས་ སུ་ ལེན་པ ར་ འདོད་པ ས །"
  },
  {
    "source": "མདོ་ཆོག་ནས་འབྱུང་བའི་སྦྱོར་བ་རྣམས་སྔོན་དུ་བཏང་།",
    "target": "མདོ་ ཆོག་ ནས་ འབྱུང་བ འི་ སྦྱོར་བ་ རྣམས་ སྔོན་ དུ་ བཏང་ །"
  },
  {
    "source": "སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་པ་བྱས་ཏེ་འདི་ལྟར།",
    "target": "སྐྱབས་ འགྲོ་ སེམས་ བསྐྱེད་ རྒྱུད་ དང་ འདྲེས་ ངེས་པ་ བྱས་ ཏེ་ འདི་ ལྟ ར །"
  },
  {
    "source": "མཆོག་བདེན་རྒྱལ་བ་སྲས་བཅས་བྱིན་རླབས་དང་།།",
    "target": "མཆོག་ བདེན་ རྒྱལ་བ་ སྲས་ བཅས་ བྱིན་རླབས་ དང་ ། །"
  },
  {
    "source": "ཚོགས་གཉིས་མངའ་ཐང་ཆོས་དབྱིངས་དག་པའི་མཐུས།།",
    "target": "ཚོགས་ གཉིས་ མངའ་ཐང་ ཆོས་དབྱིངས་ དག་པ འི་ མཐུ ས ། །"
  },
  {
    "source": "ཞིང་འདི་བདེ་བ་ཅན་ལྟར་སྣོད་བཅུད་ཀྱི།",
    "target": "ཞིང་ འདི་ བདེ་བ་ཅན་ ལྟ ར་ སྣོད་བཅུད་ ཀྱི །"
  },
  {
    "source": "སྲིད་ཞིའི་ཕུན་ཚོགས་འདོད་དགུའི་འབྱོར་གྱུར་ཅིག།",
    "target": "སྲིད་ཞི འི་ ཕུན་ཚོགས་ འདོད་དགུ འི་ འབྱོར་ གྱུར་ ཅིག །"
  },
  {
    "source": "རིན་ཆེན་ས་གཞི་ལྗོན་ཤིང་ཆུ་མཚོས་བརྒྱན།།",
    "target": "རིན་ཆེན་ ས་གཞི་ ལྗོན་ཤིང་ ཆུ་ མཚོ ས་ བརྒྱན ། །"
  },
  {
    "source": "གསེར་དངུལ་མུ་ཏིག་བྱེ་མ་གྲམ་བུར་བརྡལ།།",
    "target": "གསེར་དངུལ་ མུ་ཏིག་ བྱེ་མ་ གྲམ་ བུ ར་ བརྡལ ། །"
  },
  {
    "source": "མེ་ཏོག་གཅལ་བཀྲམ་ཙནྡན་དྲི་བསུང་ལྡང་།།",
    "target": "མེ་ཏོག་ གཅལ་ བཀྲམ་ ཙནྡན་ དྲི་བསུང་ ལྡང་ ། །"
  },
  {
    "source": "ལྷ་མིའི་ལོངས་སྤྱོད་ཀུན་བཟང་མཆོད་པས་ཁྱབ།",
    "target": "ལྷ་མི འི་ ལོངས་སྤྱོད་ ཀུན་ བཟང་ མཆོད་པ ས་ ཁྱབ །"
  },
  {
    "source": "དེར་ནི་ཡིད་འོང་ནོར་བུའི་ཕོ་བྲང་དབུས།",
    "target": "དེ ར་ ནི་ ཡིད་ འོང་ ནོར་བུ འི་ ཕོ་བྲང་ དབུས །"
  },
  {
    "source": "པདྨ་སེང་ཁྲིར་རྒྱལ་བ་སྲས་བཅས་རྣམས།།",
    "target": "པདྨ་ སེང་ ཁྲི ར་ རྒྱལ་བ་ སྲས་ བཅས་ རྣམས ། །"
  },
  {
    "source": "བཞུགས་ནས་གཟུངས་རིག་མོས་སྟོབས་ཀྱིས་བསྐྲུན་པའི།",
    "target": "བཞུགས་ ནས་ གཟུངས་ རིག་ མོས་ སྟོབས་ ཀྱིས་ བསྐྲུན་པ འི །"
  },
  {
    "source": "མཆོད་སྤྲིན་རྒྱ་མཚོ་གང་གིས་སྤྱོད་གྱུར་ཅིག།",
    "target": "མཆོད་སྤྲིན་ རྒྱ་མཚོ་ གང་ གིས་ སྤྱོད་ གྱུར་ ཅིག །"
  },
  {
    "source": "སྙིགས་མའི་མགོན་པོ་བརྩེ་ལྡན་བདེ་གཤེགས་བདུན།།",
    "target": "སྙིགས་མ འི་ མགོན་པོ་ བརྩེ་ ལྡན་ བདེ་གཤེགས་ བདུན ། །"
  },
  {
    "source": "ཐུབ་དབང་དམ་ཆོས་བྱང་སེམས་བཀའ་སྡོད་བཅས།།",
    "target": "ཐུབ་དབང་ དམ་ཆོས་ བྱང་སེམས་ བཀའ་ སྡོད་ བཅས ། །"
  },
  {
    "source": "བདག་སོགས་སྐྱོབ་ཕྱིར་མགོན་སྐྱབས་དཔུང་གཉེན་དུ།།",
    "target": "བདག་ སོགས་ སྐྱོབ་ ཕྱི ར་ མགོན་སྐྱབས་ དཔུང་གཉེན་ དུ ། །"
  },
  {
    "source": "སྤྱན་འདྲེན་འདིར་གཤེགས་གདན་འཛོམས་བྱིན་རླབས་མཛོད།།",
    "target": "སྤྱན་འདྲེན་ འདི ར་ གཤེགས་ གདན་ འཛོམས་ བྱིན་རླབས་ མཛོད ། །"
  },
  {
    "source": "བཀའ་དྲིན་མཉམ་མེད་རྩ་བའི་བླ་མ་དང་།།",
    "target": "བཀའ་དྲིན་ མཉམ་མེད་ རྩ་བ འི་ བླ་མ་ དང་ ། །"
  },
  {
    "source": "ཤཱཀྱའི་རྒྱལ་པོ་འཇམ་དབྱངས་ཞི་འཚོ་སོགས།།",
    "target": "ཤཱཀྱ འི་ རྒྱལ་པོ་ འཇམ་དབྱངས་ ཞི་ འཚོ་ སོགས ། །"
  },
  {
    "source": "ཟབ་མོའི་མདོ་འདི་ཕྱག་མཚན་བཞེས་པ་ཡི།།",
    "target": "ཟབ་མོ འི་ མདོ་ འདི་ ཕྱག་མཚན་ བཞེས་པ་ ཡི ། །"
  },
  {
    "source": "དངོས་བརྒྱུད་བླ་མ་རྣམས་ལ་ཕྱག་འཚལ་ལོ།།",
    "target": "དངོས་ བརྒྱུད་ བླ་མ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "ཉམ་ཐག་འགྲོ་རྣམས་སྒྲོལ་བའི་ཐུགས་རྗེ་ཅན།།",
    "target": "ཉམ་ ཐག་ འགྲོ་ རྣམས་ སྒྲོལ་བ འི་ ཐུགས་རྗེ་ ཅན ། །"
  },
  {
    "source": "བདེ་གཤེགས་བདུན་དང་ཐུབ་དབང་དམ་པའི་ཆོས།།",
    "target": "བདེ་གཤེགས་ བདུན་ དང་ ཐུབ་དབང་ དམ་པ འི་ ཆོས ། །"
  },
  {
    "source": "འཇམ་དཔལ་སྐྱབས་གྲོལ་གསང་བདག་ཚངས་དབང་དང་།།",
    "target": "འཇམ་དཔལ་ སྐྱབས་ གྲོལ་ གསང་བདག་ ཚངས་དབང་ དང་ ། །"
  },
  {
    "source": "རྒྱལ་ཆེན་གནོད་སྦྱིན་རྣམས་ལ་ཕྱག་འཚལ་ལོ།།",
    "target": "རྒྱལ་ཆེན་ གནོད་སྦྱིན་ རྣམས་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "བཅོམ་ལྡན་གདན་འཛོམས་ཆེན་པོ་དགོངས་སུ་གསོལ།།",
    "target": "བཅོམ་ལྡན་ གདན་ འཛོམས་ ཆེན་པོ་ དགོངས་ སུ་ གསོལ ། །"
  },
  {
    "source": "བདེ་གཤེགས་བདུན་གྱི་སྔོན་གྱི་སྨོན་ལམ་དག",
    "target": "བདེ་གཤེགས་ བདུན་ གྱི་ སྔོན་ གྱི་ སྨོན་ལམ་ དག"
  },
  {
    "source": "།",
    "target": "།"
  },
  {
    "source": "ཤཱཀྱའི་བསྟན་པ་ལྔ་བརྒྱའི་ཐ་མ་ལ།།",
    "target": "ཤཱཀྱ འི་ བསྟན་པ་ ལྔ་ བརྒྱ འི་ ཐ་མ་ ལ ། །"
  },
  {
    "source": "འགྲུབ་པར་འགྱུར་བ་ཞལ་གྱིས་བཞེས་པ་བཞིན།།",
    "target": "འགྲུབ་པ ར་ འགྱུར་བ་ ཞལ་ གྱིས་ བཞེས་པ་ བཞིན ། །"
  },
  {
    "source": "བདག་ལ་བདེན་པ་མངོན་སུམ་བསྟན་དུ་གསོལ།",
    "target": "བདག་ ལ་ བདེན་པ་ མངོན་སུམ་ བསྟན་ དུ་ གསོལ །"
  },
  {
    "source": "བཅོམ་ལྡན་འདས་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མཚན་ལེགས་པར་ཡོངས་བསྒྲགས་དཔལ་གྱི་རྒྱལ་པོ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ བཞིན་ གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ མཚན་ ལེགས་པ ར་ ཡོངས་ བསྒྲགས་ དཔལ་ གྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "ཞེས་ལན་བདུན་བརྗོད།",
    "target": "ཞེས་ ལན་ བདུན་ བརྗོད །"
  },
  {
    "source": "དེ་བཞིན་དུ་འོག་མ་རྣམས་ལ་ཡང་རིགས་འགྲེའོ།།",
    "target": "དེ་ བཞིན་ དུ་ འོག་མ་ རྣམས་ ལ་ ཡང་ རིགས་ འགྲེ འོ ། །"
  },
  {
    "source": "གསེར་གྱི་མདོག་ཅན་སྐྱབས་སྦྱིན་ཕྱག་རྒྱ་ཅན།།",
    "target": "གསེར་ གྱི་ མདོག་ཅན་ སྐྱབས་ སྦྱིན་ ཕྱག་ རྒྱ་ ཅན ། །"
  },
  {
    "source": "སྨོན་ལམ་བརྒྱད་གྲུབ་ཚོགས་གཉིས་དཔལ་གྱིས་བརྗིད།།",
    "target": "སྨོན་ལམ་ བརྒྱད་ གྲུབ་ ཚོགས་ གཉིས་ དཔལ་ གྱིས་ བརྗིད ། །"
  },
  {
    "source": "གཞན་གྱིས་མི་ཐུབ་ཞིང་གི་དཔལ་གྱུར་པའི།།",
    "target": "གཞན་ གྱིས་ མི་ ཐུབ་ ཞིང་ གི་ དཔལ་ གྱུར་ པ འི ། །"
  },
  {
    "source": "མཚན་ལེགས་ཡོངས་བསྒྲགས་དཔལ་ལ་ཕྱག་འཚལ་ལོ།།",
    "target": "མཚན་ ལེགས་ ཡོངས་ བསྒྲགས་ དཔལ་ ལ་ ཕྱག་ འཚལ་ ལོ ། །"
  },
  {
    "source": "མཚན་གྱི་མེ་ཏོག་རྒྱས་ཤིང་དག་པ་ལ།།",
    "target": "མཚན་ གྱི་ མེ་ཏོག་ རྒྱས་ ཤིང་ དག་པ་ ལ ། །"
  },
  {
    "source": "དཔེ་བྱད་བཟང་པོའི་འབྲུ་ཆགས་མཛེས་པའི་སྐུ།།",
    "target": "དཔེ་བྱད་ བཟང་པོ འི་ འབྲུ་ ཆགས་ མཛེས་པ འི་ སྐུ ། །"
  },
  {
    "source": "གང་གིས་མཐོང་ཐོས་དྲན་པའི་དཔལ་གྱུར་པ།།",
    "target": "གང་ གིས་ མཐོང་ ཐོས་ དྲན་པ འི་ དཔལ་ གྱུར་པ ། །"
  },
  {
    "source": "མཚན་ལེགས་ཡོངས་བསྒྲགས་དཔལ་ལ་ཕྱག་འཚལ་ལོ།།",
    "target": "མཚན་ ལེགས་ ཡོངས་ བསྒྲགས་ དཔལ་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཐུ ས ། །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ །"
  },
  {
    "source": "ནད་རིམས་གཤེད་བྱེད་སྡིག་ཅན་གདོན་ལས་ཐར།།",
    "target": "ནད་རིམས་ གཤེད་ བྱེད་ སྡིག་ཅན་ གདོན་ ལས་ ཐར ། །"
  },
  {
    "source": "དབང་པོ་ཀུན་ཚང་སྡུག་བསྔལ་སྡིག་རྒྱུན་ཆད།།",
    "target": "དབང་པོ་ ཀུན་ ཚང་ སྡུག་བསྔལ་ སྡིག་ རྒྱུན་ ཆད ། །"
  },
  {
    "source": "ངན་འགྲོར་མི་ལྟུང་ལྷ་མིའི་བདེ་བ་མྱོང་།།",
    "target": "ངན་འགྲོ ར་ མི་ ལྟུང་ ལྷ་མི འི་ བདེ་བ་ མྱོང་ ། །"
  },
  {
    "source": "བཀྲེས་སྐོམ་དབུལ་འཕོངས་ཞི་ཞིང་འབྱོར་གྱུར་ཅིག།",
    "target": "བཀྲེས་སྐོམ་ དབུལ་ འཕོངས་ ཞི་ ཞིང་ འབྱོར་ གྱུར་ ཅིག །"
  },
  {
    "source": "བཅིངས་དང་བརྡེག་སོགས་ལུས་ཀྱི་གདུང་བ་མེད།།",
    "target": "བཅིངས་ དང་ བརྡེག་ སོགས་ ལུས་ ཀྱི་ གདུང་བ་ མེད ། །"
  },
  {
    "source": "སྟག་སེང་སྦྲུལ་གྱིས་འཚེ་བྲལ་འཐབ་རྩོད་ཞི།",
    "target": "སྟག་ སེང་ སྦྲུལ་ གྱིས་ འཚེ་ བྲལ་ འཐབ་རྩོད་ ཞི །"
  },
  {
    "source": "བྱམས་པའི་སེམས་ལྡན་ཆུ་ཡིས་སྐྲག་རྣམས་ཀྱང་།།",
    "target": "བྱམས་པ འི་ སེམས་ ལྡན་ ཆུ་ ཡིས་ སྐྲག་ རྣམས་ ཀྱང་ ། །"
  },
  {
    "source": "དབུགས་ཕྱིན་འཇིགས་མེད་བདེ་བར་བརྒལ་གྱུར་ཅིག།",
    "target": "དབུགས་ ཕྱིན་ འཇིགས་མེད་ བདེ་བ ར་ བརྒལ་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "མཚན་ལེགས་ཡོངས་བསྒྲགས་ལ་སོགས་རྒྱལ་རྣམས་ཀྱི།",
    "target": "མཚན་ ལེགས་ ཡོངས་ བསྒྲགས་ ལ་ སོགས་ རྒྱལ་ རྣམས་ ཀྱི །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེ་དང་ཟླ་བ་དང་པདྨས་རབ་ཏུ་བརྒྱན་པ་མཁས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིན་པོ་ཆེ་ དང་ ཟླ་བ་ དང་ པདྨ ས་ རབ་ ཏུ་ བརྒྱན་པ་ མཁས་པ་ གཟི་བརྗིད་ སྒྲ་དབྱངས་ ཀྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "སྐུ་མདོག་སེར་པོ་མཆོག་སྦྱིན་ཕྱག་རྒྱ་ཅན།།",
    "target": "སྐུ་མདོག་ སེར་པོ་ མཆོག་ སྦྱིན་ ཕྱག་ རྒྱ་ ཅན ། །"
  },
  {
    "source": "སྨོན་ལམ་བརྒྱད་གྲུབ་ཚོགས་གཉིས་དཔལ་གྱིས་བརྗིད།",
    "target": "སྨོན་ལམ་ བརྒྱད་ གྲུབ་ ཚོགས་ གཉིས་ དཔལ་ གྱིས་ བརྗིད །"
  },
  {
    "source": "རིན་ཆེན་ལྡན་པའི་ཞིང་གི་དཔལ་གྱུར་པའི།།",
    "target": "རིན་ཆེན་ ལྡན་པ འི་ ཞིང་ གི་ དཔལ་ གྱུར་ པ འི ། །"
  },
  {
    "source": "རིན་ཆེན་ཟླ་བའི་ཞབས་ལ་ཕྱག་འཚལ་ལོ།།",
    "target": "རིན་ཆེན་ ཟླ་བ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "རིན་ཆེན་ཟླ་དང་པདྨས་རབ་བརྒྱན་ཅིང་།།",
    "target": "རིན་ཆེན་ ཟླ་ དང་ པདྨ ས་ རབ་ བརྒྱན་ ཅིང་ ། །"
  },
  {
    "source": "ཤེས་བྱ་ཀུན་ལ་མཁས་ཤིང་མཁྱེན་པ་རྒྱས།།",
    "target": "ཤེས་བྱ་ ཀུན་ ལ་ མཁས་ ཤིང་ མཁྱེན་པ་ རྒྱས ། །"
  },
  {
    "source": "རྒྱ་མཚོ་ལྟ་བུར་ཟབ་པའི་ཐུགས་མངའ་བ།།",
    "target": "རྒྱ་མཚོ་ ལྟ་བུ ར་ ཟབ་པ འི་ ཐུགས་ མངའ་བ ། །"
  },
  {
    "source": "སྒྲ་དབྱངས་རྒྱལ་པོའི་ཞབས་ལ་ཕྱག་འཚལ་ལོ།།",
    "target": "སྒྲ་དབྱངས་ རྒྱལ་པོ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཐུ ས ། །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ ། །"
  },
  {
    "source": "གཡེངས་རྣམས་ཆོས་འཕེལ་ལྷ་མིའི་འཚོག་ཆས་འབྱོར།།",
    "target": "གཡེངས་ རྣམས་ ཆོས་ འཕེལ་ ལྷ་མི འི་ འཚོག་ ཆས་ འབྱོར ། །"
  },
  {
    "source": "བཙའ་བའི་གདུང་བྲལ་རྟག་ཏུ་སྐྱེས་པར་གྱུར།",
    "target": "བཙའ་བ འི་ གདུང་ བྲལ་ རྟག་ ཏུ་ སྐྱེས་པ ར་ གྱུར །"
  },
  {
    "source": "བྱང་ཆུབ་སེམས་དང་མི་འབྲལ་དགེ་ཆོས་རྒྱས།།",
    "target": "བྱང་ཆུབ་སེམས་ དང་ མི་ འབྲལ་ དགེ་ཆོས་ རྒྱས ། །"
  },
  {
    "source": "སྒྲིབ་བྱང་ལྷ་མིའི་བདེ་བ་ཐོབ་གྱུར་ཅིག།",
    "target": "སྒྲིབ་ བྱང་ ལྷ་མི འི་ བདེ་བ་ ཐོབ་ གྱུར་ ཅིག །"
  },
  {
    "source": "བཤེས་བྲལ་མུན་པར་གདོན་གཙེས་འཆི་དང་དགྲ།།",
    "target": "བཤེས་ བྲལ་ མུན་པ ར་ གདོན་ གཙེས་ འཆི་ དང་ དགྲ ། །"
  },
  {
    "source": "དགོན་པའི་གནོད་མེད་མཆོད་དང་རིམ་གྲོར་བརྩོན།།",
    "target": "དགོན་པ འི་ གནོད་ མེད་ མཆོད་ དང་ རིམ་གྲོ ར་ བརྩོན ། །"
  },
  {
    "source": "དམན་རྣམས་ཏིང་འཛིན་དྲན་སྟོབས་གཟུངས་ལྡན་ཅིང་།།",
    "target": "དམན་ རྣམས་ ཏིང་འཛིན་ དྲན་ སྟོབས་ གཟུངས་ ལྡན་ ཅིང་ ། །"
  },
  {
    "source": "ཤེས་རབ་མཆོག་ཐོབ་མེས་ཉེན་བསིལ་གྱུར་ཅིག།",
    "target": "ཤེས་རབ་ མཆོག་ ཐོབ་ མེ ས་ ཉེན་ བསིལ་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "སྒྲ་དབྱངས་རྒྱལ་པོ་ལ་སོགས་རྒྱལ་རྣམས་ཀྱི།།",
    "target": "སྒྲ་དབྱངས་ རྒྱལ་པོ་ ལ་ སོགས་ རྒྱལ་ རྣམས་ ཀྱི ། །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གསེར་བཟང་དྲི་མེད་རིན་ཆེན་སྣང་བ་བརྟུལ་ཞུགས་གྲུབ་པ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ གསེར་ བཟང་ དྲི་མེད་ རིན་ཆེན་ སྣང་བ་ བརྟུལ་ ཞུགས་ གྲུབ་པ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "འཛམ་བུའི་གསེར་འདྲ་ཆོས་སྟོན་ཕྱག་རྒྱ་ཅན།།",
    "target": "འཛམ་བུ འི་ གསེར་ འདྲ་ ཆོས་ སྟོན་ ཕྱག་རྒྱ་ ཅན ། །"
  },
  {
    "source": "སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།།",
    "target": "སྨོན་ལམ་ བཞི་ གྲུབ་ ཚོགས་ གཉིས་ དཔལ་ གྱིས་ བརྗིད ། །"
  },
  {
    "source": "སྤོས་ཀྱིས་ཡོངས་གང་ཞིང་གི་དཔལ་གྱུར་པའི།།",
    "target": "སྤོས་ ཀྱིས་ ཡོངས་ གང་ ཞིང་ གི་ དཔལ་ གྱུར་ པ འི ། །"
  },
  {
    "source": "གསེར་བཟང་དྲི་མེད་སྣང་ལ་ཕྱག་འཚལ་ལོ།།",
    "target": "གསེར་ བཟང་ དྲི་མེད་ སྣང་ ལ་ ཕྱག་ འཚལ་ ལོ ། །"
  },
  {
    "source": "འཛམ་བུ་ཆུ་བོའི་གསེར་ལྟར་ལྷང་ངེ་བ།།",
    "target": "འཛམ་བུ་ ཆུ་བོ འི་ གསེར་ ལྟ ར་ ལྷང་ངེ་བ ། །"
  },
  {
    "source": "ཉི་མ་སྟོང་ལས་ལྷག་པའི་གཟི་བརྗིད་འབར།།",
    "target": "ཉི་མ་ སྟོང་ ལས་ ལྷག་པ འི་ གཟི་བརྗིད་ འབར ། །"
  },
  {
    "source": "དྲི་མེད་གསེར་གྱི་མཆོད་སྡོང་ལྟ་བུའི་སྐུ།།",
    "target": "དྲི་མེད་ གསེར་ གྱི་ མཆོད་སྡོང་ ལྟ་བུ འི་ སྐུ ། །"
  },
  {
    "source": "གསེར་བཟང་དྲི་མེད་སྣང་ལ་ཕྱག་འཚལ་ལོ།།",
    "target": "གསེར་ བཟང་ དྲི་མེད་ སྣང་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཆོད་མཐུས།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཆོད་ མཐུ ས །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ ། །"
  },
  {
    "source": "ཚེ་ཐུང་རིང་འཚོ་དབུལ་རྣམས་དབང་ཕྱུག་ཚང་།།",
    "target": "ཚེ་ ཐུང་ རིང་ འཚོ་ དབུལ་ རྣམས་ དབང་ཕྱུག་ ཚང་ ། །"
  },
  {
    "source": "འཐབ་རྩོད་འགྱེད་པའང་བྱམས་པའི་སེམས་ལྡན་ཞིང་།།",
    "target": "འཐབ་རྩོད་ འགྱེད་པ འང་ བྱམས་པ འི་ སེམས་ ལྡན་ ཞིང་ ། །"
  },
  {
    "source": "བསླབ་བྲལ་ངན་སོང་མི་ལྟུང་སྡོམ་པས་བསྡམས།།",
    "target": "བསླབ་ བྲལ་ ངན་སོང་ མི་ ལྟུང་ སྡོམ་པ ས་ བསྡམས ། །"
  },
  {
    "source": "བྱང་ཆུབ་སེམས་དང་འབྲལ་བ་མེད་གྱུར་ཅིག།",
    "target": "བྱང་ཆུབ་སེམས་ དང་ འབྲལ་བ་ མེད་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "གསེར་བཟང་དྲི་མེད་ལ་སོགས་རྒྱལ་རྣམས་ཀྱི།།",
    "target": "གསེར་ བཟང་ དྲི་མེད་ ལ་ སོགས་ རྒྱལ་ རྣམས་ ཀྱི ། །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་མྱ་ངན་མེད་མཆོག་དཔལ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ མྱ་ངན་མེད་ མཆོག་ དཔལ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "སྐུ་མདོག་དམར་སྐྱ་མཉམ་གཞག་ཕྱག་རྒྱ་ཅན།།",
    "target": "སྐུ་མདོག་ དམར་སྐྱ་ མཉམ་ གཞག་ ཕྱག་རྒྱ་ ཅན ། །"
  },
  {
    "source": "སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།།",
    "target": "སྨོན་ལམ་ བཞི་ གྲུབ་ ཚོགས་ གཉིས་ དཔལ་ གྱིས་ བརྗིད ། །"
  },
  {
    "source": "མྱ་ངན་མེད་པའི་ཞིང་གི་དཔལ་གྱུར་པའི།།",
    "target": "མྱ་ངན་ མེད་པ འི་ ཞིང་ གི་ དཔལ་ གྱུར་ པ འི ། །"
  },
  {
    "source": "མྱ་ངན་མེད་མཆོད་དཔལ་ལ་ཕྱག་འཚལ་ལོ།།",
    "target": "མྱ་ངན་མེད་ མཆོད་ དཔལ་ ལ་ ཕྱག་ འཚལ་ ལོ ། །"
  },
  {
    "source": "མྱ་ངན་འདས་ཞིང་བདེ་བའི་མཆོག་བརྙེས་པ།།",
    "target": "མྱ་ངན་ འདས་ ཞིང་ བདེ་བ འི་ མཆོག་ བརྙེས་པ ། །"
  },
  {
    "source": "འགྲོ་བའི་དུས་གསུམ་སྡུག་བསྔལ་ཞི་མཛད་ཅིང་།།",
    "target": "འགྲོ་བ འི་ དུས་ གསུམ་ སྡུག་བསྔལ་ ཞི་ མཛད་ ཅིང་ ། །"
  },
  {
    "source": "འགྲོ་དྲུག་མགོན་དང་དཔལ་དུ་གྱུར་པ་ཡིས།།",
    "target": "འགྲོ་ དྲུག་ མགོན་ དང་ དཔལ་ དུ་ གྱུར་པ་ ཡིས ། །"
  },
  {
    "source": "མྱ་ངན་མེད་མཆོག་དཔལ་ལ་ཕྱག་འཚལ་ལོ།།",
    "target": "མྱ་ངན་ མེད་ མཆོག་ དཔལ་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཐུ ས ། །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ ། །"
  },
  {
    "source": "མྱ་ངན་ཕྱོགས་ཞི་མི་འབྲལ་ཚེ་རིང་བདེ།།",
    "target": "མྱ་ངན་ ཕྱོགས་ ཞི་ མི་ འབྲལ་ ཚེ་ རིང་ བདེ ། །"
  },
  {
    "source": "དམྱལ་བར་རྒྱལ་བའི་འོད་ཀྱིས་བདེ་དགའ་རྒྱས།།",
    "target": "དམྱལ་བ ར་ རྒྱལ་བ འི་ འོད་ ཀྱིས་ བདེ་དགའ་ རྒྱས ། །"
  },
  {
    "source": "མདངས་ལྡན་མཛེས་འབྱོར་འབྱུང་པོས་མི་འཚེ་ཞིང་།།",
    "target": "མདང ས་ ལྡན་ མཛེས་ འབྱོར་ འབྱུང་པོ ས་ མི་ འཚེ་ ཞིང་ ། །"
  },
  {
    "source": "ཕན་ཚུན་བྱམས་ལྡན་ནད་རྣམས་མེད་གྱུར་ཅིག།",
    "target": "ཕན་ཚུན་ བྱམས་ ལྡན་ ནད་ རྣམས་ མེད་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "མྱ་ངན་མེད་མཆོག་ལ་སོགས་རྒྱལ་རྣམས་ཀྱིས།",
    "target": "མྱ་ངན་ མེད་ མཆོག་ ལ་ སོགས་ རྒྱལ་ རྣམས་ ཀྱིས །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་བསྒྲགས་རྒྱ་མཚོའི་དབྱངས་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ཆོས་ བསྒྲགས་ རྒྱ་མཚོ འི་ དབྱངས་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "སྐུ་མདོག་དཀར་དམར་ཆོས་སྟོན་ཕྱག་རྒྱ་ཅན།།",
    "target": "སྐུ་མདོག་ དཀར་དམར་ ཆོས་ སྟོན་ ཕྱག་ རྒྱ་ ཅན ། །"
  },
  {
    "source": "སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།།",
    "target": "སྨོན་ལམ་ བཞི་ གྲུབ་ ཚོགས་ གཉིས་ དཔལ་ གྱིས་ བརྗིད ། །"
  },
  {
    "source": "ཆོས་ཀྱི་རྒྱལ་མཚན་ཞིང་གི་དཔལ་གྱུར་པའི།།",
    "target": "ཆོས་ ཀྱི་ རྒྱལ་མཚན་ ཞིང་ གི་ དཔལ་ གྱུར་ པ འི ། །"
  },
  {
    "source": "ཆོས་བསྒྲགས་རྒྱ་མཚོའི་དབྱངས་ལ་ཕྱག་འཚལ་ལོ།།",
    "target": "ཆོས་ བསྒྲགས་ རྒྱ་མཚོ འི་ དབྱངས་ ལ་ ཕྱག་ འཚལ་ ལོ ། །"
  },
  {
    "source": "ཆོས་བསྒྲགས་ཆེན་པོས་ཕ་རོལ་རྒོལ་བ་འཇོམས།།",
    "target": "ཆོས་ བསྒྲགས་ ཆེན་པོ ས་ ཕ་རོལ་ རྒོལ་བ་ འཇོམས ། །"
  },
  {
    "source": "རྒྱ་མཚོ་ལྟ་བུར་ཟབ་པའི་གསུང་མངའ་ཞིང་།།",
    "target": "རྒྱ་མཚོ་ ལྟ་བུ ར་ ཟབ་པ འི་ གསུང་ མངའ་ ཞིང་ ། །"
  },
  {
    "source": "འགྲོ་བའི་སྡུག་བསྔལ་མ་ལུས་ཞི་མཛད་པ།།",
    "target": "འགྲོ་བ འི་ སྡུག་བསྔལ་ མ་ ལུས་ ཞི་ མཛད་པ ། །"
  },
  {
    "source": "ཆོས་བསྒྲགས་རྒྱ་མཚོའི་དབྱངས་ལ་ཕྱག་འཚལ་ལོ།།",
    "target": "ཆོས་ བསྒྲགས་ རྒྱ་མཚོ འི་ དབྱངས་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "བདེ་བ་ཡི་རང་སྐུལ་ཞིང་གསོལ་བ་འདེབས།།",
    "target": "བདེ་བ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཐུ ས ། །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ ། །"
  },
  {
    "source": "རྟག་ཏུ་ཡང་དག་ལྟ་ཡང་དད་ལྡན་ཞིང་།།",
    "target": "རྟག་ ཏུ་ ཡང་དག་ ལྟ་ ཡང་ དད་ ལྡན་ ཞིང་ ། །"
  },
  {
    "source": "ཆོས་ཀྱི་སྒྲ་ཐོས་བྱང་ཆུབ་སེམས་ཀྱིས་ཕྱུག",
    "target": "ཆོས་ ཀྱི་ སྒྲ་ ཐོས་ བྱང་ཆུབ་སེམས་ ཀྱིས་ ཕྱུག"
  },
  {
    "source": "།",
    "target": "།"
  },
  {
    "source": "ལོངས་སྤྱོད་སླད་དུ་སྡིག་སྤངས་འབྱོར་པ་འཕེལ།",
    "target": "ལོངས་སྤྱོད་ སླད་ དུ་ སྡིག་ སྤངས་ འབྱོར་པ་ འཕེལ །"
  },
  {
    "source": "བྱམས་གནས་ཚེ་རིང་ཆོག་ཤེས་ཉིད་གྱུར་ཅིག།",
    "target": "བྱམས་ གནས་ ཚེ་ རིང་ ཆོག་ ཤེས་ ཉིད་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "ཆོས་བསྒྲགས་རྒྱ་མཚོ་ལ་སོགས་རྒྱལ་རྣམས་ཀྱི།།",
    "target": "ཆོས་ བསྒྲགས་ རྒྱ་མཚོ་ ལ་ སོགས་ རྒྱལ་ རྣམས་ ཀྱི ། །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་རྒྱ་མཚོ་མཆོག་གི་བློས་རྣམ་པར་རོལ་པ་མངོན་པར་མཁྱེན་པའི་རྒྱལ་པོ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ཆོས་ རྒྱ་མཚོ་ མཆོག་ གི་ བློ ས་ རྣམ་པ ར་ རོལ་པ་ མངོན་པ ར་ མཁྱེན་པ འི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "བྱུ་རུའི་མདོག་ཅན་མཆོག་སྦྱིན་ཕྱག་རྒྱ་ཅན།།",
    "target": "བྱུ་རུ འི་ མདོག་ཅན་ མཆོག་ སྦྱིན་ ཕྱག་ རྒྱ་ ཅན ། །"
  },
  {
    "source": "སྨོན་ལམ་བཞི་གྲུབ་ཚོགས་གཉིས་དཔལ་གྱིས་བརྗིད།།",
    "target": "སྨོན་ལམ་ བཞི་ གྲུབ་ ཚོགས་ གཉིས་ དཔལ་ གྱིས་ བརྗིད ། །"
  },
  {
    "source": "རིན་ཆེན་རྒྱ་མཚོའི་ཞིང་གི་དཔལ་གྱུར་པའི།།",
    "target": "རིན་ཆེན་ རྒྱ་མཚོ འི་ ཞིང་ གི་ དཔལ་ གྱུར་ པ འི ། །"
  },
  {
    "source": "མངོན་མཁྱེན་རྒྱལ་པོ་དེ་ལ་ཕྱག་འཚལ་ལོ།།",
    "target": "མངོན་མཁྱེན་ རྒྱལ་པོ་ དེ་ ལ་ ཕྱག་ འཚལ་ ལོ ། །"
  },
  {
    "source": "ཆོས་ཀྱི་བློ་གྲོས་གཏིང་དཔག་དཀའ་བའི་ཐུགས།།",
    "target": "ཆོས་ ཀྱི་ བློ་གྲོས་ གཏིང་ དཔག་ དཀའ་བ འི་ ཐུགས ། །"
  },
  {
    "source": "རྣམ་དག་ཆོས་ཀྱི་དབྱིངས་ལ་རོལ་མཛད་ཅིང་།།",
    "target": "རྣམ་དག་ ཆོས་ ཀྱི་ དབྱིངས་ ལ་ རོལ་ མཛད་ ཅིང་ ། །"
  },
  {
    "source": "ཤེས་བྱ་མ་ལུས་མངོན་སུམ་གཟིགས་པ་པ་པོ།།",
    "target": "ཤེས་བྱ་ མ་ ལུས་ མངོན་སུམ་ གཟིགས་པ་པ་ པོ ། །"
  },
  {
    "source": "མངོན་མཁྱེན་རྒྱལ་པོ་དེ་ལ་ཕྱག་འཚལ་ལོ།།",
    "target": "མངོན་མཁྱེན་ རྒྱལ་པོ་ དེ་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཐུ ས ། །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ ། །"
  },
  {
    "source": "གཡེངས་རྣམས་གནོད་སེམས་མེད་ཅིང་འཚོག་ཆས་འབྱོར།།",
    "target": "གཡེངས་ རྣམས་ གནོད་སེམས་ མེད་ ཅིང་ འཚོག་ ཆས་ འབྱོར ། །"
  },
  {
    "source": "ངན་སོང་ལམ་ངན་ཞུགས་རྣམས་དགེ་བཅུ་ཐོབ།།",
    "target": "ངན་སོང་ ལམ་ ངན་ ཞུགས་ རྣམས་ དགེ་ བཅུ་ ཐོབ ། །"
  },
  {
    "source": "གཞན་དབང་གྱུར་རྣམས་རང་དབང་ཕུན་ཚོགས་ཤིང་།།",
    "target": "གཞན་དབང་ གྱུར་ རྣམས་ རང་དབང་ ཕུན་ཚོགས་ ཤིང་ ། །"
  },
  {
    "source": "ཀུན་ཀྱང་ཚེ་རིང་མཚན་ཐོས་དགེ་གྱུར་ཅིག།",
    "target": "ཀུན་ ཀྱང་ ཚེ་ རིང་ མཚན་ ཐོས་ དགེ་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "མངོན་མཁྱེན་རྒྱལ་པོ་ལ་སོགས་རྒྱལ་རྣམས་ཀྱི།།",
    "target": "མངོན་མཁྱེན་ རྒྱལ་པོ་ ལ་ སོགས་ རྒྱལ་ རྣམས་ ཀྱི ། །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྨན་གྱི་བླ་བཻ་ཌཱུརྻའི་འོད་ཀྱི་རྒྱལ་པོ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ སྨན་ གྱི་ བླ་ བཻ་ ཌཱུརྻ འི་ འོད་ ཀྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "སྐུ་མདོག་སྔོན་པོ་མཆོག་སྦྱིན་ཕྱག་རྒྱ་ཅན།",
    "target": "སྐུ་མདོག་ སྔོན་པོ་ མཆོག་ སྦྱིན་ ཕྱག་ རྒྱ་ ཅན །"
  },
  {
    "source": "བཅུ་གཉིས་སྨོན་གྲུབ་ཚོགས་གཉིས་དཔལ་གྱིས་བརྗིད།།",
    "target": "བཅུ་ གཉིས་ སྨོན་ གྲུབ་ ཚོགས་ གཉིས་ དཔལ་ གྱིས་ བརྗིད ། །"
  },
  {
    "source": "བཻ་ཌཱུརྻ་སྣང་ཞིང་གི་དཔལ་གྱུར་པའི།།",
    "target": "བཻ་ ཌཱུརྻ་ སྣང་ ཞིང་ གི་ དཔལ་ གྱུར་ པ འི ། །"
  },
  {
    "source": "སྨན་པའི་རྒྱལ་པོ་དེ་ལ་ཕྱག་འཚལ་ལོ།།",
    "target": "སྨན་པ འི་ རྒྱལ་པོ་ དེ་ ལ་ ཕྱག་ འཚལ་ ལོ ། །"
  },
  {
    "source": "ཐུགས་རྗེས་ཀུན་ལ་སྙོམས་པའི་བཅོམ་ལྡན་འདས།།",
    "target": "ཐུགས་རྗེ ས་ ཀུན་ ལ་ སྙོམས་པ འི་ བཅོམ་ལྡན་ འདས ། །"
  },
  {
    "source": "མཚན་ཙམ་ཐོས་པས་ངན་འགྲོའི་སྡུག་བསྔལ་སེལ།།",
    "target": "མཚན་ ཙམ་ ཐོས་པ ས་ ངན་འགྲོ འི་ སྡུག་བསྔལ་ སེལ ། །"
  },
  {
    "source": "དུག་གསུམ་ནད་སེལ་སངས་རྒྱས་སྨན་གྱིབླ།།",
    "target": "དུག་ གསུམ་ ནད་ སེལ་ སངས་རྒྱས་ སྨན་ གྱིབླ ། །"
  },
  {
    "source": "བཻཌཱུརྻ་ཡི་འོད་ལ་ཕྱག་འཚལ་ལོ།།",
    "target": "བཻཌཱུརྻ་ ཡི་ འོད་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱི་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱི་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "རྒྱལ་བའི་མཚན་ཐོས་དྲན་བརྗོད་ཕྱག་མཆོད་མཐུས།།",
    "target": "རྒྱལ་བ འི་ མཚན་ ཐོས་ དྲན་ བརྗོད་ ཕྱག་ མཆོད་ མཐུ ས ། །"
  },
  {
    "source": "བདག་ཅག་ལ་སོགས་སེམས་ཅན་གང་དང་གང་།།",
    "target": "བདག་ཅག་ ལ་ སོགས་ སེམས་ཅན་ གང་ དང་ གང་ ། །"
  },
  {
    "source": "མཚན་དཔེས་མཛེས་ཤིང་འགྲོ་ཀུན་བདག་འདྲར་གྱུར།།",
    "target": "མཚན་དཔེ ས་ མཛེས་ ཤིང་ འགྲོ་ ཀུན་ བདག་ འདྲ ར་ གྱུར ། །"
  },
  {
    "source": "འོད་ཀྱིས་མུན་སེལ་ཤེས་རབ་ཐབས་མཁས་ཀྱིས།།",
    "target": "འོད་ ཀྱིས་ མུན་སེལ་ ཤེས་རབ་ ཐབས་ མཁས་ ཀྱིས ། །"
  },
  {
    "source": "ལོངས་སྤྱོད་མི་ཟད་ལམ་ལོག་དམན་མོས་རྣམས།།",
    "target": "ལོངས་སྤྱོད་ མི་ ཟད་ ལམ་ལོག་ དམན་ མོས་ རྣམས ། །"
  },
  {
    "source": "ཐེག་ཆེན་ལམ་ཞུགས་སྡོམ་པས་མཛེས་གྱུར་ཅིག།",
    "target": "ཐེག་ཆེན་ ལམ་ ཞུགས་ སྡོམ་པ ས་ མཛེས་ གྱུར་ ཅིག །"
  },
  {
    "source": "ཚུལ་འཆལ་གདུང་བྲལ་དབང་པོ་ཀུན་ཚང་ཞིང་།།",
    "target": "ཚུལ་ འཆལ་ གདུང་ བྲལ་ དབང་པོ་ ཀུན་ ཚང་ ཞིང་ ། །"
  },
  {
    "source": "ནད་མེད་ཡོ་བྱད་འཕེལ་ཞིང་བུད་མེད་ཀྱི།།",
    "target": "ནད་མེད་ ཡོ་བྱད་ འཕེལ་ ཞིང་ བུད་མེད་ ཀྱི ། །"
  },
  {
    "source": "དངོས་པོས་སྐྱོ་རྣམས་རྟག་ཏུ་སྐྱེས་དབང་ལྡན།།",
    "target": "དངོས་པོ ས་ སྐྱོ་ རྣམས་ རྟག་ ཏུ་ སྐྱེས་ དབང་ ལྡན ། །"
  },
  {
    "source": "བདུད་ཞགས་ལྟ་བ་ངན་ལས་གྲོལ་གྱུར་ཅིག།",
    "target": "བདུད་ ཞགས་ ལྟ་བ་ ངན་ ལས་ གྲོལ་ གྱུར་ ཅིག །"
  },
  {
    "source": "རྒྱལ་པོས་མནར་རྣམས་བདེ་ཞིང་བཀྲེས་པའི་རྒྱུས།།",
    "target": "རྒྱལ་པོ ས་ མནར་ རྣམས་ བདེ་ ཞིང་ བཀྲེས་པ འི་ རྒྱུ ས ། །"
  },
  {
    "source": "སྡིག་པས་འཚོ་རྣམས་ཆོས་འབྱོར་ཟས་ཀྱིས་ཚིམ།།",
    "target": "སྡིག་པ ས་ འཚོ་ རྣམས་ ཆོས་ འབྱོར་ ཟས་ ཀྱིས་ ཚིམ ། །"
  },
  {
    "source": "ཚ་གྲང་ངལ་ཞི་བསམ་པ་ཡོངས་རྫོགས་ཤིང་།།",
    "target": "ཚ་གྲང་ ངལ་ ཞི་ བསམ་པ་ ཡོངས་ རྫོགས་ ཤིང་ ། །"
  },
  {
    "source": "འཕགས་པ་དགྱེས་པའི་ཚུལ་ལྡན་གྲོལ་གྱུར་ཅིག།",
    "target": "འཕགས་པ་ དགྱེས་པ འི་ ཚུལ་ ལྡན་ གྲོལ་ གྱུར་ ཅིག །"
  },
  {
    "source": "འདི་ནས་ཤི་འཕོས་གྱུར་ཚེ་སངས་རྒྱས་ཀྱི།།",
    "target": "འདི་ ནས་ ཤི་ འཕོས་ གྱུར་ ཚེ་ སངས་རྒྱས་ ཀྱི ། །"
  },
  {
    "source": "ཞིང་དེར་པདྨོ་ལས་སྐྱེས་ཡོན་ཏན་རྫོགས།།",
    "target": "ཞིང་ དེ ར་ པདྨོ་ ལས་ སྐྱེས་ ཡོན་ཏན་ རྫོགས ། །"
  },
  {
    "source": "སྨན་པའི་རྒྱལ་པོ་ལ་སོགས་རྒྱལ་རྣམས་ཀྱི།།",
    "target": "སྨན་པ འི་ རྒྱལ་པོ་ ལ་ སོགས་ རྒྱལ་ རྣམས་ ཀྱི ། །"
  },
  {
    "source": "བཀའ་ལུང་ནོད་ཅིང་མཉེས་པར་བྱེད་གྱུར་ཅིག།",
    "target": "བཀའ་ལུང་ ནོད་ ཅིང་ མཉེས་པ ར་ བྱེད་ གྱུར་ ཅིག །"
  },
  {
    "source": "སྟོན་པ་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ།།",
    "target": "སྟོན་པ་ བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ དཔལ་ རྒྱལ་བ་ ཤཱཀྱ་ཐུབ་པ་ ལ་ ཕྱག་ འཚལ་ ལོ ། །"
  },
  {
    "source": "མཆོད་དོ་སྐྱབས་སུ་མཆིའོ།།",
    "target": "མཆོད་ དོ་ སྐྱབས་ སུ་ མཆི འོ ། །"
  },
  {
    "source": "གསེར་གྱི་མདོག་ཅན་ས་གནོན་ཕྱག་རྒྱ་ཅན།།",
    "target": "གསེར་ གྱི་ མདོག་ཅན་ ས་ གནོན་ ཕྱག་ རྒྱ་ ཅན ། །"
  },
  {
    "source": "རྨད་བྱུང་ཐུགས་རྗེ་བརྩོན་འགྲུས་ཆེན་པོའི་མཐུས།།",
    "target": "རྨད་བྱུང་ ཐུགས་རྗེ་ བརྩོན་འགྲུས་ ཆེན་པོ འི་ མཐུ ས ། །"
  },
  {
    "source": "མི་མཇེད་འཇིག་རྟེན་ཁམས་ཀྱི་དཔལ་གྱུར་པའི།།",
    "target": "མི་མཇེད་ འཇིག་རྟེན་ ཁམས་ ཀྱི་ དཔལ་ གྱུར་ པ འི ། །"
  },
  {
    "source": "འདྲེན་མཆོག་ཤཱཀྱའི་ཏོག་ལ་ཕྱག་འཚལ་ལོ།།",
    "target": "འདྲེན་ མཆོག་ ཤཱཀྱའི་ ཏོག་ ལ་ ཕྱག་ འཚལ་ ལོ ། །"
  },
  {
    "source": "ཐབས་མཁས་ཐུགས་རྗེ་ཤཱཀྱའི་རིགས་འཁྲུངས་ཤིང་།།",
    "target": "ཐབས་ མཁས་ ཐུགས་རྗེ་ ཤཱཀྱ འི་ རིགས་ འཁྲུངས་ ཤིང་ ། །"
  },
  {
    "source": "གཞན་གྱིས་མི་ཐུབ་བདུད་ཀྱི་དཔུང་འཇོམས་པ།།",
    "target": "གཞན་ གྱིས་ མི་ ཐུབ་ བདུད་ ཀྱི་ དཔུང་ འཇོམས་པ ། །"
  },
  {
    "source": "གསེར་གྱི་ལྷུན་པོ་ལྟ་བུར་བརྗིད་པའི་སྐུ།།",
    "target": "གསེར་ གྱི་ ལྷུན་པོ་ ལྟ་བུ ར་ བརྗིད་པ འི་ སྐུ ། །"
  },
  {
    "source": "ཤཱཀྱའི་རྒྱལ་པོ་དེ་ལ་ཕྱག་འཚལ་ལོ།།",
    "target": "ཤཱཀྱ འི་ རྒྱལ་པོ་ དེ་ ལ་ ཕྱག་ འཚལ་ ལོ ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "སྟོན་པ་མཆོག་དེས་མདོ་སྡེའི་ཆོ་ག་ལས།།",
    "target": "སྟོན་པ་ མཆོག་ དེ ས་ མདོ་སྡེ འི་ ཆོ་ག་ ལས ། །"
  },
  {
    "source": "ཇི་ལྟར་གསུངས་པའི་ཕན་ཡོན་མ་ལུས་པ།།",
    "target": "ཇི་ ལྟ ར་ གསུངས་པ འི་ ཕན་ཡོན་ མ་ ལུས་པ ། །"
  },
  {
    "source": "བདག་ཅག་མགོན་མེད་འགྲོ་བ་མཐའ་དག་གིས།།",
    "target": "བདག་ཅག་ མགོན་ མེད་ འགྲོ་བ་ མཐའ་དག་ གིས ། །"
  },
  {
    "source": "དེང་འདིར་འཕྲལ་དུ་ཐོབ་པར་བྱིན་གྱིས་རློབས།།",
    "target": "དེང་ འདི ར་ འཕྲལ་ དུ་ ཐོབ་པ ར་ བྱིན་ གྱིས་ རློབས ། །"
  },
  {
    "source": "མ་རིག་མུན་སེལ་སྒྲོན་མེ་མཆོག",
    "target": "མ་རིག་ མུན་ སེལ་ སྒྲོན་མེ་ མཆོག"
  },
  {
    "source": "།",
    "target": "།"
  },
  {
    "source": "སྡུག་བསྔལ་ནད་སེལ་སྨན་གྱི་ཕུལ།།",
    "target": "སྡུག་བསྔལ་ ནད་སེལ་ སྨན་ གྱི་ ཕུལ ། །"
  },
  {
    "source": "དམ་ཆོས་དཀོན་མཆོག་ཐམས་ཅད་ལ།",
    "target": "དམ་ཆོས་ དཀོན་མཆོག་ ཐམས་ཅད་ ལ །"
  },
  {
    "source": "ཕྱག་འཚལ་མཆོད་ཅིང་སྐྱབས་སུ་མཆི།།",
    "target": "ཕྱག་ འཚལ་ མཆོད་ ཅིང་ སྐྱབས་ སུ་ མཆི ། །"
  },
  {
    "source": "དངོས་བཤམས་གཟུངས་རིག་མོས་སྟོབས་ཀྱིས་སྤྲུལ་པའི།།",
    "target": "དངོས་ བཤམས་ གཟུངས་ རིག་ མོས་ སྟོབས་ ཀྱིས་ སྤྲུལ་པ འི ། །"
  },
  {
    "source": "མཆོད་ཚོགས་ཀུན་འབུལ་སྡིག་ལྟུང་ཐམས་ཅད་བཤགས།།",
    "target": "མཆོད་ ཚོགས་ ཀུན་ འབུལ་ སྡིག་ ལྟུང་ ཐམས་ཅད་ བཤགས ། །"
  },
  {
    "source": "དགེ་ལ་ཡི་རང་སྐུལ་ཞིང་གསོལ་བ་འདེབས།།",
    "target": "དགེ་ ལ་ ཡི་ རང་ སྐུལ་ ཞིང་ གསོལ་བ་ འདེབས ། །"
  },
  {
    "source": "འདིས་མཚོན་དགེ་བ་བྱང་ཆུབ་ཆེན་པོར་བསྔོ།།",
    "target": "འདི ས་ མཚོན་ དགེ་བ་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "དམ་ཆོས་དཀོན་མཆོག་བདེན་པའི་བྱིན་རླབས་ཀྱིས།།",
    "target": "དམ་ཆོས་ དཀོན་མཆོག་ བདེན་པ འི་ བྱིན་རླབས་ ཀྱིས ། །"
  },
  {
    "source": "བདག་སོགས་དེང་ནས་ཚེ་རབས་ཐམས་ཅད་དུ།།",
    "target": "བདག་ སོགས་ དེང་ ནས་ ཚེ་རབས་ ཐམས་ཅད་ དུ ། །"
  },
  {
    "source": "རྒྱལ་བ་ཀུན་གྱི་དམ་ཆོས་མ་ལུས་པ།།",
    "target": "རྒྱལ་བ་ ཀུན་ གྱི་ དམ་ཆོས་ མ་ ལུས་པ ། །"
  },
  {
    "source": "རྒྱལ་བའི་དགོངས་པ་ཇི་བཞིན་འགྲུབ་གྱུར་ཅིག།",
    "target": "རྒྱལ་བ འི་ དགོངས་པ་ ཇི་ བཞིན་ འགྲུབ་ གྱུར་ ཅིག །"
  },
  {
    "source": "འཇམ་དཔལ་སྐྱབས་གྲོལ་ཕྱག་ན་རྡོ་རྗེ་སོགས།།",
    "target": "འཇམ་དཔལ་ སྐྱབས་ གྲོལ་ ཕྱག་ ན་ རྡོ་རྗེ་ སོགས ། །"
  },
  {
    "source": "བདེ་གཤེགས་སྲས་པོ་སུམ་ཁྲི་དྲུག་སྟོང་གིས།།",
    "target": "བདེ་གཤེགས་ སྲས་པོ་ སུམ་ ཁྲི་ དྲུག་ སྟོང་ གིས ། །"
  },
  {
    "source": "རྒྱལ་བའི་ཐུགས་དམ་བསྐུལ་ཞིང་གླེང་བསླངས་ནས།།",
    "target": "རྒྱལ་བ འི་ ཐུགས་དམ་ བསྐུལ་ ཞིང་ གླེང་ བསླངས་ ནས ། །"
  },
  {
    "source": "མདོ་སྡེའི་ཕན་ཡོན་ཇི་སྐད་གསུངས་པ་རྣམས།།",
    "target": "མདོ་སྡེ འི་ ཕན་ཡོན་ ཇི་ སྐད་ གསུངས་པ་ རྣམས ། །"
  },
  {
    "source": "དེང་འདིར་བདག་ལ་མངོན་དུ་འགྱུར་བར་མཛོད།།",
    "target": "དེང་ འདི ར་ བདག་ ལ་ མངོན་ དུ་ འགྱུར་བ ར་ མཛོད ། །"
  },
  {
    "source": "འཇིག་རྟེན་སྐྱོང་བ་སྡེ་དཔོན་བཅས་པས་ཀྱང་།།",
    "target": "འཇིག་རྟེན་ སྐྱོང་བ་ སྡེ་ དཔོན་ བཅས་པ ས་ ཀྱང་ ། །"
  },
  {
    "source": "སྔོན་ཚེ་སྟོན་པའི་སྤྱན་སྔར་ཞལ་བཞེས་བཞིན།།",
    "target": "སྔོན་ ཚེ་ སྟོན་པ འི་ སྤྱན་སྔ ར་ ཞལ་བཞེས་ བཞིན ། །"
  },
  {
    "source": "དགྲ་དང་གནོད་པ་ནད་རིམས་བཟློག་པ་དང་།།",
    "target": "དགྲ་ དང་ གནོད་པ་ ནད་ རིམས་ བཟློག་པ་ དང་ ། །"
  },
  {
    "source": "འཐབ་རྩོད་ཀུན་ཞི་ལུས་སེམས་བདེ་བ་རྒྱས།།",
    "target": "འཐབ་རྩོད་ ཀུན་ ཞི་ལུ ས་ སེམས་ བདེ་བ་ རྒྱས ། །"
  },
  {
    "source": "ལོངས་སྤྱོད་དབང་ཕྱུག་ནོར་འབྲུ་ཚེ་འཕེལ་ཞིང་།།",
    "target": "ལོངས་སྤྱོད་ དབང་ཕྱུག་ ནོར་ འབྲུ་ ཚེ་ འཕེལ་ ཞིང་ ། །"
  },
  {
    "source": "བསམ་པའི་དོན་རྣམས་ཡིད་བཞིན་འགྲུབ་པ་དང་།།",
    "target": "བསམ་པ འི་ དོན་ རྣམས་ ཡིད་ བཞིན་ འགྲུབ་པ་ དང་ ། །"
  },
  {
    "source": "རྟག་ཏུ་སྲུང་སྐྱོབ་གཡེལ་བ་མེད་པར་མཛོད།།",
    "target": "རྟག་ ཏུ་ སྲུང་སྐྱོབ་ གཡེལ་བ་ མེད་པ ར་ མཛོད ། །"
  },
  {
    "source": "ཨོཾ་ན་མོ་བྷ་ག་ཝ་ཏེ།",
    "target": "ཨོཾ་ ན་ མོ་ བྷ་ག་ ཝ་ ཏེ །"
  },
  {
    "source": "བྷཻ་ཥ་ཛྱེ་གུ་རུ་བཻ་ཌཱུརྻ་པྲ་བྷ་རཱ་ཛཱ་ཡ།",
    "target": "བྷཻ་ཥ་ ཛྱེ་ གུ་ རུ་ བཻ་ ཌཱུརྻ་ པྲ་བྷ་རཱ་ཛཱ་ཡ །"
  },
  {
    "source": "ཏ་ཐཱ་ག་ཏཱ་ཡ།",
    "target": "ཏ་ཐཱ་ག་ཏཱ་ཡ །"
  },
  {
    "source": "ཨརྷ་ཏེ་སམྱཀྶཾ་བུདྡྷ་ཡ།",
    "target": "ཨརྷ་ ཏེ་ སམྱཀྶཾ་བུདྡྷ་ ཡ །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཨོཾ་བྷཻ་ཥ་ཛྱེ་བྷཻ་ཥ་ཛྱེ།",
    "target": "ཨོཾ་ བྷཻ་ཥ་ ཛྱེ་ བྷཻ་ཥ་ ཛྱེ །"
  },
  {
    "source": "མ་ཧཱ་བྷཻ་ཥ་ཛེ་བྷཻ་ཥ་ཛྱེ།",
    "target": "མ་ཧཱ་ བྷཻ་ཥ་ ཛེ་ བྷཻ་ཥ་ ཛྱེ །"
  },
  {
    "source": "རཱ་ཛཱ་ས་མུདྒ་ཏེ་སྭཱ་ཧཱ།",
    "target": "རཱ་ཛཱ་ ས་ མུདྒ་ ཏེ་ སྭཱ་ཧཱ །"
  },
  {
    "source": "ཞེས་གཟུངས་རིང་ངམ།",
    "target": "ཞེས་ གཟུངས་ རིང་ ངམ །"
  },
  {
    "source": "ཡང་ན།",
    "target": "ཡང་ ན །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཨོཾ་བྷཻ་ཥ་ཛྱ་བྷཻ་ཥ་ཛྱེ།",
    "target": "ཨོཾ་ བྷཻ་ཥ་ ཛྱ་ བྷཻ་ཥ་ ཛྱེ །"
  },
  {
    "source": "མ་ཧཱ་བྷཻ་ཥ་ཛྱེ་བྷཻ་ཥ་ཛྱེ།",
    "target": "མ་ཧཱ་ བྷཻ་ཥ་ ཛྱེ་ བྷཻ་ཥ་ ཛྱེ །"
  },
  {
    "source": "རཱ་ཛཱ་ས་མུདྒ་ཏེ་སྭཱ་ཧཱ།",
    "target": "རཱ་ཛཱ་ ས་ མུདྒ་ ཏེ་ སྭཱ་ཧཱ །"
  },
  {
    "source": "ཞེས་གཟུངས་ཐུང་ཅི་མང་བཟླ་བར་བྱའོ།།",
    "target": "ཞེས་ གཟུངས་ ཐུང་ ཅི་ མང་ བཟླ་ བ ར་ བྱ འོ ། །"
  },
  {
    "source": "ཉོན་མོངས་དུག་ལྔའི་གདོན་གྱིས་མྱོས་པ་ཡིས།།",
    "target": "ཉོན་མོངས་ དུག་ ལྔ འི་ གདོན་ གྱིས་ མྱོས་པ་ ཡིས ། །"
  },
  {
    "source": "མགོན་མེད་ལྔ་བརྒྱའི་ཐ་མའི་འགྲོ་རྣམས་ལ།།",
    "target": "མགོན་ མེད་ ལྔ་ བརྒྱ འི་ ཐ་མ འི་ འགྲོ་ རྣམས་ ལ ། །"
  },
  {
    "source": "ཐུགས་རྗེས་དགོངས་ནས་ཤཱཀྱའི་གཙོ་བོ་དེས།།",
    "target": "ཐུགས་རྗེ ས་ དགོངས་ ནས་ ཤཱཀྱ འི་ གཙོ་བོ་ དེ ས ། །"
  },
  {
    "source": "སྙིགས་མའི་རྒྱལ་བ་བདུན་གྱི་ཐུགས་རྗེ་བསྐལ།།",
    "target": "སྙིགས་མ འི་ རྒྱལ་བ་ བདུན་ གྱི་ ཐུགས་རྗེ་ བསྐལ ། །"
  },
  {
    "source": "ཕན་བདེའི་འབྱུང་གནས་མདོ་སྡེའི་ཆོ་ག་གསུངས།།",
    "target": "ཕན་བདེ འི་ འབྱུང་གནས་ མདོ་སྡེ འི་ ཆོ་ག་ གསུངས ། །"
  },
  {
    "source": "ཐམས་ཅད་མཁྱེན་པ་དཔལ་ལྡན་ཞི་བ་འཚོས།།",
    "target": "ཐམས་ཅད་ མཁྱེན་པ་ དཔལ་ལྡན་ ཞི་བ་ འཚོས ། །"
  },
  {
    "source": "མདོ་ཆོག་དབང་གི་རྒྱལ་པོའི་དོ་ཤལ་སྤེལ།།",
    "target": "མདོ་ ཆོག་ དབང་ གི་ རྒྱལ་པོ འི་ དོ་ཤལ་ སྤེལ ། །"
  },
  {
    "source": "དེ་མེད་སྙིང་པོའི་ཡང་སྙིང་ཡིད་བཞིན་ནོར།།",
    "target": "དེ་ མེད་ སྙིང་པོ འི་ ཡང་ སྙིང་ ཡིད་ བཞིན་ ནོར ། །"
  },
  {
    "source": "གང་འདི་དེང་དུས་རྣམ་པར་གཡེང་ལྡན་པ།།",
    "target": "གང་ འདི་ དེང་ དུས་ རྣམ་པ ར་ གཡེང་ ལྡན་པ ། །"
  },
  {
    "source": "དད་ལྡན་འགའ་ཡི་དོན་དུ་ཁོ་བོས་བཀོད།།",
    "target": "དད་ ལྡན་ འགའ་ ཡི་ དོན་ དུ་ ཁོ་བོ ས་ བཀོད ། །"
  },
  {
    "source": "འདིས་མཚོན་རྣམ་དཀར་དགེ་བས་བདག་གཞན་ཀུན་།",
    "target": "འདི ས་ མཚོན་ རྣམ་དཀར་ དགེ་བ ས་ བདག་ གཞན་ ཀུན་ །"
  },
  {
    "source": "བདེ་གཤེགས་བརྒྱད་ཀྱིས་དགྱེས་བཞིན་འཛིན་གྱུར་ཅིག།",
    "target": "བདེ་གཤེགས་ བརྒྱད་ ཀྱིས་ དགྱེས་ བཞིན་ འཛིན་ གྱུར་ ཅིག །"
  },
  {
    "source": "ཅེས་སྨན་བླའི་མདོ་ཆོག་གི་སྙིང་པོ་བསྡུས་པ་ཡིད་བཞིན་ནོར་བུ་ཞེས་བྱ་བ་འདི་ནི།",
    "target": "ཅེས་ སྨན་བླ འི་ མདོ་ ཆོག་ གི་ སྙིང་པོ་ བསྡུས་པ་ ཡིད་ བཞིན་ ནོར་བུ་ ཞེས་ བྱ་བ་ འདི་ ནི །"
  },
  {
    "source": "ཆོས་སྨྲ་བ་ཤཱཀྱའི་དགེ་སྦྱོང་བློ་བཟང་ཆོས་ཀྱི་རྒྱལ་མཚན་གྱིས་ཆོས་གྲྭ་ཆེན་པོ་བཀྲ་ཤིས་ལྷུན་པོར་སྦྱར་བའོ།།",
    "target": "ཆོས་ སྨྲ་བ་ ཤཱཀྱ འི་ དགེ་སྦྱོང་ བློ་བཟང་ ཆོས་ ཀྱི་ རྒྱལ་མཚན་ གྱིས་ ཆོས་གྲྭ་ ཆེན་པོ་ བཀྲ་ཤིས་ལྷུན་པོ ར་ སྦྱར་ བ འོ ། །"
  },
  {
    "source": "།།",
    "target": "། །"
  }
]
