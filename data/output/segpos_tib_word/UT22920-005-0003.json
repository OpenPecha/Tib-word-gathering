[
  {
    "source": "༄༅།།",
    "target": "༄༅ ། །"
  },
  {
    "source": "ཀུན་མཁྱེན་བླ་མའི་གསུང་རབ་ལ་བསྔགས་པ་བཞུགས་སོ།།",
    "target": "ཀུན་མཁྱེན་ བླ་མ འི་ གསུང་རབ་ ལ་ བསྔགས་པ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མཿསརྦ་ཛྙཱ་ཡ་གུ་ར་ཝེ།",
    "target": "ན་མཿ སརྦ་ཛྙཱ་ ཡ་ གུ་ ར་ ཝེ །"
  },
  {
    "source": "གང་ཞིག་རྒྱལ་བའི་ཡོན་ཏན་མཐའ་ཀླས་པ།།",
    "target": "གང་ ཞིག་ རྒྱལ་བ འི་ ཡོན་ཏན་ མཐའ་ཀླས་པ ། །"
  },
  {
    "source": "མ་ལུས་ཡང་དག་རྫོགས་པའི་དཀྱིལ་འཁོར་ཅན།།",
    "target": "མ་ ལུས་ ཡང་དག་ རྫོགས་པ འི་ དཀྱིལ་འཁོར་ ཅན ། །"
  },
  {
    "source": "ཀུན་མཁྱེན་བླ་མ་རྒྱལ་བ་ཐམས་ཅད་ཀྱི།།",
    "target": "ཀུན་མཁྱེན་ བླ་མ་ རྒྱལ་བ་ ཐམས་ཅད་ ཀྱི ། །"
  },
  {
    "source": "རྒྱལ་ཚབ་སེམས་དཔར་གྱུར་ལ་ཕྱག་འཚལ་ལོ།",
    "target": "རྒྱལ་ཚབ་ སེམས་ དཔ ར་ གྱུར་ ལ་ ཕྱག་ འཚལ་ ལོ །"
  },
  {
    "source": "༡།",
    "target": "༡ །"
  },
  {
    "source": "གདོད་མའི་གཞི་དབྱིངས་ཡོན་ཏན་རྫོགས་པའི་ཀློང་།།",
    "target": "གདོད་མ འི་ གཞི་ དབྱིངས་ ཡོན་ཏན་ རྫོགས་པ འི་ ཀློང་ ། །"
  },
  {
    "source": "སྟོང་ཆེན་ལྷུམས་སུ་ཆོས་ཉིད་ཟད་ཞུགས་པས།",
    "target": "སྟོང་ ཆེན་ ལྷུམས་ སུ་ ཆོས་ཉིད་ ཟད་ ཞུགས་པ ས །"
  },
  {
    "source": "རབ་འབྱམས་མཁྱེན་པས་ཤེས་བྱ་ཡོངས་གཅོད་པ།།",
    "target": "རབ་འབྱམས་ མཁྱེན་པ ས་ ཤེས་བྱ་ ཡོངས་ གཅོད་པ ། །"
  },
  {
    "source": "ཀུན་མཁྱེན་བླ་མ་ཐམས་ཅད་མཁྱེན་པ་ཡིན།",
    "target": "ཀུན་མཁྱེན་ བླ་མ་ ཐམས་ཅད་ མཁྱེན་པ་ ཡིན །"
  },
  {
    "source": "༢།",
    "target": "༢ །"
  },
  {
    "source": "སྐྱོབ་པ་དེ་ཡི་ལེགས་བཤད་ཚིག་གཅིག་གི།",
    "target": "སྐྱོབ་པ་ དེ་ ཡི་ ལེགས་བཤད་ ཚིག་ གཅིག་ གི །"
  },
  {
    "source": "ཟུར་ཙམ་ཐོས་ཀྱང་སྲིད་པ་ཧྲུལ་པོ་རུ།།",
    "target": "ཟུར་ ཙམ་ ཐོས་ ཀྱང་ སྲིད་པ་ ཧྲུལ་པོ་ རུ ། །"
  },
  {
    "source": "ངེས་པར་བགྱིད་ན་བསྟན་པ་ཡོངས་རྫོགས་པའི།།",
    "target": "ངེས་པ ར་ བགྱིད་ ན་ བསྟན་པ་ ཡོངས་ རྫོགས་ པ འི ། །"
  },
  {
    "source": "གསུང་ལ་ཐོས་བསམ་བགྱིད་རྣམས་ལྟ་ཅི་སྨོས།",
    "target": "གསུང་ ལ་ ཐོས་བསམ་ བགྱིད་ རྣམས་ ལྟ་ ཅི་ སྨོས །"
  },
  {
    "source": "༣།",
    "target": "༣ །"
  },
  {
    "source": "རྒྱལ་བ་རྣམས་དང་རྒྱལ་སྲས་ཆེ་རྣམས་ཀྱིས།།",
    "target": "རྒྱལ་བ་ རྣམས་ དང་ རྒྱལ་སྲས་ ཆེ་ རྣམས་ ཀྱིས ། །"
  },
  {
    "source": "དཔའ་བར་འགྲོ་སོགས་ཏིང་འཛིན་རྣམ་ཐར་མཐུས།།",
    "target": "དཔའ་བ ར་ འགྲོ་ སོགས་ ཏིང་འཛིན་ རྣམ་ཐར་ མཐུ ས ། །"
  },
  {
    "source": "འཕགས་བཞི་སོ་སྐྱེ་དུ་མའི་སྤྲུལ་གཟུགས་ཀྱིས།།",
    "target": "འཕགས་ བཞི་ སོ་སྐྱེ་ དུ་མ འི་ སྤྲུལ་ གཟུགས་ ཀྱིས ། །"
  },
  {
    "source": "རྒྱལ་བའི་མཛད་བཟང་ཅི་ཡང་སྟོན་པ་ཡིན།",
    "target": "རྒྱལ་བ འི་ མཛད་ བཟང་ ཅི་ ཡང་ སྟོན་པ་ ཡིན །"
  },
  {
    "source": "༤།",
    "target": "༤ །"
  },
  {
    "source": "དེ་སླད་ཀུན་མཁྱེན་མཆོག་གི་སྤྲུལ་པའི་སྐུས།།",
    "target": "དེ་ སླད་ ཀུན་མཁྱེན་ མཆོག་ གི་ སྤྲུལ་པ འི་ སྐུ ས ། །"
  },
  {
    "source": "རྒྱལ་བའི་མཛད་པས་སྙིགས་མའི་འགྲོ་སྐྱོང་ཞིང་།།",
    "target": "རྒྱལ་བ འི་ མཛད་པ ས་ སྙིགས་མ འི་ འགྲོ་ སྐྱོང་ ཞིང་ ། །"
  },
  {
    "source": "ཐོས་པས་གྲོལ་བ་ཐེག་རྩེའི་ཆོས་འཁོང་གྱིས།།",
    "target": "ཐོས་པ ས་ གྲོལ་བ་ ཐེག་ རྩེ འི་ ཆོས་ འཁོང་ གྱིས ། །"
  },
  {
    "source": "རྡོ་རྗེ་སྙིང་པོའི་བསྟན་པ་གསལ་བར་མཛད།",
    "target": "རྡོ་རྗེ་སྙིང་པོ འི་ བསྟན་པ་ གསལ་བ ར་ མཛད །"
  },
  {
    "source": "༥ཀུན་མཁྱེན་བླ་མ་རྫོགས་པའི་སངས་རྒྱས་དེའི།།",
    "target": "༥ ཀུན་མཁྱེན་ བླ་མ་ རྫོགས་པ འི་ སངས་རྒྱས་ དེ འི ། །"
  },
  {
    "source": "ལེགས་བཤད་བདུད་རྩི་ཤིན་ཏུ་དག་པ་འདི།།",
    "target": "ལེགས་བཤད་ བདུད་རྩི་ ཤིན་ ཏུ་ དག་པ་ འདི ། །"
  },
  {
    "source": "ལུང་གི་ཆོས་མཆོག་ཞལ་ནས་གསུང་པའི་བཀར།།",
    "target": "ལུང་ གི་ ཆོས་མཆོག་ ཞལ་ ནས་ གསུང་པ འི་ བཀར ། །"
  },
  {
    "source": "མི་ཤེས་པ་དེ་བ་གླང་ཡ་སོ་ཅན།",
    "target": "མི་ ཤེས་པ་ དེ་བ་ གླང་ ཡ་སོ་ ཅན །"
  },
  {
    "source": "༦།",
    "target": "༦ །"
  },
  {
    "source": "སྐལ་བ་བཟང་དག་རབ་དགའ་སྐྱེད་བྱོས་ལ།།",
    "target": "སྐལ་བ་ བཟང་ དག་ རབ་དགའ་ སྐྱེད་ བྱོས་ ལ ། །"
  },
  {
    "source": "སངས་རྒྱས་མཐོང་བའི་ངེས་ཤེས་གྱིས་ཤིག་དང་།།",
    "target": "སངས་རྒྱས་ མཐོང་བ འི་ ངེས་ཤེས་ གྱིས་ ཤིག་ དང་ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་འདི་མཐོང་ལས།།",
    "target": "ཀུན་མཁྱེན་ བླ་མ འི་ ལེགས་བཤད་ འདི་ མཐོང་ ལས ། །"
  },
  {
    "source": "སངས་རྒྱས་མཇལ་ཡང་ཅུང་ཟད་ཡོད་རེ་ཀན།",
    "target": "སངས་རྒྱས་ མཇལ་ ཡང་ ཅུང་ཟད་ ཡོད་ རེ་ ཀན །"
  },
  {
    "source": "༧།",
    "target": "༧ །"
  },
  {
    "source": "ཐུབ་པའི་མཚན་དཔེ་མིག་གི་བདུད་རྩི་སྟེ།།",
    "target": "ཐུབ་པ འི་ མཚན་ དཔེ་ མིག་ གི་ བདུད་རྩི་ སྟེ ། །"
  },
  {
    "source": "སྐལ་བཟང་ཡིད་ལ་དད་གསུམ་བསྐྱེད་པ་ལགས།།",
    "target": "སྐལ་ བཟང་ ཡིད་ ལ་ དད་ གསུམ་ བསྐྱེད་པ་ ལགས ། །"
  },
  {
    "source": "ལེགས་བཤད་ཡིག་གཟུགས་བཟོ་ཡི་སྤྲུལ་སྐུ་སྟེ།།",
    "target": "ལེགས་བཤད་ ཡིག་གཟུགས་ བཟོ་ ཡི་ སྤྲུལ་སྐུ་ སྟེ ། །"
  },
  {
    "source": "དད་པའི་གསོས་སུ་འདི་ལས་ལྷག་པ་མེད།",
    "target": "དད་པ འི་ གསོས་ སུ་ འདི་ ལས་ ལྷག་པ་ མེད །"
  },
  {
    "source": "༨།",
    "target": "༨ །"
  },
  {
    "source": "སྟོན་པའི་ཚངས་དབྱངས་རྣ་བའི་བདུད་རྩི་སྟེ།།",
    "target": "སྟོན་པ འི་ ཚངས་དབྱངས་ རྣ་བ འི་ བདུད་རྩི་ སྟེ ། །"
  },
  {
    "source": "བསྐལ་བཟང་ཡིད་ལ་ཤེས་རབ་བསྐྱེད་པ་ལགས།།",
    "target": "བསྐལ་བཟང་ ཡིད་ ལ་ ཤེས་རབ་ བསྐྱེད་པ་ ལགས ། །"
  },
  {
    "source": "ལེགས་བཤད་ཚིག་ཕྲེང་རྣ་བའི་བདུད་རྩི་སྟེ།།",
    "target": "ལེགས་བཤད་ ཚིག་ཕྲེང་ རྣ་བ འི་ བདུད་རྩི་ སྟེ ། །"
  },
  {
    "source": "ཤེས་རབ་གསོས་སུ་འདི་དང་མཉམ་པ་མེད།",
    "target": "ཤེས་རབ་ གསོས་ སུ་ འདི་ དང་ མཉམ་པ་ མེད །"
  },
  {
    "source": "༩།",
    "target": "༩ །"
  },
  {
    "source": "རྒྱལ་བའི་བྱིན་རླབས་སྙིང་གི་བདུད་རྩི་སྟེ།།",
    "target": "རྒྱལ་བ འི་ བྱིན་རླབས་ སྙིང་ གི་ བདུད་རྩི་ སྟེ ། །"
  },
  {
    "source": "བསྐལ་བཟང་ཡིད་ལ་བདེན་པ་སྟོན་པ་ལགས།།",
    "target": "བསྐལ་བཟང་ ཡིད་ ལ་ བདེན་པ་ སྟོན་པ་ ལགས ། །"
  },
  {
    "source": "ལེགས་བཤད་དོན་བཟང་སྙིང་གི་བདུད་རྩི་སྟེ།།",
    "target": "ལེགས་ བཤད་ དོན་བཟང་ སྙིང་ གི་ བདུད་རྩི་ སྟེ ། །"
  },
  {
    "source": "ཡིད་ལ་ཡེ་ཤེས་གསོས་སུ་འདི་ཉིད་ཆེ།",
    "target": "ཡིད་ ལ་ ཡེ་ཤེས་ གསོས་ སུ་ འདི་ ཉིད་ ཆེ །"
  },
  {
    "source": "༡༠།",
    "target": "༡༠ །"
  },
  {
    "source": "རྣམ་ཐར་ཏིང་འཛིན་སྟོབས་ཀྱིས་བྱིན་རླབས་པས།།",
    "target": "རྣམ་ཐར་ ཏིང་འཛིན་ སྟོབས་ ཀྱིས་ བྱིན་རླབས་ པས ། །"
  },
  {
    "source": "འདི་མཐོང་ཡིད་ལ་ཆོས་ཉིད་ཤུགས་ཀྱིས་སྐྱེ།།",
    "target": "འདི་ མཐོང་ ཡིད་ ལ་ ཆོས་ཉིད་ ཤུགས་ ཀྱིས་ སྐྱེ ། །"
  },
  {
    "source": "ཀ་དག་དགོངས་པ་འཕྲལ་ལ་སྟོན་ནུས་ཤིང་།།",
    "target": "ཀ་དག་ དགོངས་པ་ འཕྲལ་ ལ་ སྟོན་ ནུས་ ཤིང་ ། །"
  },
  {
    "source": "ཆོས་ཅན་འཛིན་པ་གཞིག་ལ་འདི་འདྲ་མེད།",
    "target": "ཆོས་ཅན་ འཛིན་པ་ གཞིག་ ལ་ འདི་ འདྲ་ མེད །"
  },
  {
    "source": "༡༡།",
    "target": "༡༡ །"
  },
  {
    "source": "ཡི་གེའི་རྣམ་རོལ་ཤཱཀྱ་སེང་གེའི་སྐུ།།",
    "target": "ཡི་གེ འི་ རྣམ་ རོལ་ ཤཱཀྱ་སེང་གེ འི་ སྐུ ། །"
  },
  {
    "source": "རྗོད་བྱེད་ཚིག་ཕྲེང་ཀུན་མཁྱེན་བླ་མའི་གསུང་།།",
    "target": "རྗོད་བྱེད་ ཚིག་ཕྲེང་ ཀུན་ མཁྱེན་ བླ་མ འི་ གསུང་ ། །"
  },
  {
    "source": "བརྗོད་བྱེད་དོན་ཟབ་རྒྱལ་བ་ཀུན་གྱི་ཐུགས།།",
    "target": "བརྗོད་ བྱེད་ དོན་ ཟབ་ རྒྱལ་བ་ ཀུན་ གྱི་ ཐུགས ། །"
  },
  {
    "source": "གསུང་རབ་འདི་མཐོང་བདེ་གཤེགས་ཡོངས་རྫོགས་མཐོང་།",
    "target": "གསུང་རབ་ འདི་ མཐོང་ བདེ་གཤེགས་ ཡོངས་ རྫོགས་ མཐོང་ །"
  },
  {
    "source": "༡༢།",
    "target": "༡༢ །"
  },
  {
    "source": "ལྔ་བརྒྱ་ཐ་མའི་བསྟན་པར་གྱུར་པ་ན།།",
    "target": "ལྔ་ བརྒྱ་ ཐ་མ འི་ བསྟན་པ ར་ གྱུར་པ་ ན ། །"
  },
  {
    "source": "གསུང་རབ་རྣམ་རོལ་ཡི་གེའི་གཟུགས་དག་གིས།།",
    "target": "གསུང་རབ་ རྣམ་ རོལ་ ཡི་གེ འི་ གཟུགས་ དག་ གིས ། །"
  },
  {
    "source": "སྟོན་པ་བཞུགས་ཞེས་སྐྱོབ་པ་ཐུགས་རྗེ་ཅན།།",
    "target": "སྟོན་པ་ བཞུགས་ ཞེས་ སྐྱོབ་པ་ ཐུགས་རྗེ་ ཅན ། །"
  },
  {
    "source": "ཤཱཀྱ་སེང་གེའི་ཞལ་བཞེས་དེ་ལྟར་ལགས།",
    "target": "ཤཱཀྱ་ སེང་གེ འི་ ཞལ་བཞེས་ དེ་ ལྟ ར་ ལགས །"
  },
  {
    "source": "༡༣།",
    "target": "༡༣ །"
  },
  {
    "source": "དོན་བཟང་ལེགས་བཤད་མཛོད་ཆེན་བདུན་ལ་སོགས།།",
    "target": "དོན་ བཟང་ ལེགས་བཤད་ མཛོད་ ཆེན་ བདུན་ ལ་ སོགས ། །"
  },
  {
    "source": "བསྟན་པ་ཡོངས་རྫོགས་ཚེ་གཅིག་སངས་རྒྱས་ཆོས།།",
    "target": "བསྟན་པ་ ཡོངས་ རྫོགས་ ཚེ་ གཅིག་ སངས་རྒྱས་ ཆོས ། །"
  },
  {
    "source": "ཟབ་ལམ་རྨད་བྱུང་བདུད་རྩིའི་ཐིགས་པ་འདི།།",
    "target": "ཟབ་ལམ་ རྨད་ བྱུང་ བདུད་རྩི འི་ ཐིགས་པ་ འདི ། །"
  },
  {
    "source": "ཀུན་མཁྱེན་བླ་མའི་གསུང་དུ་སུ་ཡིས་བསྙོན།",
    "target": "ཀུན་མཁྱེན་ བླ་མ འི་ གསུང་ དུ་ སུ་ ཡིས་ བསྙོན །"
  },
  {
    "source": "༡༤།",
    "target": "༡༤ །"
  },
  {
    "source": "ལྷུན་གྲུབ་ཡོན་ཏན་ཤིན་ཏུ་རྒྱ་ཆེན་པོ།།",
    "target": "ལྷུན་ གྲུབ་ ཡོན་ཏན་ ཤིན་ ཏུ་ རྒྱ་ ཆེན་པོ ། །"
  },
  {
    "source": "ཀ་དག་དབྱིངས་སུ་ཟབ་པའི་ཆོས་ཉིད་ཅན།།",
    "target": "ཀ་དག་ དབྱིངས་ སུ་ ཟབ་པ འི་ ཆོས་ཉིད་ ཅན ། །"
  },
  {
    "source": "ཟུང་འཇུག་ཐེག་རྩེ་རྡོ་རྗེ་སྙིང་པོའི་ཆོས།།",
    "target": "ཟུང་འཇུག་ ཐེག་ རྩེ་ རྡོ་རྗེ་ སྙིང་པོ འི་ ཆོས ། །"
  },
  {
    "source": "རྒྱལ་ཀུན་ཐུགས་གསང་འདི་ལས་ཅི་ཞིག་ཡོད།",
    "target": "རྒྱལ་ ཀུན་ ཐུགས་ གསང་ འདི་ ལས་ ཅི་ ཞིག་ ཡོད །"
  },
  {
    "source": "༡༥།",
    "target": "༡༥ །"
  },
  {
    "source": "ཐུབ་པའི་མཛེས་སྐུ་གསེར་གྱི་རི་འདྲ་བ།།",
    "target": "ཐུབ་པ འི་ མཛེས་སྐུ་ གསེར་ གྱི་ རི་ འདྲ་བ ། །"
  },
  {
    "source": "གཟུགས་སྐུ་མཐོང་བའི་ཁྱད་ཆོས་དེ་ལགས་མོད།།",
    "target": "གཟུགས་སྐུ་ མཐོང་བ འི་ ཁྱད་ཆོས་ དེ་ ལགས་ མོད ། །"
  },
  {
    "source": "ཆོས་ཉིད་རང་བཞིན་བརྗོད་དུ་མེད་སྟོན་པ།།",
    "target": "ཆོས་ཉིད་ རང་བཞིན་ བརྗོད་ དུ་ མེད་ སྟོན་པ ། །"
  },
  {
    "source": "ཆོས་སྐུ་མཐོང་བའི་སྐལ་བཟང་འདི་ཙམ་ལགས།",
    "target": "ཆོས་སྐུ་ མཐོང་བ འི་ སྐལ་ བཟང་ འདི་ ཙམ་ ལགས །"
  },
  {
    "source": "༡༦།",
    "target": "༡༦ །"
  },
  {
    "source": "ཤིང་དབང་དྲུང་དེར་སྐྱོབ་པས་གང་མཁྱེན་དང་།།",
    "target": "ཤིང་ དབང་ དྲུང་ དེ ར་ སྐྱོབ་པ ས་ གང་ མཁྱེན་ དང་ ། །"
  },
  {
    "source": "རྒྱལ་སྲས་རྣམས་ཀྱིས་བདེན་པ་གང་གཟིགས་པ།།",
    "target": "རྒྱལ་སྲས་ རྣམས་ ཀྱིས་ བདེན་པ་ གང་ གཟིགས་པ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་ཚིག་གཅིག་གིས།།",
    "target": "ཀུན་མཁྱེན་ བླ་མ འི་ ལེགས་བཤད་ ཚིག་ གཅིག་ གིས ། །"
  },
  {
    "source": "བརྗོད་དུ་མེད་དོན་ཐབས་ཀྱིས་སྟོན་པར་མཛད།",
    "target": "བརྗོད་ དུ་ མེད་ དོན་ ཐབས་ ཀྱིས་ སྟོན་པ ར་ མཛད །"
  },
  {
    "source": "༡༧།",
    "target": "༡༧ །"
  },
  {
    "source": "ཡོན་ཏན་རང་བཞིན་བྱང་ཆུབ་ཕྱོགས་ཀྱི་ཆོས།།",
    "target": "ཡོན་ཏན་ རང་བཞིན་ བྱང་ཆུབ་ ཕྱོགས་ ཀྱི་ ཆོས ། །"
  },
  {
    "source": "མ་ལུས་ཡོངས་རྫོགས་རྫོགས་པ་ཆེན་པོ་ནི།།",
    "target": "མ་ ལུས་ ཡོངས་ རྫོགས་ རྫོགས་པ་ ཆེན་པོ་ ནི ། །"
  },
  {
    "source": "རྒྱལ་བ་ཀུན་གྱི་ཆོས་སྐུའི་མཆོད་སྡོང་སྟེ།།",
    "target": "རྒྱལ་བ་ ཀུན་ གྱི་ ཆོས་སྐུ འི་ མཆོད་སྡོང་ སྟེ ། །"
  },
  {
    "source": "བསོད་ནམས་ཞིང་དུ་འདི་ལས་ལྷག་པ་མེད།",
    "target": "བསོད་ནམས་ ཞིང་ དུ་ འདི་ ལས་ ལྷག་པ་ མེད །"
  },
  {
    "source": "༡༨།",
    "target": "༡༨ །"
  },
  {
    "source": "ཐུབ་པའི་མདོ་སྡེ་ཇི་སྙེད་བསམ་ཡས་པའི།།",
    "target": "ཐུབ་པ འི་ མདོ་སྡེ་ ཇི་ སྙེད་ བསམ་ཡས་ པ འི ། །"
  },
  {
    "source": "ཡོན་ཏན་མཆོག་ཀྱང་ཟབ་རྒྱས་སྟོན་པས་ཏེ།།",
    "target": "ཡོན་ཏན་ མཆོག་ ཀྱང་ ཟབ་ རྒྱས་ སྟོན་པ ས་ ཏེ ། །"
  },
  {
    "source": "ཆོས་ཉིད་རང་བཞིན་ཟབ་ཅིང་རྒྱ་ཆེ་བ།།",
    "target": "ཆོས་ཉིད་ རང་བཞིན་ ཟབ་ ཅིང་ རྒྱ་ ཆེ་བ ། །"
  },
  {
    "source": "རྗེན་པར་སྟོན་འདིའི་ཡོན་ཏན་ཡང་དེ་ཙམ།",
    "target": "རྗེན་པ ར་ སྟོན་ འདི འི་ ཡོན་ཏན་ ཡང་ དེ་ ཙམ །"
  },
  {
    "source": "༡༩།",
    "target": "༡༩ །"
  },
  {
    "source": "དེ་སླད་གཞུང་འདིའི་ཚིག་གཅིག་ཉན་པ་དང་།།",
    "target": "དེ་ སླད་ གཞུང་ འདི འི་ ཚིག་ གཅིག་ ཉན་པ་ དང་ ། །"
  },
  {
    "source": "འཛིན་ཀློག་སྒྲུབ་རྣམས་ཇི་སྙེད་རྒྱལ་བའི་ཆོས།།",
    "target": "འཛིན་ ཀློག་ སྒྲུབ་ རྣམས་ ཇི་ སྙེད་ རྒྱལ་བ འི་ ཆོས ། །"
  },
  {
    "source": "ཉན་དང་འཛིན་ཀློག་སྒྲུབ་ལ་བརྩོན་པ་དང་།།",
    "target": "ཉན་ དང་ འཛིན་ ཀློག་ སྒྲུབ་ ལ་ བརྩོན་པ་ དང་ ། །"
  },
  {
    "source": "སྐལ་པ་མཉམ་ཞིང་བསོད་ནམས་རྣམ་སྨིན་མཉམ།",
    "target": "སྐལ་པ་ མཉམ་ ཞིང་ བསོད་ནམས་ རྣམ་སྨིན་ མཉམ །"
  },
  {
    "source": "༢༠།",
    "target": "༢༠ །"
  },
  {
    "source": "བརྒྱད་ཁྲི་བཞི་སྟོང་ཆོད་དོན་རིག་པའི་ཀློང་།།",
    "target": "བརྒྱད་ ཁྲི་ བཞི་ སྟོང་ ཆོད་དོན་ རིག་པ འི་ ཀློང་ ། །"
  },
  {
    "source": "འདུས་པར་ངེས་ན་དེ་ཡི་བརྗོད་བྱེད་གཞུང་།།",
    "target": "འདུས་པ ར་ ངེས་ ན་ དེ་ ཡི་ བརྗོད་ བྱེད་ གཞུང་ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་ཟབ་མོའི་ཆོས།།",
    "target": "ཀུན་མཁྱེན་ བླ་མ འི་ ལེགས་བཤད་ ཟབ་མོ འི་ ཆོས ། །"
  },
  {
    "source": "ཚིག་བཅད་གཅིག་ཏུ་ཅི་ཡི་ཕྱིར་མི་འདུ།",
    "target": "ཚིག་ བཅད་ གཅིག་ ཏུ་ ཅི་ ཡི་ ཕྱི ར་ མི་ འདུ །"
  },
  {
    "source": "༢༡།",
    "target": "༢༡ །"
  },
  {
    "source": "དད་པའི་སེམས་ཀྱི་སྐད་ཅིག་མཇལ་ན་ཡང་།།",
    "target": "དད་པ འི་ སེམས་ ཀྱི་ སྐད་ ཅིག་ མཇལ་ ན་ ཡང་ ། །"
  },
  {
    "source": "གང་གི་ཡིད་ལ་གདུང་བ་སྐྱེ་འགྱུར་པའི།།",
    "target": "གང་ གི་ ཡིད་ ལ་ གདུང་བ་ སྐྱེ་ འགྱུར་ པ འི ། །"
  },
  {
    "source": "ཉོན་མོངས་རྙོགས་པ་ཤུགས་ཀྱིས་འབྲལ་བགྱིད་པ།།",
    "target": "ཉོན་མོངས་ རྙོགས་པ་ ཤུགས་ ཀྱིས་ འབྲལ་ བགྱིད་པ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་མཐོང་གྲོལ་ཡིན།",
    "target": "ཀུན་མཁྱེན་ བླ་མ འི་ ལེགས་བཤད་ མཐོང་ གྲོལ་ ཡིན །"
  },
  {
    "source": "༢༢།",
    "target": "༢༢ །"
  },
  {
    "source": "ཚིག་གཅིག་ཐོས་ཀྱང་རྣམ་པར་རྟོག་པའི་རྡུལ།།",
    "target": "ཚིག་ གཅིག་ ཐོས་ ཀྱང་ རྣམ་པ ར་ རྟོག་པ འི་ རྡུལ ། །"
  },
  {
    "source": "རྣམ་པར་སྤངས་ནས་ཞི་བའི་ཏིང་ངེ་འཛིན།།",
    "target": "རྣམ་པ ར་ སྤངས་ ནས་ ཞི་བ འི་ ཏིང་ངེ་འཛིན ། །"
  },
  {
    "source": "གང་གི་ཡིད་ལ་རྩོལ་མེད་སྐྱེ་འགྱུར་པ།།",
    "target": "གང་ གི་ ཡིད་ ལ་ རྩོལ་ མེད་ སྐྱེ་ འགྱུར་པ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་ཐོས་གྲོལ་ཡིན།",
    "target": "ཀུན་མཁྱེན་ བླ་མ འི་ ལེགས་བཤད་ ཐོས་ གྲོལ་ ཡིན །"
  },
  {
    "source": "༢༣།",
    "target": "༢༣ །"
  },
  {
    "source": "རྟོག་གེའི་བློ་གྲོས་རྩུབ་མོའི་སྐྱོན་སྤོངས་པའི།།",
    "target": "རྟོག་གེ འི་ བློ་གྲོས་ རྩུབ་མོ འི་ སྐྱོན་ སྤོངས་ པ འི ། །"
  },
  {
    "source": "ཞི་བ་བསིལ་བ་འཇམ་པའི་རེག་བྱ་ཅན།།",
    "target": "ཞི་བ་ བསིལ་བ་ འཇམ་པ འི་ རེག་བྱ་ ཅན ། །"
  },
  {
    "source": "འཁོར་བའི་གདུང་སེལ་འཆི་མེད་ཐེག་པ་སྟེ།།",
    "target": "འཁོར་བ འི་ གདུང་ སེལ་ འཆི་མེད་ ཐེག་པ་ སྟེ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་རེག་གྲོལ་ཡིན།",
    "target": "ཀུན་མཁྱེན་ བླ་མ འི་ ལེགས་བཤད་ རེག་ གྲོལ་ ཡིན །"
  },
  {
    "source": "༢༤།",
    "target": "༢༤ །"
  },
  {
    "source": "ཟབ་པའི་དོན་བཟང་བདུད་རྩིའི་རོ་མངར་ཅན།།",
    "target": "ཟབ་ པ འི་ དོན་ བཟང་ བདུད་རྩི འི་ རོ་ མངར་ ཅན ། །"
  },
  {
    "source": "ཇི་ཙམ་མྱོང་བཞིན་ཐོས་བསམ་སྒོམ་པའི་ལུས།།",
    "target": "ཇི་ ཙམ་ མྱོང་ བཞིན་ ཐོས་བསམ་ སྒོམ་པ འི་ ལུས ། །"
  },
  {
    "source": "བརྟས་པའི་འཕུར་ལྡིར་ཆོས་ཉིད་དབྱིངས་སྤྱོད་པ།།",
    "target": "བརྟས་པ འི་ འཕུར་ ལྡི ར་ ཆོས་ཉིད་ དབྱིངས་ སྤྱོད་པ ། །"
  },
  {
    "source": "ཀུན་མཁྱེན་བླ་མའི་ལེགས་བཤད་མྱོང་གྲོལ་ཡིན།",
    "target": "ཀུན་མཁྱེན་ བླ་མ འི་ ལེགས་བཤད་ མྱོང་ གྲོལ་ ཡིན །"
  },
  {
    "source": "༢༥།",
    "target": "༢༥ །"
  },
  {
    "source": "རྒྱལ་བའི་བསྟན་པ་ཇི་སྙེད་ཡོངས་རྫོགས་པའི།།",
    "target": "རྒྱལ་བ འི་ བསྟན་པ་ ཇི་ སྙེད་ ཡོངས་ རྫོགས་པ འི ། །"
  },
  {
    "source": "གཞུང་བཟང་ཀུན་མཁྱེན་བླ་མས་བཀྲལ་འདི་འདྲ།།",
    "target": "གཞུང་ བཟང་ ཀུན་མཁྱེན་ བླ་མ ས་ བཀྲལ་ འདི་ འདྲ ། །"
  },
  {
    "source": "འཕགས་བོད་མཁས་པའི་སྐྱེ་བོ་སུ་ཡིས་ཀྱང་།།",
    "target": "འཕགས་ བོད་ མཁས་པ འི་ སྐྱེ་བོ་ སུ་ ཡིས་ ཀྱང་ ། །"
  },
  {
    "source": "སྔོན་ཆད་འཛམ་གླིང་ལྗོངས་འདིར་བཞག་པ་མེད།",
    "target": "སྔོན་ཆད་ འཛམ་གླིང་ ལྗོངས་ འདི ར་ བཞག་པ་ མེད །"
  },
  {
    "source": "༢༦།",
    "target": "༢༦ །"
  },
  {
    "source": "རྒྱུ་འབྲས་ཐེག་པའི་ཆོས་ཀྱི་སྒོ་དབྱེ་ན།།",
    "target": "རྒྱུ་འབྲས་ ཐེག་པ འི་ ཆོས་ ཀྱི་ སྒོ་ དབྱེ་ ན ། །"
  },
  {
    "source": "རྒྱུ་འབྲས་མེད་དབྱིངས་མཉམ་པར་ལ་ཟློས་པའི།།",
    "target": "རྒྱུ་འབྲས་ མེད་ དབྱིངས་ མཉམ་པ ར་ ལ་ ཟློས་པ འི ། །"
  },
  {
    "source": "ཀུན་མཁྱེན་བླ་མའི་གདམས་ངག་འདི་འདྲ་བ།།",
    "target": "ཀུན་མཁྱེན་ བླ་མ འི་ གདམས་ངག་ འདི་ འདྲ་བ ། །"
  },
  {
    "source": "འཆད་པའི་མཁས་གྲུབ་གཉིས་པ་སུ་ཡང་མེད།",
    "target": "འཆད་པ འི་ མཁས་གྲུབ་ གཉིས་པ་ སུ་ ཡང་ མེད །"
  },
  {
    "source": "༢༧།",
    "target": "༢༧ །"
  },
  {
    "source": "གཞུང་བཟང་འདི་དག་ཡན་ལག་ཡོངས་རྫོགས་པའི།།",
    "target": "གཞུང་ བཟང་ འདི་ དག་ ཡན་ལག་ ཡོངས་ རྫོགས་ པ འི ། །"
  },
  {
    "source": "ལྷ་ལུས་མཛེས་པ་བརྒྱན་གྱིས་སྤྲས་འདྲ་སྟེ།།",
    "target": "ལྷ་ལུས་ མཛེས་པ་ བརྒྱན་ གྱིས་ སྤྲ ས་ འདྲ་ སྟེ ། །"
  },
  {
    "source": "འདི་དང་བསྐྲུན་ན་མཁས་པའི་བསྟན་བཅོས་གཞན།།",
    "target": "འདི་ དང་ བསྐྲུན་ ན་ མཁས་པ འི་ བསྟན་བཅོས་ གཞན ། །"
  },
  {
    "source": "ཕྱོགས་རེའི་ཡན་ལག་དུམ་བུར་འཐོར་དང་འདྲ།",
    "target": "ཕྱོགས་ རེ འི་ ཡན་ལག་ དུམ་བུ ར་ འཐོར་ དང་ འདྲ །"
  },
  {
    "source": "༡༨།",
    "target": "༡༨ །"
  },
  {
    "source": "ཚིག་བཟང་སྙན་དངགས་དམ་པའི་རྒྱས་གྱིས་མཛེས།།",
    "target": "ཚིག་ བཟང་ སྙན་དངགས་ དམ་པ འི་ རྒྱས་ གྱིས་ མཛེས ། །"
  },
  {
    "source": "དོན་ཆེན་རྒྱལ་བསྟན་རྫོགས་པའི་ཁོ་ལག་དར།།",
    "target": "དོན་ཆེན་ རྒྱལ་བསྟན་ རྫོགས་པ འི་ ཁོ་ ལག་ ད ར ། །"
  },
  {
    "source": "ཐེག་རྩེ་ནོར་བུ་མཆོག་གི་ཐོར་ཚུགས་ཅན།།",
    "target": "ཐེག་ རྩེ་ ནོར་བུ་ མཆོག་ གི་ ཐོར་ཚུགས་ ཅན ། །"
  },
  {
    "source": "གཞུང་བཟང་འདི་དག་ལྷ་ཡི་དབང་པོ་འདྲ།",
    "target": "གཞུང་ བཟང་ འདི་ དག་ ལྷ་ ཡི་ དབང་པོ་ འདྲ །"
  },
  {
    "source": "༡༩།",
    "target": "༡༩ །"
  },
  {
    "source": "ལམ་སྟེགས་རྒྱུ་འབྲས་ཐེག་པའི་ཐེམ་སྐས་བཀྲམ།།",
    "target": "ལམ་ སྟེགས་ རྒྱུ་འབྲས་ ཐེག་པ འི་ ཐེམ་སྐས་ བཀྲམ ། །"
  },
  {
    "source": "གསང་ཆེན་ལམ་གྱི་བ་གམ་བརྗིད་ཆགས་ཤིང་ལྷུན་གྲུབ་སྐུ་བཞིར་བགྲོད་པའི་རྩེ་མོ་འབར།།",
    "target": "གསང་ ཆེན་ ལམ་ གྱི་ བ་གམ་ བརྗིད་ ཆགས་ ཤིང་ ལྷུན་གྲུབ་ སྐུ་ བཞི ར་ བགྲོད་པ འི་ རྩེ་མོ་ འབར ། །"
  },
  {
    "source": "གཞུང་བཟང་འདི་དག་རྣམ་རྒྱལ་ཕོ་བྲང་འདྲ།",
    "target": "གཞུང་ བཟང་ འདི་ དག་ རྣམ་རྒྱལ་ ཕོ་བྲང་ འདྲ །"
  },
  {
    "source": "༣༠།",
    "target": "༣༠ །"
  },
  {
    "source": "འདོད་ཁམས་དགེ་བཅུའི་རི་དབང་ལྷུན་བརྗིད་ཅིང་།།",
    "target": "འདོད་ཁམས་ དགེ་ བཅུ འི་ རི་དབང་ ལྷུན་ བརྗིད་ ཅིང་ ། །"
  },
  {
    "source": "གཟུགས་མེད་ཏིང་འཛིན་ཞི་བའི་སྤྲིན་ཚོགས་བཀྲམ།།",
    "target": "གཟུགས་མེད་ ཏིང་འཛིན་ ཞི་བ འི་ སྤྲིན་ ཚོགས་ བཀྲམ ། །"
  },
  {
    "source": "གཟུགས་ཁམས་འཕགས་ལམ་རྫོགས་པའི་འོག་མིན་ཅན།།",
    "target": "གཟུགས་ཁམས་ འཕགས་ལམ་ རྫོགས་པ འི་ འོག་མིན་ ཅན ། །"
  },
  {
    "source": "གཟུང་བཟང་འདི་དག་སྲིད་པ་གསུམ་པོ་འདྲ།",
    "target": "གཟུང་ བཟང་ འདི་ དག་ སྲིད་པ་ གསུམ་པོ་ འདྲ །"
  },
  {
    "source": "༣༡།",
    "target": "༣༡ །"
  },
  {
    "source": "གང་འདུལ་འགྲོ་ཁམས་མོས་པ་དེ་བཞིན་འདུལ།།",
    "target": "གང་ འདུལ་ འགྲོ་ ཁམས་ མོས་པ་ དེ་ བཞིན་ འདུལ ། །"
  },
  {
    "source": "སྣ་ཚོགས་ཤེས་བྱའི་ཆོས་ཀུན་མ་འདྲེས་འཆད།།",
    "target": "སྣ་ཚོགས་ ཤེས་བྱ འི་ ཆོས་ ཀུན་ མ་ འདྲེས་ འཆད ། །"
  },
  {
    "source": "དོན་དམ་མཉམ་པའི་ཀློང་ལས་མི་འདའ་བས།།",
    "target": "དོན་དམ་ མཉམ་པ འི་ ཀློང་ ལས་ མི་ འདའ་བ ས ། །"
  },
  {
    "source": "གཞུང་བཟང་འདི་དག་རྫོགས་པའི་སངས་རྒྱས་འདྲ།",
    "target": "གཞུང་ བཟང་ འདི་ དག་ རྫོགས་པ འི་ སངས་རྒྱས་ འདྲ །"
  },
  {
    "source": "༣༢།",
    "target": "༣༢ །"
  },
  {
    "source": "ཇི་སྙེད་ཐེག་པའི་རྣམ་གྲངས་མཐའ་ཡས་སྟོན།།",
    "target": "ཇི་ སྙེད་ ཐེག་པ འི་ རྣམ་གྲངས་ མཐའ་ཡས་ སྟོན ། །"
  },
  {
    "source": "ཡིད་དཔྱོད་རྒྱུ་འབྲས་ལམ་ལས་ཐེག་དགུར་ཕྱེ།།",
    "target": "ཡིད་ དཔྱོད་ རྒྱུ་འབྲས་ ལམ་ ལས་ ཐེག་ དགུ ར་ ཕྱེ ། །"
  },
  {
    "source": "མངོན་སུམ་འོད་གསལ་ཀློང་དུ་སྤང་བླང་ཟད།།",
    "target": "མངོན་སུམ་ འོད་གསལ་ ཀློང་ དུ་ སྤང་ བླང་ ཟད ། །"
  },
  {
    "source": "གཞུང་བཟང་འདི་དག་སྲིད་ཞི་གཉིས་ཀ་འདྲ།",
    "target": "གཞུང་ བཟང་ འདི་ དག་ སྲིད་ཞི་ གཉིས་ ཀ་ འདྲ །"
  },
  {
    "source": "༣༣།",
    "target": "༣༣ །"
  },
  {
    "source": "དོན་འདི་ཤེས་ན་རྡོ་རྗེ་སྙིང་པོའི་ལམ།།",
    "target": "དོན་ འདི་ ཤེས་ ན་ རྡོ་རྗེ་སྙིང་པོ འི་ ལམ ། །"
  },
  {
    "source": "སྙིང་ཐིག་གསང་བའི་ཟབ་གནད་སྙིང་འདྲ་བའི།།",
    "target": "སྙིང་ཐིག་ གསང་བ འི་ ཟབ་ གནད་ སྙིང་ འདྲ་ བ འི ། །"
  },
  {
    "source": "དོན་འདི་མི་སྟོན་མཁས་པའི་བསྟན་བཅོས་གཞན།།",
    "target": "དོན་ འདི་ མི་ སྟོན་ མཁས་པ འི་ བསྟན་བཅོས་ གཞན ། །"
  },
  {
    "source": "ལུས་ཉིད་མཛེས་ཀྱང་སྙིང་མེད་རོ་དང་འདྲ།",
    "target": "ལུས་ ཉིད་ མཛེས་ ཀྱང་ སྙིང་མེད་ རོ་ དང་ འདྲ །"
  },
  {
    "source": "༣༤།",
    "target": "༣༤ །"
  },
  {
    "source": "རྟོགས་པའི་འདྲ་འབག་རྡོ་རྗེ་སྙིང་པོའི་གླུ།།",
    "target": "རྟོགས་པ འི་ འདྲ་ འབག་ རྡོ་རྗེ་སྙིང་པོ འི་ གླུ ། །"
  },
  {
    "source": "མངོན་སུམ་ཆོས་ཉིད་རྗེན་པར་སྟོན་པའི་ངག།",
    "target": "མངོན་སུམ་ ཆོས་ཉིད་ རྗེན་པ ར་ སྟོན་པ འི་ ངག །"
  },
  {
    "source": "ཀློང་རྡོལ་གཏམ་འདི་སྐད་ཅིག་ཐོས་པས་ཀྱང་།།",
    "target": "ཀློང་རྡོལ་ གཏམ་ འདི་ སྐད་ ཅིག་ ཐོས་པ ས་ ཀྱང་ ། །"
  },
  {
    "source": "འོད་གསལ་ཡེ་ཤེས་རྒྱུད་ལ་ཤུགས་ཀྱིས་སྐྱེ།",
    "target": "འོད་གསལ་ ཡེ་ཤེས་ རྒྱུད་ ལ་ ཤུགས་ ཀྱིས་ སྐྱེ །"
  },
  {
    "source": "༣༥།",
    "target": "༣༥ །"
  },
  {
    "source": "ཟབ་ལས་ཆེས་ཟབ་ཆོས་དབྱིངས་རིན་པོ་ཆེ།།",
    "target": "ཟབ་ ལས་ ཆེས་ ཟབ་ ཆོས་དབྱིངས་ རིན་པོ་ཆེ ། །"
  },
  {
    "source": "བྱིན་བརྒྱུད་ཡེ་ཤེས་རྟོགས་པའི་མཛོད་གཅིག་པུར།།",
    "target": "བྱིན་ བརྒྱུད་ ཡེ་ཤེས་ རྟོགས་པ འི་ མཛོད་ གཅིག་ པུར ། །"
  },
  {
    "source": "ཡང་དག་ཆོས་སྐུ་དངོས་བྱོན་གཞུང་འདི་འདྲ།།",
    "target": "ཡང་དག་ ཆོས་སྐུ་ དངོས་ བྱོན་ གཞུང་ འདི་ འདྲ ། །"
  },
  {
    "source": "གང་གིས་ཉམས་བླང་སྲིད་པ་ཐ་མ་ཡིན།",
    "target": "གང་ གིས་ ཉམས་ བླང་ སྲིད་པ་ ཐ་མ་ ཡིན །"
  },
  {
    "source": "༣༦།",
    "target": "༣༦ །"
  },
  {
    "source": "ཟང་ཐལ་རིག་པ་ཀུན་མཁྱེན་བླ་མའི་ཐུགས།།",
    "target": "ཟང་ཐལ་ རིག་པ་ ཀུན་ མཁྱེན་ བླ་མ འི་ ཐུགས ། །"
  },
  {
    "source": "རྗེན་པར་སྟོན་པའི་མན་ངག་འདི་འདྲ་བ།།",
    "target": "རྗེན་པ ར་ སྟོན་པ འི་ མན་ངག་ འདི་ འདྲ་བ ། །"
  },
  {
    "source": "སངས་རྒྱས་དངོས་ཡིན་དམ་པའི་ཆོས་ཀྱང་ཡིན།།",
    "target": "སངས་རྒྱས་ དངོས་ ཡིན་ དམ་པ འི་ ཆོས་ ཀྱང་ ཡིན ། །"
  },
  {
    "source": "མོས་གུས་སྐྱེས་ན་དགེ་བའི་བཤེས་གཉེན་ཡིན།",
    "target": "མོས་གུས་ སྐྱེས་ ན་ དགེ་བ འི་ བཤེས་གཉེན་ ཡིན །"
  },
  {
    "source": "༣༧།",
    "target": "༣༧ །"
  },
  {
    "source": "རྒྱུད་སྡེ་ཀུན་ཀྱི་ཟབ་གནད་མཐར་ཐུག་པ།།",
    "target": "རྒྱུད་སྡེ་ ཀུན་ ཀྱི་ ཟབ་ གནད་ མཐ ར་ ཐུག་པ ། །"
  },
  {
    "source": "བཞི་པའི་དབང་ཞེས་གྲགས་པ་འདི་ཡིན་ཏེ།།",
    "target": "བཞི་པ འི་ དབང་ ཞེས་ གྲགས་པ་ འདི་ ཡིན་ ཏེ ། །"
  },
  {
    "source": "དབང་བཞི་ཡོངས་རྫོགས་རིག་པ་རྩལ་གྱི་དབང་།།",
    "target": "དབང་ བཞི་ ཡོངས་ རྫོགས་ རིག་པ་ རྩལ་ གྱི་ དབང་ ། །"
  },
  {
    "source": "གཞུང་བཟང་འདི་འདྲ་མཐོང་ལས་གཞན་ཡོད་མིན།",
    "target": "གཞུང་ བཟང་ འདི་ འདྲ་ མཐོང་ ལས་ གཞན་ ཡོད་ མིན །"
  },
  {
    "source": "༣༨།",
    "target": "༣༨ །"
  },
  {
    "source": "ཀུན་མཁྱེན་བླ་མ་འཇའ་ལུས་སྒྱུ་མའི་སྐུ།།",
    "target": "ཀུན་མཁྱེན་ བླ་མ་ འཇའ་ ལུས་ སྒྱུ་མ འི་ སྐུ ། །"
  },
  {
    "source": "སྔོན་ཞིག་བཞུགས་ཀྱི་ད་ལྟ་མེད་པ་མིན།།",
    "target": "སྔོན་ ཞིག་ བཞུགས་ ཀྱི་ ད་ ལྟ་ མེད་པ་ མིན ། །"
  },
  {
    "source": "མཐོང་བར་ནུས་ན་རང་གི་མདུན་ན་བཞུགས།།",
    "target": "མཐོང་བ ར་ ནུས་ ན་ རང་ གི་ མདུན་ ན་ བཞུགས ། །"
  },
  {
    "source": "རྟོག་པས་བསྒྲིབ་ན་མངོན་སུམ་བྱོན་ཀྱང་ཅི།",
    "target": "རྟོག་པ ས་ བསྒྲིབ་ ན་ མངོན་སུམ་ བྱོན་ ཀྱང་ ཅི །"
  },
  {
    "source": "༣༩།",
    "target": "༣༩ །"
  },
  {
    "source": "གསུང་གི་གནད་འདི་རྟོགས་པའི་འདྲ་འབག་སྟེ།།",
    "target": "གསུང་ གི་ གནད་ འདི་ རྟོགས་པ འི་ འདྲ་ འབག་ སྟེ ། །"
  },
  {
    "source": "ཡེ་ཤེས་ཆེན་པོ་ཚིག་དོན་བྱིན་གྱིས་རླབས།།",
    "target": "ཡེ་ཤེས་ ཆེན་པོ་ ཚིག་དོན་ བྱིན་ གྱིས་ རླབས ། །"
  },
  {
    "source": "མོས་གུས་ཅན་ལ་བདེན་ཚིག་གཏད་རྒྱ་མཛད།།",
    "target": "མོས་གུས་ ཅན་ ལ་ བདེན་ཚིག་ གཏད་རྒྱ་ མཛད ། །"
  },
  {
    "source": "ངེས་པར་བརྟེན་ན་བླ་མ་འདི་རང་ཡིན།",
    "target": "ངེས་པ ར་ བརྟེན་ ན་ བླ་མ་ འདི་ རང་ ཡིན །"
  },
  {
    "source": "༤༠།",
    "target": "༤༠ །"
  },
  {
    "source": "མོས་གུས་ཐོབ་ནས་ཚིག་དོན་དཔྱོད་ཤེས་ན།།",
    "target": "མོས་གུས་ ཐོབ་ ནས་ ཚིག་དོན་ དཔྱོད་ ཤེས་ ན ། །"
  },
  {
    "source": "གཞུང་བཟང་འདི་འདྲ་ཅི་ཙམ་མཇལ་བའི་ཡུན།།",
    "target": "གཞུང་ བཟང་ འདི་ འདྲ་ ཅི་ ཙམ་ མཇལ་བ འི་ ཡུན ། །"
  },
  {
    "source": "དེ་སྲིད་དེ་བློ་ཆོས་ཉིད་མངོན་སུམ་པའི།།",
    "target": "དེ་ སྲིད་ དེ་ བློ་ ཆོས་ཉིད་ མངོན་སུམ་ པ འི ། །"
  },
  {
    "source": "འོད་གསལ་མཆོག་ལས་གཡོ་བ་ཡོད་རེ་ཀན།",
    "target": "འོད་གསལ་ མཆོག་ ལས་ གཡོ་བ་ ཡོད་ རེ་ ཀན །"
  },
  {
    "source": "༤༡།",
    "target": "༤༡ །"
  },
  {
    "source": "རྣམ་པར་དཔྱོད་མང་ག་གེའི་བསྟན་བཅོས་གཞན།།",
    "target": "རྣམ་པ ར་ དཔྱོད་ མང་ ག་ གེ འི་ བསྟན་བཅོས་ གཞན ། །"
  },
  {
    "source": "ཇི་ཙམ་བལྟས་བཞིན་འཁྲུལ་པའི་རྣམ་རྟོག་འཕེལ།།",
    "target": "ཇི་ ཙམ་ བལྟས་ བཞིན་ འཁྲུལ་པ འི་ རྣམ་རྟོག་ འཕེལ ། །"
  },
  {
    "source": "བློ་ལས་འདས་སྟོན་ཀུན་མཁྱེན་བླ་མའི་གཞུང་།།",
    "target": "བློ་ ལས་ འདས་ སྟོན་ ཀུན་ མཁྱེན་ བླ་མ འི་ གཞུང་ ། །"
  },
  {
    "source": "ཚིག་གཅིས་ཐོས་ཀྱང་རྩོལ་མེད་ཏིང་འཛིན་སྐྱེད།",
    "target": "ཚིག་ གཅིས་ ཐོས་ ཀྱང་ རྩོལ་ མེད་ ཏིང་འཛིན་ སྐྱེད །"
  },
  {
    "source": "༤༢།",
    "target": "༤༢ །"
  },
  {
    "source": "རྟོག་གེའི་དཀྲུགས་པ་ཕལ་བའི་གཞུང་མང་དུ།།",
    "target": "རྟོག་གེ འི་ དཀྲུགས་པ་ ཕལ་བ འི་ གཞུང་ མང་ དུ ། །"
  },
  {
    "source": "འཁྱམས་ཤིང་འཁྱམས་པའི་དོན་མེད་ངལ་བ་ཅན།།",
    "target": "འཁྱམས་ ཤིང་ འཁྱམས་པ འི་ དོན་མེད་ ངལ་བ་ ཅན ། །"
  },
  {
    "source": "ཚིག་དོན་ཕུན་ཚོགས་ནོར་བུའི་ངལ་སྟེགས་སུ།།",
    "target": "ཚིག་དོན་ ཕུན་ཚོགས་ ནོར་བུ འི་ ངལ་ སྟེགས་ སུ ། །"
  },
  {
    "source": "ངལ་བསོ་སྦྱིན་པ་ཀུན་མཁྱེན་བླ་མའི་གཞུང་།",
    "target": "ངལ་བསོ་ སྦྱིན་པ་ ཀུན་ མཁྱེན་ བླ་མ འི་ གཞུང་ །"
  },
  {
    "source": "༤༣།",
    "target": "༤༣ །"
  },
  {
    "source": "ཕྱོགས་རེའི་རིག་པ་སྦྲང་བུའི་གཤོག་རླབས་ཀྱིས།།",
    "target": "ཕྱོགས་ རེ འི་ རིག་པ་ སྦྲང་བུ འི་ གཤོག་ རླབས་ ཀྱིས ། །"
  },
  {
    "source": "གླིང་བཞི་ཉུལ་འདོད་འབྲས་མེད་ལྟད་མོ་བ།།",
    "target": "གླིང་ བཞི་ ཉུལ་ འདོད་ འབྲས་ མེད་ ལྟད་མོ་ བ ། །"
  },
  {
    "source": "རྡོ་རྗེ་སྙིང་པོའི་རི་རབ་རྩེར་བགྲོད་ནས།།",
    "target": "རྡོ་རྗེ་སྙིང་པོ འི་ རི་རབ་ རྩེ ར་ བགྲོད་ ནས ། །"
  },
  {
    "source": "ཐེག་དགུ་གསལ་སྟོན་ཁྱུང་ཆེན་རྒྱལ་པོ་འདྲ།",
    "target": "ཐེག་ དགུ་ གསལ་ སྟོན་ ཁྱུང་ཆེན་ རྒྱལ་པོ་ འདྲ །"
  },
  {
    "source": "༤༤།",
    "target": "༤༤ །"
  },
  {
    "source": "བྱིས་པའི་བསྟན་བཅོས་རྩེད་མོའི་རྩོད་པ་ཅན།།",
    "target": "བྱིས་པ འི་ བསྟན་བཅོས་ རྩེད་མོ འི་ རྩོད་པ་ ཅན ། །"
  },
  {
    "source": "ཡིན་དང་མ་ཡིན་རང་རང་ཕྱོགས་ལ་ཞེན།།",
    "target": "ཡིན་ དང་ མ་ ཡིན་ རང་ རང་ ཕྱོགས་ ལ་ ཞེན ། །"
  },
  {
    "source": "མཉམ་པའི་ཆོས་ཉིད་རྒན་པོའི་བློ་གྲོས་ཅན།།",
    "target": "མཉམ་པ འི་ ཆོས་ཉིད་ རྒན་པོ འི་ བློ་གྲོས་ ཅན ། །"
  },
  {
    "source": "ཀུན་མཁྱེན་བླ་མའི་ལེགས་བཤད་གཟུ་བོ་ཡིན།",
    "target": "ཀུན་མཁྱེན་ བླ་མ འི་ ལེགས་བཤད་ གཟུ་བོ་ ཡིན །"
  },
  {
    "source": "༤༥།",
    "target": "༤༥ །"
  },
  {
    "source": "རྨོངས་དང་མ་རིག་ཐེ་ཚོམ་སྐྱེས་པའི་དུས།།",
    "target": "རྨོངས་ དང་ མ་ རིག་ ཐེ་ཚོམ་ སྐྱེས་པ འི་ དུས ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "རྨོངས་པའི་དྲྭ་བ་གང་གིས་གཅོད་འགྱུར་བའི།།",
    "target": "རྨོངས་པ འི་ དྲྭ་བ་ གང་ གིས་ གཅོད་ འགྱུར་ བ འི ། །"
  },
  {
    "source": "ཀུན་མཁྱེན་ལེགས་བཤད་ཤེས་རབ་རལ་གྲི་ཡིན།",
    "target": "ཀུན་མཁྱེན་ ལེགས་བཤད་ ཤེས་རབ་རལ་གྲི་ ཡིན །"
  },
  {
    "source": "༤༦།",
    "target": "༤༦ །"
  },
  {
    "source": "སྣ་ཚོགས་རྟོག་པའི་བུན་ལོང་གཡོ་བའི་དུས།།",
    "target": "སྣ་ཚོགས་ རྟོག་པ འི་ བུན་ལོང་ གཡོ་བ འི་ དུས ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "འཁྲུལ་རྟོག་རྩིག་པ་གང་གིས་འཇིག་འགྱུར་བའི།།",
    "target": "འཁྲུལ་ རྟོག་ རྩིག་པ་ གང་ གིས་ འཇིག་ འགྱུར་ བ འི ། །"
  },
  {
    "source": "ཀུན་མཁྱེན་ལེགས་བཤད་ཡེ་ཤེས་རྡོ་རྗེ་ཡིན།",
    "target": "ཀུན་མཁྱེན་ ལེགས་བཤད་ ཡེ་ཤེས་རྡོ་རྗེ་ ཡིན །"
  },
  {
    "source": "༤༧།",
    "target": "༤༧ །"
  },
  {
    "source": "ཆགས་སྡང་འཁྲུལ་པའི་ཟུག་རྔུ་འབར་བའི་དུས།།",
    "target": "ཆགས་སྡང་ འཁྲུལ་པ འི་ ཟུག་རྔུ་ འབར་བ འི་ དུས ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ཉོན་མོངས་བུད་ཤིང་སྐད་ཅིག་སྲེག་བྱེད་པའི།།",
    "target": "ཉོན་མོངས་ བུད་ཤིང་ སྐད་ ཅིག་ སྲེག་ བྱེད་ པ འི ། །"
  },
  {
    "source": "ཀུན་མཁྱེན་ལེགས་པའི་མེ་དཔུང་ཡིན།",
    "target": "ཀུན་མཁྱེན་ ལེགས་པ འི་ མེ་ དཔུང་ ཡིན །"
  },
  {
    "source": "༤༨།",
    "target": "༤༨ །"
  },
  {
    "source": "འདུ་འཛིའི་གནས་དང་སྐྱོ་བས་གདུང་བའི་ཚེ།།",
    "target": "འདུ་འཛི འི་ གནས་ དང་ སྐྱོ་བ ས་ གདུང་བ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ངེས་བྱུང་བློ་ཡིས་ཁམས་གསོ་སྦྱིན་བྱེད་པའི།།",
    "target": "ངེས་ བྱུང་ བློ་ ཡིས་ ཁམས་ གསོ་ སྦྱིན་བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་བདུད་རྩིའི་སྨན་མཆོག་ཡིན།",
    "target": "ཀུན་མཁྱེན་ ལེགས་བཤད་ བདུད་རྩི འི་ སྨན་ མཆོག་ ཡིན །"
  },
  {
    "source": "༤༩།",
    "target": "༤༩ །"
  },
  {
    "source": "དབེན་པའི་གནས་སུ་གཅིག་པུར་གནས་པའི་ཚེ།།",
    "target": "དབེན་པ འི་ གནས་ སུ་ གཅིག་པུ ར་ གནས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ཉིན་མཚན་འཁོར་ཡུག་ཆོས་ཀྱིས་འདའ་བྱེད་པའི།།",
    "target": "ཉིན་མཚན་ འཁོར་ཡུག་ ཆོས་ ཀྱིས་ འདའ་ བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་རིག་པའི་སྐྱོ་གྲོགས་ཡིན།",
    "target": "ཀུན་མཁྱེན་ ལེགས་བཤད་ རིག་པ འི་ སྐྱོ་ གྲོགས་ ཡིན །"
  },
  {
    "source": "༥༠།",
    "target": "༥༠ །"
  },
  {
    "source": "མང་པོའི་དབུས་སུ་ཆགས་སྡང་ལྡང་སྐྱེས་པའི་ཚེ།།",
    "target": "མང་པོ འི་ དབུས་ སུ་ ཆགས་སྡང་ ལྡང་ སྐྱེས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "མཉམ་པའི་ཀློང་དུ་སེམས་དལ་སྦྱིན་བྱེད་པའི།།",
    "target": "མཉམ་པ འི་ ཀློང་ དུ་ སེམས་ དལ་ སྦྱིན་ བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་ནོར་བུའི་ངལ་སྟེགས་ཡིན།",
    "target": "ཀུན་མཁྱེན་ ལེགས་བཤད་ ནོར་བུ འི་ ངལ་ སྟེགས་ ཡིན །"
  },
  {
    "source": "༥༡།",
    "target": "༥༡ །"
  },
  {
    "source": "ཡིད་དཔྱོད་རྟོག་པའི་ཞེ་འདོད་སྐྱེས་པའི་ཚེ།།",
    "target": "ཡིད་ དཔྱོད་ རྟོག་པ འི་ ཞེ་ འདོད་ སྐྱེས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "བདེན་ཞེན་གྲུབ་མཐའི་ལྕགས་སྒྲོགས་གྲོལ་བྱེད་པའི།།",
    "target": "བདེན་ ཞེན་ གྲུབ་ མཐ འི་ ལྕགས་ སྒྲོགས་ གྲོལ་ བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་ཐབས་ཀྱི་ལྡེའུ་མིག་ཡིན།",
    "target": "ཀུན་མཁྱེན་ ལེགས་བཤད་ ཐབས་ ཀྱི་ ལྡེའུ་མིག་ ཡིན །"
  },
  {
    "source": "༥༢།",
    "target": "༥༢ །"
  },
  {
    "source": "བྱིད་རྒོད་རྨུགས་པས་སྒོམ་གེགས་སྐྱེས་པའི་ཚེ།།",
    "target": "བྱིད་ རྒོད་ རྨུགས་པ ས་ སྒོམ་ གེགས་ སྐྱེས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ཞི་བའི་ཏིང་འཛིན་སྐྱོན་མེད་ལེགས་སྐྱེད་པའི།།",
    "target": "ཞི་བ འི་ ཏིང་འཛིན་ སྐྱོན་མེད་ ལེགས་ སྐྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་གནད་ཀྱི་མན་ངག་ཡིན།",
    "target": "ཀུན་མཁྱེན་ ལེགས་བཤད་ གནད་ ཀྱི་ མན་ངག་ ཡིན །"
  },
  {
    "source": "༥༣།",
    "target": "༥༣ །"
  },
  {
    "source": "ནད་དང་སྡུག་བསྔལ་གནོད་པ་སྐྱེས་པའི་ཚེ།།",
    "target": "ནད་ དང་ སྡུག་བསྔལ་ གནོད་པ་ སྐྱེས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ །"
  },
  {
    "source": "རྐྱེན་ངན་སྣང་བ་གྲོགས་སུ་བསྒྱུར་བྱེད་པའི།།",
    "target": "རྐྱེན་ངན་ སྣང་བ་ གྲོགས་ སུ་ བསྒྱུར་ བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་གསེར་འགྱུར་བདུད་རྩི་ཡིན།",
    "target": "ཀུན་མཁྱེན་ ལེགས་བཤད་ གསེར་འགྱུར་ བདུད་རྩི་ ཡིན །"
  },
  {
    "source": "༥༤།",
    "target": "༥༤ །"
  },
  {
    "source": "རིག་རྩལ་རྟོགས་པའི་ཉམས་མྱོང་འབར་བའི་ཚེ།།",
    "target": "རིག་རྩལ་ རྟོགས་པ འི་ ཉམས་མྱོང་ འབར་བ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ཆོས་སྐུའི་ཀློང་དུ་མཉམ་ཉིད་ངོ་སྤྲོད་པའི།།",
    "target": "ཆོས་སྐུ འི་ ཀློང་ དུ་ མཉམ་ཉིད་ ངོ་སྤྲོད་ པ འི ། །"
  },
  {
    "source": "ཀུན་མཁྱེན་ལེགས་བཤད་གནད་ཀྱི་བོག་འདོན་ཡིན།",
    "target": "ཀུན་མཁྱེན་ ལེགས་བཤད་ གནད་ ཀྱི་ བོག་ འདོན་ ཡིན །"
  },
  {
    "source": "༥༥།",
    "target": "༥༥ །"
  },
  {
    "source": "བྱུང་རྒྱལ་ཉམས་ཀྱི་སྣང་བ་འུར་བའི་ཚེ།།",
    "target": "བྱུང་རྒྱལ་ ཉམས་ ཀྱི་ སྣང་བ་ འུར་བ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ཞེན་མེད་ངང་དུ་བརྟུལ་ཞུགས་གོང་འཕེལ་བའི།།",
    "target": "ཞེན་ མེད་ ངང་ དུ་ བརྟུལ་ཞུགས་ གོང་ འཕེལ་ བ འི ། །"
  },
  {
    "source": "ཀུན་མཁྱེན་ལེགས་བཤད་རྡོ་རྗེའི་ཐོལ་གླུ་ཡིན།",
    "target": "ཀུན་མཁྱེན་ ལེགས་བཤད་ རྡོ་རྗེ འི་ ཐོལ་ གླུ་ ཡིན །"
  },
  {
    "source": "༥༦།",
    "target": "༥༦ །"
  },
  {
    "source": "འདོད་ཡོན་ལོངས་སྤྱོད་ཤུགས་ཀྱིས་འདུ་བའི་དུས།།",
    "target": "འདོད་ཡོན་ ལོངས་སྤྱོད་ ཤུགས་ ཀྱིས་ འདུ་བ འི་ དུས ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "ཞེན་མེད་ངང་དུ་ཅི་འདོད་རྒྱན་འཆང་བའི།།",
    "target": "ཞེན་ མེད་ ངང་ དུ་ ཅི་ འདོད་ རྒྱན་ འཆང་ བ འི ། །"
  },
  {
    "source": "ཀུན་མཁྱེན་ལེགས་བཤད་རྨ་བྱ་དུག་རོལ་ཡིན།",
    "target": "ཀུན་མཁྱེན་ ལེགས་བཤད་ རྨ་བྱ་ དུག་ རོལ་ ཡིན །"
  },
  {
    "source": "༥༧།",
    "target": "༥༧ །"
  },
  {
    "source": "སྙེམས་བྱེད་རེ་དོགས་གཟུང་འཛིན་སྐྱེས་པའི་ཚེ།།",
    "target": "སྙེམས་ བྱེད་ རེ་དོགས་ གཟུང་འཛིན་ སྐྱེས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "བརྟུལ་ཞུགས་རོལ་པའི་དཔའ་གདེང་སྐྱེད་བྱེད་པའི།།",
    "target": "བརྟུལ་ཞུགས་ རོལ་པ འི་ དཔའ་ གདེང་ སྐྱེད་ བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་བདུད་ཀྱི་གཅོད་ཡུལ་ཡིན།",
    "target": "ཀུན་མཁྱེན་ ལེགས་བཤད་ བདུད་ ཀྱི་ གཅོད་ ཡུལ་ ཡིན །"
  },
  {
    "source": "༥༨།",
    "target": "༥༨ །"
  },
  {
    "source": "དངོས་འཛིན་འཁྲུལ་པ་ཨ་་འཐས་སྐྱེས་པའི་ཚེ།།",
    "target": "དངོས་འཛིན་ འཁྲུལ་པ་ ཨ་་ འཐ ས་ སྐྱེས་པ འི་ ཚེ ། །"
  },
  {
    "source": "གཞུང་བཟང་འདི་དག་བལྟ་བར་བྱོས་ཤིག་དང་།།",
    "target": "གཞུང་ བཟང་ འདི་ དག་ བལྟ་བ ར་ བྱོས་ ཤིག་ དང་ ། །"
  },
  {
    "source": "བདེན་ཞེན་གདོས་བཅས་བུན་ལོང་འཇིག་བྱེད་པའི།།",
    "target": "བདེན་ ཞེན་ གདོས་བཅས་ བུན་ལོང་ འཇིག་ བྱེད་ པ འི ། །"
  },
  {
    "source": "ཀུན་མཁྱེན་ལེགས་བཤད་སྒྱུ་མའི་མན་ངག་ཡིན།",
    "target": "ཀུན་མཁྱེན་ ལེགས་བཤད་ སྒྱུ་མ འི་ མན་ངག་ ཡིན །"
  },
  {
    "source": "༥༩།",
    "target": "༥༩ །"
  },
  {
    "source": "ཀུན་མཁྱེན་ལེགས་བཤད་ནོར་བུའི་གཏེར་འདྲ་བའི།།",
    "target": "ཀུན་མཁྱེན་ ལེགས་བཤད་ ནོར་བུ འི་ གཏེར་ འདྲ་ བ འི ། །"
  },
  {
    "source": "ཡོན་ཏན་ཕྲེང་བ་གཞལ་དུ་མི་སྤྱོད་མོད།།",
    "target": "ཡོན་ཏན་ ཕྲེང་བ་ གཞལ་ དུ་ མི་ སྤྱོད་ མོད ། །"
  },
  {
    "source": "ཅུང་ཟད་སྨྲས་འདིས་ཁོ་བོའི་སྤོབས་པ་ཡང་།།",
    "target": "ཅུང་ཟད་ སྨྲས་ འདི ས་ ཁོ་བོ འི་ སྤོབས་པ་ ཡང་ ། །"
  },
  {
    "source": "མཐར་ཐུག་མིན་ན་བརྗོད་བྱ་ཇི་ལྟར་རྫོགས།",
    "target": "མཐ ར་ ཐུག་ མིན་ ན་ བརྗོད་བྱ་ ཇི་ ལྟ ར་ རྫོགས །"
  },
  {
    "source": "༦༠།",
    "target": "༦༠ །"
  },
  {
    "source": "བསྔགས་པའི་གནས་འདི་གྲངས་མེད་ཞིང་དུ་ཡང་།།",
    "target": "བསྔགས་པ འི་ གནས་ འདི་ གྲངས་ མེད་ ཞིང་ དུ་ ཡང་ ། །"
  },
  {
    "source": "རྒྱལ་བ་རྣམས་དང་རྒྱལ་སྲས་མཁས་རྣམས་ཀྱི།།",
    "target": "རྒྱལ་བ་ རྣམས་ དང་ རྒྱལ་སྲས་ མཁས་ རྣམས་ ཀྱི ། །"
  },
  {
    "source": "དམ་ཆོས་གཏམ་གྱི་གླེང་གཞིར་གྱུར་པ་སྟེ།།",
    "target": "དམ་ཆོས་ གཏམ་ གྱི་ གླེང་གཞི ར་ གྱུར་པ་ སྟེ ། །"
  },
  {
    "source": "སོ་སོ་ཡང་དག་རིག་པའི་སྤྱོད་ཡུལ་ཡིན།",
    "target": "སོ་སོ་ ཡང་དག་རིག་པ འི་ སྤྱོད་ཡུལ་ ཡིན །"
  },
  {
    "source": "༦༡།",
    "target": "༦༡ །"
  },
  {
    "source": "མཁའ་དབྱིངས་བཞིན་དུ་མཁས་པའི་རོལ་གནས།།",
    "target": "མཁའ་དབྱིངས་ བཞིན་ དུ་ མཁས་པ འི་ རོལ་ གནས ། །"
  },
  {
    "source": "སོ་སྐྱེ་བློ་གྲོས་སྦྲང་བུའི་གཤོག་རླབས་བཅས།།",
    "target": "སོ་ སྐྱེ་ བློ་གྲོས་ སྦྲང་བུ འི་ གཤོག་ རླབས་ བཅས ། །"
  },
  {
    "source": "བསྔགས་པའི་སྙན་གླུ་དར་དིར་སྒྲོགས་པ་འདི།།",
    "target": "བསྔགས་པ འི་ སྙན་ གླུ་ དར་དིར་ སྒྲོགས་པ་ འདི ། །"
  },
  {
    "source": "ལེགས་བཤད་ཚལ་ལ་རབ་དགའ་སྐྱེས་ནས་ཡིན།",
    "target": "ལེགས་ བཤད་ ཚལ་ ལ་ རབ་དགའ་ སྐྱེས་ ནས་ ཡིན །"
  },
  {
    "source": "༦༢།",
    "target": "༦༢ །"
  },
  {
    "source": "དགའ་བར་བྱོས་ཤིག་སྐལ་བཟང་དོན་མཐུན་དག།",
    "target": "དགའ་བ ར་ བྱོས་ ཤིག་ སྐལ་ བཟང་ དོན་ མཐུན་ དག །"
  },
  {
    "source": "གེ་སར་རོ་མངར་ཡང་ཡང་བཏུང་གྱིས་ལ།།",
    "target": "གེ་ ས ར་ རོ་ མངར་ ཡང་ ཡང་ བཏུང་ གྱིས་ ལ ། །"
  },
  {
    "source": "བསྟོད་པའི་གླུ་ཕྲེང་བདག་དང་མཐུན་སྒྲོགས་དང་།།",
    "target": "བསྟོད་པ འི་ གླུ་ ཕྲེང་ བདག་ དང་ མཐུན་ སྒྲོགས་ དང་ ། །"
  },
  {
    "source": "མི་ཟད་སྤོབས་པ་ཁྱེད་ལ་མཛའ་བར་འགྱུར།",
    "target": "མི་ཟད་ སྤོབས་པ་ ཁྱེད་ ལ་ མཛའ་བ ར་ འགྱུར །"
  },
  {
    "source": "༦༣།",
    "target": "༦༣ །"
  },
  {
    "source": "བསྔགས་འོས་ཡུལ་ལ་བསྔགས་པའི་མཆོད་སྤྲིན་འདིའི།།",
    "target": "བསྔགས་ འོས་ ཡུལ་ ལ་ བསྔགས་པ འི་ མཆོད་སྤྲིན་ འདི འི ། །"
  },
  {
    "source": "ལེགས་བྱས་དགེ་བ་སྲིད་ལ་ཞི་རྒྱུ་དང་།།",
    "target": "ལེགས་ བྱས་ དགེ་བ་ སྲིད་ ལ་ ཞི་ རྒྱུ་ དང་ ། །"
  },
  {
    "source": "ཞི་ལ་སྲིད་དོན་གཉིས་མཐར་མི་གནས་པའི།།",
    "target": "ཞི་ལ་ སྲིད་དོན་ གཉིས་ མཐ ར་ མི་ གནས་ པ འི ། །"
  },
  {
    "source": "རྒྱལ་དང་དེ་སྲས་ཐུགས་དགོངས་རྫོགས་ཕྱིར་བསྔོ།",
    "target": "རྒྱལ་ དང་ དེ་ སྲས་ ཐུགས་དགོངས་ རྫོགས་ ཕྱི ར་ བསྔོ །"
  },
  {
    "source": "༦༤།",
    "target": "༦༤ །"
  },
  {
    "source": "མཚམས་སྤྲིན་གཟི་འདྲ་མཚན་དཔེའི་གཟི་འབར་བ།།",
    "target": "མཚམས་ སྤྲིན་ གཟི་ འདྲ་ མཚན་དཔེ འི་ གཟི་འབར་བ ། །"
  },
  {
    "source": "འཇམ་དཔལ་དཔའ་པོའི་མཁྱེན་པ་དེ་དྲན་ནས།།",
    "target": "འཇམ་དཔལ་ དཔའ་པོ འི་ མཁྱེན་པ་ དེ་ དྲན་ ནས ། །"
  },
  {
    "source": "དེ་ཡི་རྗེས་བཞིན་བདེན་པའི་འཁོར་གསུམ་བློ།།",
    "target": "དེ་ ཡི་ རྗེས་ བཞིན་ བདེན་པ འི་ འཁོར་ གསུམ་ བློ ། །"
  },
  {
    "source": "སྤོངས་པའི་ཡོངས་བསྔོ་སྨོན་པ་མེད་དབྱིངས་སྙོགས།",
    "target": "སྤོངས་པ འི་ ཡོངས་ བསྔོ་ སྨོན་པ་ མེད་ དབྱིངས་ སྙོགས །"
  },
  {
    "source": "༦༥།",
    "target": "༦༥ །"
  },
  {
    "source": "བདག་ཀྱང་དེང་ནས་ཀུན་མཁྱེན་བརྒྱུད་བཅས་ཀྱི།།",
    "target": "བདག་ ཀྱང་ དེང་ ནས་ ཀུན་མཁྱེན་ བརྒྱུད་ བཅས་ ཀྱི ། །"
  },
  {
    "source": "སྨིན་གྲོལ་རྒྱལ་ཐབས་རྒྱས་པའི་སྒོ་སྲང་ནས།།",
    "target": "སྨིན་གྲོལ་ རྒྱལ་ ཐབས་ རྒྱས་པ འི་ སྒོ་ སྲང་ ནས ། །"
  },
  {
    "source": "དད་གསུམ་སློང་ཕོར་གཏོང་བ་མེད་ལྡན་པས།།",
    "target": "དད་ གསུམ་ སློང་ ཕོ ར་ གཏོང་བ་ མེད་ ལྡན་པ ས ། །"
  },
  {
    "source": "བལྟ་བའི་སྐལ་བཟང་འཁོར་བའི་མཐའ་མར་སྨོན།",
    "target": "བལྟ་བ འི་ སྐལ་བཟང་ འཁོར་བ འི་ མཐའ་ མ ར་ སྨོན །"
  },
  {
    "source": "༦༦།",
    "target": "༦༦ །"
  },
  {
    "source": "ནམ་ཞིག་སྲིད་དང་ཞི་བ་མཉམ་པར་བརྡལ།།",
    "target": "ནམ་ ཞིག་ སྲིད་ དང་ ཞི་བ་ མཉམ་པ ར་ བརྡལ ། །"
  },
  {
    "source": "འཁོར་བ་དོང་སྤྲུགས་ཞི་བ་བུམ་སྐུར་བཞེངས།།",
    "target": "འཁོར་བ་ དོང་ སྤྲུགས་ ཞི་བ་ བུམ་སྐུ ར་ བཞེངས ། །"
  },
  {
    "source": "འཁོར་འདས་མ་ལུས་ཐིག་ལེ་གཅིག་གི་ཀློང་།།",
    "target": "འཁོར་འདས་ མ་ ལུས་ ཐིག་ལེ་ གཅིག་ གི་ ཀློང་ ། །"
  },
  {
    "source": "ཀུན་མཁྱེན་བླ་མའི་དགོངས་པར་འདྲེས་གྱུར་ཅིག༦༧།",
    "target": "ཀུན་མཁྱེན་ བླ་མ འི་ དགོངས་པ ར་ འདྲེས་ གྱུར་ ཅིག ༦༧ །"
  },
  {
    "source": "ཅེས་པའང་ཨ་བུ་ཧྲལ་པོའི་གང་དྲན་བརྗོད་པ་དགེ་ལེགས་འཕེལ།",
    "target": "ཅེས་ པ འང་ ཨ་ བུ་ ཧྲལ་པོ འི་ གང་ དྲན་ བརྗོད་པ་ དགེ་ལེགས་ འཕེལ །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  }
]
