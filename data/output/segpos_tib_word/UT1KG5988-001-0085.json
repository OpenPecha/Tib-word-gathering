[
  {
    "source": "༄༅།།",
    "target": "༄༅ ། །"
  },
  {
    "source": "སྟག་མོས་ཞུས་པ་ཐེག་པ་ཆེན་པོའི་མདོ་བཞུགས་སོ།།",
    "target": "སྟག་ མོ ས་ ཞུས་པ་ ཐེག་པ་ ཆེན་པོ འི་ མདོ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་སུ་བ་བུ་བརྨི་གི་ནཱ་མ་སཱུ་ཏྲ།",
    "target": "ཨཱརྻ་ སུ་ བ་ བུ་ བརྨི་ གི་ ནཱ་མ་ སཱུ་ ཏྲ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་སྟག་མོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ།",
    "target": "འཕགས་པ་ སྟག་མོ ས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་ཡུལ་སྟག་མོའི་ཚལ་ཞེས་བྱ་བའི་དུར་ཁྲོད་ཀྱི་ནགས་ཚལ་ཆེན་པོ་ན།",
    "target": "བཅོམ་ལྡན་འདས་ ཡུལ་ སྟག་མོ འི་ ཚལ་ ཞེས་ བྱ་བ འི་ དུར་ཁྲོད་ ཀྱི་ ནགས་ཚལ་ ཆེན་པོ་ ན །"
  },
  {
    "source": "དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་།",
    "target": "དགེ་སློང་ སྟོང་ ཉིས་ བརྒྱ་ ལྔ་ བཅུ འི་ དགེ་སློང་ གི་ དགེ་འདུན་ ཆེན་པོ་ དང་ །"
  },
  {
    "source": "བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དག་དང་ཐབས་གཅིག་ཏུ་བཞུགས་ཏེ།",
    "target": "བྱང་ཆུབ་སེམས་དཔའ་ སེམས་དཔའ་ ཆེན་པོ་ རབ་ ཏུ་ མང་པོ་ དག་ དང་ ཐབས་ གཅིག་ ཏུ་ བཞུགས་ ཏེ །"
  },
  {
    "source": "དེའི་ཚེ་སྟག་ཚེར་མ་ཅན་གྱི་ནགས་ཚལ་ན་གནས་པའི་སྟག་མོ་རྣམས་ལ་འདི་སྐད་ཅེས་བཀའ་སྩལ་པ།",
    "target": "དེ འི་ ཚེ་ སྟག་ཚེར་ མ་ ཅན་ གྱི་ ནགས་ཚལ་ ན་ གནས་པ འི་ སྟག་མོ་ རྣམས་ ལ་ འདི་ སྐད་ ཅེས་ བཀའ་ སྩལ་པ །"
  },
  {
    "source": "སྟག་མོ་རྣམས་ཉོན་ཅིག།",
    "target": "སྟག་མོ་ རྣམས་ ཉོན་ ཅིག །"
  },
  {
    "source": "བཟོད་པ་ལ་གནས་པའི་སེམས་ཅན་དག་མཐོང་ངམ།",
    "target": "བཟོད་པ་ ལ་ གནས་པ འི་ སེམས་ཅན་ དག་ མཐོང་ ངམ །"
  },
  {
    "source": "བྱམས་པ་ལ་གནས་པའི་སེམས་ཅན་དག་མཐོང་ངམ།",
    "target": "བྱམས་པ་ ལ་ གནས་པ འི་ སེམས་ཅན་ དག་ མཐོང་ ངམ །"
  },
  {
    "source": "ཏིང་ངེ་འཛིན་ཐོབ་བམ།",
    "target": "ཏིང་ངེ་འཛིན་ ཐོབ་ བམ །"
  },
  {
    "source": "དྲན་པ་ཉེ་བར་བཞག་གམ།",
    "target": "དྲན་པ་ ཉེ་བ ར་ བཞག་ གམ །"
  },
  {
    "source": "ཡིད་རློམ་སེམས་མེད་དམ།",
    "target": "ཡིད་ རློམ་སེམས་ མེད་ དམ །"
  },
  {
    "source": "དེ་སྐད་ཅེས་བཀའ་སྩལ་པ་དང་།",
    "target": "དེ་ སྐད་ ཅེས་ བཀའ་ སྩལ་པ་ དང་ །"
  },
  {
    "source": "སྟག་མོ་རྣམས་ཀྱིས་བཅོམ་ལྡན་འདས་ལ།",
    "target": "སྟག་མོ་ རྣམས་ ཀྱིས་ བཅོམ་ལྡན་འདས་ ལ །"
  },
  {
    "source": "འདི་སྐད་ཅེས་གསོལ་ཏོ།།",
    "target": "འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་སྐྱེ་བ་གང་ནས་མཆི།",
    "target": "བཅོམ་ལྡན་འདས་ སྐྱེ་བ་ གང་ ནས་ མཆི །"
  },
  {
    "source": "རྒས་པ་གང་ནས་མཆི།",
    "target": "རྒས་པ་ གང་ ནས་ མཆི །"
  },
  {
    "source": "ན་བ་གང་ནས་མཆི་གང་དུ་འགྲོ།",
    "target": "ན་བ་ གང་ ནས་ མཆི་ གང་ དུ་ འགྲོ །"
  },
  {
    "source": "མིག་གང་དུ་མཆི།",
    "target": "མིག་ གང་ དུ་ མཆི །"
  },
  {
    "source": "གཟུགས་གང་དུ་མཆི།",
    "target": "གཟུགས་ གང་ དུ་ མཆི །"
  },
  {
    "source": "ཚོར་བ་གང་དུ་མཆི།",
    "target": "ཚོར་བ་ གང་ དུ་ མཆི །"
  },
  {
    "source": "འདུ་ཤེས་གང་དུ་མཆི།",
    "target": "འདུ་ཤེས་ གང་ དུ་ མཆི །"
  },
  {
    "source": "འདུ་བྱེད་གང་དུ་མཆི།",
    "target": "འདུ་བྱེད་ གང་ དུ་ མཆི །"
  },
  {
    "source": "རྣམ་པར་ཤེས་པ་གང་དུ་མཆི།",
    "target": "རྣམ་པ ར་ ཤེས་པ་ གང་ དུ་ མཆི །"
  },
  {
    "source": "བཅོམ་ལྡན་འདས་ཀྱིས་བཀའ་སྩལ་པ།",
    "target": "བཅོམ་ལྡན་འདས་ ཀྱིས་ བཀའ་ སྩལ་པ །"
  },
  {
    "source": "སྐྱེ་བ་གང་ནས་ཀྱང་མ་འོངས།",
    "target": "སྐྱེ་བ་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "ན་བ་གང་ནས་ཀྱང་མ་འོངས།",
    "target": "ན་བ་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "འཆི་བ་གང་ནས་ཀྱང་མ་འོངས།",
    "target": "འཆི་བ་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "མིག་གང་ནས་ཀྱང་མ་འོངས།",
    "target": "མིག་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "གཟུགས་གང་ནས་ཀྱང་མ་འོངས།",
    "target": "གཟུགས་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "ཚོར་བ་གང་ནས་ཀྱང་མ་འོངས།",
    "target": "ཚོར་བ་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "འདུ་ཤེས་གང་ནས་ཀྱང་མ་འོངས།",
    "target": "འདུ་ཤེས་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "འདུ་བྱེད་གང་ནས་ཀྱང་མ་འོངས།",
    "target": "འདུ་བྱེད་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "རྣམ་པར་ཤེས་པ་གང་ནས་ཀྱང་མ་འོངས།",
    "target": "རྣམ་པ ར་ ཤེས་པ་ གང་ ནས་ ཀྱང་ མ་ འོངས །"
  },
  {
    "source": "གང་དུ་ཡང་མི་འགྲོའོ།།",
    "target": "གང་ དུ་ ཡང་ མི་ འགྲོ འོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་པ་དང་།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་པ་ དང་ །"
  },
  {
    "source": "གཞན་ལ་ཕན་ཕྱིར་དུ་ལུས་དྲི་མ་མེད་པ་ཤིན་ཏུ་རྒྱས་པའི་ཡོན་ཏན་རྒྱ་མཚོ་དང་།",
    "target": "གཞན་ ལ་ ཕན་ ཕྱི ར་ དུ་ ལུས་ དྲི་མ་ མེད་པ་ ཤིན་ ཏུ་ རྒྱས་པ འི་ ཡོན་ཏན་རྒྱ་མཚོ་ དང་ །"
  },
  {
    "source": "ལྷ་ཡུལ་དུ་རྣམ་པར་འཕྲོ་བ་ཐོགས་པ་མེད་པའི་ཡེ་ཤེས་མཐོང་བ་དང་།",
    "target": "ལྷ་ཡུལ་ དུ་ རྣམ་པ ར་ འཕྲོ་བ་ ཐོགས་པ་ མེད་པ འི་ ཡེ་ཤེས་ མཐོང་བ་ དང་ །"
  },
  {
    "source": "སྟོབས་ཀྱིས་ཕ་རོལ་གནོན་པ་བཅོམ་ལྡན་འདས་དགེ་སློང་སྟོང་ཉིས་བརྒྱ་ལྔ་བཅུ་དག་གིས་ཡོངས་སུ་བསྐོར་ཏེ།",
    "target": "སྟོབས་ ཀྱིས་ ཕ་རོལ་ གནོན་པ་ བཅོམ་ལྡན་འདས་ དགེ་སློང་ སྟོང་ ཉིས་ བརྒྱ་ ལྔ་ བཅུ་ དག་ གིས་ ཡོངས་ སུ་ བསྐོར་ ཏེ །"
  },
  {
    "source": "ཡུལ་ལྔ་ལེན་གྱི་ལྗོངས་རྒྱུ་ཞིང་གཤེགས་ནས་ནགས་ཚལ་ཞིག་ཏུ་གཤེགས་པ་དང་།",
    "target": "ཡུལ་ ལྔ་ ལེན་ གྱི་ ལྗོངས་ རྒྱུ་ ཞིང་ གཤེགས་ ནས་ ནགས་ཚལ་ ཞིག་ ཏུ་ གཤེགས་པ་ དང་ །"
  },
  {
    "source": "མེ་ཏོག་དྲི་ཞིམ་པ་རྣམ་པ་སྣ་ཚོགས་ཀྱིས་བརྒྱན་པའི་ས་ཕྱོགས་དག་གཟིགས་སོ།།",
    "target": "མེ་ཏོག་ དྲི་ཞིམ་པ་ རྣམ་པ་ སྣ་ཚོགས་ ཀྱིས་ བརྒྱན་པ འི་ ས་ ཕྱོགས་ དག་ གཟིགས་ སོ ། །"
  },
  {
    "source": "གཟིགས་ནས་ཀྱང་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་བཀའ་བསྩལ་ཏོ།།",
    "target": "གཟིགས་ ནས་ ཀྱང་ བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཀུན་དགའ་བོ་ ལ་ འདི་ སྐད་ ཅེས་ བཀའ་ བསྩལ་ ཏོ ། །"
  },
  {
    "source": "ས་འདི་ཤིན་ཏུ་མཛེས་པ་དང་།",
    "target": "ས་ འདི་ ཤིན་ ཏུ་ མཛེས་པ་ དང་ །"
  },
  {
    "source": "ཡིད་རབ་ཏུ་དང་བས་དེ་བཞིན་གཤེགས་པའི་སྟན་ཐིངས་ཤིག།",
    "target": "ཡིད་ རབ་ ཏུ་ དང་བ ས་ དེ་བཞིན་གཤེགས་པ འི་ སྟན་ ཐིངས་ ཤིག །"
  },
  {
    "source": "དེ་ནས་བཅོམ་ལྡན་འདས་ཀྱི་བཀའ་བཞིན་གདན་བཏིང་ངོ་།།",
    "target": "དེ་ ནས་ བཅོམ་ལྡན་འདས་ ཀྱི་ བཀའ་ བཞིན་ གདན་ བཏིང་ ངོ་ ། །"
  },
  {
    "source": "གདན་བཏིང་ནས་ཀྱང་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "གདན་ བཏིང་ ནས་ ཀྱང་ བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "གདན་བཏིང་ལགས་ན།",
    "target": "གདན་ བཏིང་ ལགས་ ན །"
  },
  {
    "source": "བཅོམ་ལྡན་འདས་གཙོ་བོ་མཆོག།",
    "target": "བཅོམ་ལྡན་འདས་ གཙོ་བོ་ མཆོག །"
  },
  {
    "source": "མི་ལ་མཆོག་སྩོལ་དམ་པ་སྲིད་བཅིངས་གྲོལ།།",
    "target": "མི་ལ་ མཆོག་ སྩོལ་ དམ་པ་ སྲིད་ བཅིངས་ གྲོལ ། །"
  },
  {
    "source": "བཞུགས་ཏེ་མི་ལ་སྨན་སླད་ཐར་བར་བགྱི།།",
    "target": "བཞུགས་ ཏེ་ མི་ལ་ སྨན་ སླད་ ཐར་བ ར་ བགྱི ། །"
  },
  {
    "source": "བཀའ་མཆིད་བདུད་རྩི་གསུང་བར་ཞུ།།",
    "target": "བཀའ་མཆིད་ བདུད་རྩི་ གསུང་བ ར་ ཞུ ། །"
  },
  {
    "source": "དེ་ནས་བཅོམ་ལྡན་འདས་གདན་དེ་ལ་བཞུགས་ནས།",
    "target": "དེ་ ནས་ བཅོམ་ལྡན་འདས་ གདན་ དེ་ ལ་ བཞུགས་ ནས །"
  },
  {
    "source": "དགེ་སློང་རྣམས་ལ་བཀའ་སྩལ་པ།",
    "target": "དགེ་སློང་ རྣམས་ ལ་ བཀའ་ སྩལ་པ །"
  },
  {
    "source": "དགེ་སློང་དག་ཁྱེད་བྱ་བ་བྱེད་པའི་དྲང་སྲོང་དམ་པ་སེམས་ཅན་མཆོག་གི་སྙིང་པོ་བཟོད་པ་དང་བརྩོན་འགྲུས་བློ་གྲོས་ཡོན་ཏན་དཔག་ཏུ་མེད་པ་དེ་བཤད་དོ།།",
    "target": "དགེ་སློང་ དག་ ཁྱེད་ བྱ་བ་ བྱེད་པ འི་ དྲང་སྲོང་ དམ་པ་ སེམས་ཅན་ མཆོག་ གི་ སྙིང་པོ་ བཟོད་པ་ དང་ བརྩོན་འགྲུས་ བློ་གྲོས་ ཡོན་ཏན་ དཔག་ ཏུ་ མེད་པ་ དེ་ བཤད་ དོ ། །"
  },
  {
    "source": "དེ་ནས་བཅོམ་ལྡན་འདས་ཀྱི་ཞབས་ཀྱི་མཐིལ་འཁོར་ལོ་རྩིབས་སྟོང་གི་རི་མོ་ཅན།",
    "target": "དེ་ ནས་ བཅོམ་ལྡན་འདས་ ཀྱི་ ཞབས་ ཀྱི་ མཐིལ་ འཁོར་ལོ་ རྩིབས་ སྟོང་ གི་ རི་མོ་ ཅན །"
  },
  {
    "source": "མེ་ཏོག་ཀ་མ་ལ་གསར་དུ་ཁ་ཕྱེ་བ་ལྟ་བུ་འཇམ་པའི་ཕྱག་ས་ལ་བསྣུན་པ་དང་།",
    "target": "མེ་ཏོག་ ཀ་མ་ལ་ གསར་ དུ་ ཁ་ ཕྱེ་བ་ ལྟ་བུ་ འཇམ་པ འི་ ཕྱག་ ས་ ལ་ བསྣུན་པ་ དང་ །"
  },
  {
    "source": "ས་འདི་རྣམ་པ་དྲུག་ཏུ་གཡོས་སོ།།",
    "target": "ས་ འདི་ རྣམ་པ་ དྲུག་ ཏུ་ གཡོས་ སོ ། །"
  },
  {
    "source": "ཀུན་ཏུ་གཡོས་སོ།།",
    "target": "ཀུན་ ཏུ་ གཡོས་ སོ ། །"
  },
  {
    "source": "རབ་ཏུ་གཡོས་སོ།།",
    "target": "རབ་ ཏུ་ གཡོས་ སོ ། །"
  },
  {
    "source": "འབྲུག་དང་གློག་རབ་ཏུ་འཁྱུག།",
    "target": "འབྲུག་ དང་ གློག་ རབ་ ཏུ་ འཁྱུག །"
  },
  {
    "source": "ཆར་རབ་ཏུ་བབས།",
    "target": "ཆར་ རབ་ ཏུ་ བབས །"
  },
  {
    "source": "དེ་ལྟར་འོད་ཀྱང་རབ་ཏུ་འཕྲོ་བ་དང་།",
    "target": "དེ་ ལྟ ར་ འོད་ ཀྱང་ རབ་ ཏུ་ འཕྲོ་བ་ དང་ །"
  },
  {
    "source": "ནོར་བུ་དང་གསེར་གཡུ་དང་།",
    "target": "ནོར་བུ་ དང་ གསེར་ གཡུ་ དང་ །"
  },
  {
    "source": "མུ་ཏིག་གི་དྲ་བས་རབ་ཏུ་ཁེབས་པའི་ནང་ན་གསེར་གྱི་ཟ་མ་ཏོག་ཅིག་འདུག་གོ།",
    "target": "མུ་ཏིག་ གི་ དྲ་བ ས་ རབ་ ཏུ་ ཁེབས་པ འི་ ནང་ ན་ གསེར་ གྱི་ ཟ་མ་ཏོག་ ཅིག་ འདུག་ གོ །"
  },
  {
    "source": "དེའི་སྒོ་དྲུང་ན་སྟག་མོ་དར་ལ་བབས་པ་སྨིན་མ་དང་།",
    "target": "དེ འི་ སྒོ་ དྲུང་ ན་ སྟག་མོ་ དར་ ལ་ བབས་པ་ སྨིན་མ་ དང་ །"
  },
  {
    "source": "སྨ་ར་དང་ཟེ་བ་རིང་བ།",
    "target": "སྨ་ར་ དང་ ཟེ་བ་ རིང་བ །"
  },
  {
    "source": "སོ་དང་སེན་མོ་དཀར་ལ་རིང་བ།",
    "target": "སོ་ དང་ སེན་མོ་ དཀར་ ལ་ རིང་བ །"
  },
  {
    "source": "ལྕེ་དང་སོ་རྙིལ་དམར་བ།",
    "target": "ལྕེ་ དང་ སོ་རྙིལ་ དམར་བ །"
  },
  {
    "source": "ཁ་གདངས་ཤིང་མཆེ་བ་གཙིགས་པ།",
    "target": "ཁ་གདངས་ ཤིང་ མཆེ་བ་ གཙིགས་པ །"
  },
  {
    "source": "འཇའ་དང་འོད་དུ་འཕྲོ་བ།",
    "target": "འཇའ་ དང་ འོད་ དུ་ འཕྲོ་བ །"
  },
  {
    "source": "སྨ་ར་འཁྱུག་པ།",
    "target": "སྨ་ར་ འཁྱུག་པ །"
  },
  {
    "source": "རི་མོ་ཐིག་ལེ་ལེགས་པ།",
    "target": "རི་མོ་ ཐིག་ལེ་ ལེགས་པ །"
  },
  {
    "source": "མཇུག་མ་སྒྲིལ་བ་ལྟག་པར་སླེབ་པ།",
    "target": "མཇུག་མ་ སྒྲིལ་བ་ ལྟག་པ ར་ སླེབ་པ །"
  },
  {
    "source": "གཞོགས་གཡས་ས་ལ་བཞག་ཅིང་འགྲེ།",
    "target": "གཞོགས་གཡས་ ས་ ལ་ བཞག་ ཅིང་ འགྲེ །"
  },
  {
    "source": "འཛུམ་དམུལ་བྱེད་ཅིང་།",
    "target": "འཛུམ་ དམུལ་ བྱེད་ ཅིང་ །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་ཟ་མ་ཏོག་འདི་ཇི་ལྟ་བུ་ཞིག་མཆིས་ཅི་ཞིག་ཡིན།",
    "target": "བཅོམ་ལྡན་འདས་ ཟ་མ་ཏོག་ འདི་ ཇི་ ལྟ་བུ་ ཞིག་ མཆིས་ ཅི་ ཞིག་ ཡིན །"
  },
  {
    "source": "དེ་སྐད་ཅེས་གསོལ་པ་དང་།",
    "target": "དེ་ སྐད་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་སྟག་མོ་དེ་ལ་འདི་སྐད་ཅེས་བཀའ་སྩལ་ཏོ།།",
    "target": "བཅོམ་ལྡན་འདས་ ཀྱིས་ སྟག་མོ་ དེ་ ལ་ འདི་ སྐད་ ཅེས་ བཀའ་ སྩལ་ ཏོ ། །"
  },
  {
    "source": "སྟག་མོ་ཟ་མ་ཏོག་འདི་ནི་དེ་བཞིན་གཤེགས་པའི་སྐུ་སྟེ།",
    "target": "སྟག་མོ་ ཟ་མ་ཏོག་ འདི་ ནི་ དེ་བཞིན་གཤེགས་པ འི་ སྐུ་ སྟེ །"
  },
  {
    "source": "དེ་ལྟར་མི་མངོན་པར་རིག་པར་བྱའོ།།",
    "target": "དེ་ ལྟ ར་ མི་ མངོན་པ ར་ རིག་པ ར་ བྱ འོ ། །"
  },
  {
    "source": "མཆོག་ཏུ་རིག་པར་བྱའོ།།",
    "target": "མཆོག་ ཏུ་ རིག་པ ར་ བྱ འོ ། །"
  },
  {
    "source": "དོན་དུ་རིག་པར་བྱའོ།།",
    "target": "དོན་ དུ་ རིག་པ ར་ བྱ འོ ། །"
  },
  {
    "source": "ཡང་དག་པར་རིག་པར་བྱའོ།།",
    "target": "ཡང་ དག་པ ར་ རིག་པ ར་ བྱ འོ ། །"
  },
  {
    "source": "མ་ནོར་བར་རིག་པར་བྱའོ།།",
    "target": "མ་ ནོར་བ ར་ རིག་པ ར་ བྱ འོ ། །"
  },
  {
    "source": "གྱ་ནོམ་པར་རིག་པར་བྱའོ།།",
    "target": "གྱ་ ནོམ་པ ར་ རིག་པ ར་ བྱ འོ ། །"
  },
  {
    "source": "བླ་ན་མེད་པར་རིག་པར་བྱའོ།།",
    "target": "བླ་ ན་ མེད་པ ར་ རིག་པ ར་ བྱ འོ ། །"
  },
  {
    "source": "ལྷག་མ་མེད་པར་རིག་པར་བྱའོ།།",
    "target": "ལྷག་མ་ མེད་པ ར་ རིག་པ ར་ བྱ འོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང་།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ སྩལ་པ་ དང་ །"
  },
  {
    "source": "ཡང་སྟག་མོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "ཡང་ སྟག་མོ ས་ བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་ཟ་མ་ཏོག་འདིའི་དོན་ཅི་ལགས།",
    "target": "བཅོམ་ལྡན་འདས་ ཟ་མ་ཏོག་ འདི འི་ དོན་ ཅི་ ལགས །"
  },
  {
    "source": "ཇི་ལྟར་འཚལ་བར་བགྱི།",
    "target": "ཇི་ ལྟ ར་ འཚལ་བ ར་ བགྱི །"
  },
  {
    "source": "བཅོམ་ལྡན་འདས་ཀྱིས་བཀའ་སྩལ་པ།",
    "target": "བཅོམ་ལྡན་འདས་ ཀྱིས་ བཀའ་ སྩལ་པ །"
  },
  {
    "source": "སྟག་མོ་ཟ་མ་ཏོག་འདིའི་མིང་ནི།",
    "target": "སྟག་མོ་ ཟ་མ་ཏོག་ འདི འི་ མིང་ ནི །"
  },
  {
    "source": "རྒྱུའི་ཆོས་སུ་བལྟའོ།།",
    "target": "རྒྱུ འི་ ཆོས་ སུ་ བལྟ འོ ། །"
  },
  {
    "source": "འབྲས་བུའི་ཆོས་སུ་བལྟའོ།།",
    "target": "འབྲས་བུ འི་ ཆོས་ སུ་ བལྟ འོ ། །"
  },
  {
    "source": "མཐར་ཕྱིན་པའི་ཆོས་སུ་བལྟའོ།།",
    "target": "མཐ ར་ ཕྱིན་པ འི་ ཆོས་ སུ་ བལྟ འོ ། །"
  },
  {
    "source": "གཞིའི་ཆོས་སུ་བལྟའོ།།",
    "target": "གཞི འི་ ཆོས་ སུ་ བལྟ འོ ། །"
  },
  {
    "source": "ལམ་གྱི་ཆོས་སུ་བལྟའོ།།",
    "target": "ལམ་ གྱི་ ཆོས་ སུ་ བལྟ འོ ། །"
  },
  {
    "source": "དག་པའི་ཆོས་སུ་བལྟའོ།།",
    "target": "དག་པ འི་ ཆོས་ སུ་ བལྟ འོ ། །"
  },
  {
    "source": "སྟོང་པ་ཉིད་དུ་བལྟའོ།།",
    "target": "སྟོང་པ་ཉིད་ དུ་ བལྟ འོ ། །"
  },
  {
    "source": "མཚན་མ་མེད་པར་བལྟའོ།།",
    "target": "མཚན་མ་ མེད་པ ར་ བལྟ འོ ། །"
  },
  {
    "source": "སྨོན་པ་མེད་པར་བལྟའོ།།",
    "target": "སྨོན་པ་ མེད་པ ར་ བལྟ འོ ། །"
  },
  {
    "source": "དེ་ནས་སྟག་མོ་དེ་ས་ལས་ལངས་ཏེ།",
    "target": "དེ་ ནས་ སྟག་མོ་ དེ་ ས་ ལས་ ལངས་ ཏེ །"
  },
  {
    "source": "སྟག་མོས་བཅོམ་ལྡན་འདས་ལ་ལྷའི་མེ་ཏོག་ཀུ་མུད་དང་།",
    "target": "སྟག་མོ ས་ བཅོམ་ལྡན་འདས་ ལ་ ལྷ འི་ མེ་ཏོག་ ཀུ་མུད་ དང་ །"
  },
  {
    "source": "མན་ད་ར་བ་དང་།",
    "target": "མན་ད་ར་བ་ དང་ །"
  },
  {
    "source": "མན་ད་ར་བ་ཆེན་པོ་དང་།",
    "target": "མན་ད་ར་བ་ ཆེན་པོ་ དང་ །"
  },
  {
    "source": "ཙམ་པ་ཀ་དང་།",
    "target": "ཙམ་པ་ཀ་ དང་ །"
  },
  {
    "source": "ཨུཏྤལ་དང་།",
    "target": "ཨུཏྤལ་ དང་ །"
  },
  {
    "source": "དྲི་ཞིམ་པ་མང་པོས་མཆོད་ནས།",
    "target": "དྲི་ ཞིམ་པ་ མང་པོ ས་ མཆོད་ ནས །"
  },
  {
    "source": "སྟག་མོས་བཅོམ་ལྡན་འདས་ལ་ཕྱག་འཚལ་བསྐོར་བ་བྱས་ནས།",
    "target": "སྟག་མོ ས་ བཅོམ་ལྡན་འདས་ ལ་ ཕྱག་ འཚལ་ བསྐོར་བ་ བྱས་ ནས །"
  },
  {
    "source": "སྟག་ཚེར་མ་ཅན་གྱི་ནགས་ཚལ་དུ་བཞུགས་ནས་མི་སྣང་བར་གྱུར་ཏོ།།",
    "target": "སྟག་ ཚེར་མ་ཅན་ གྱི་ ནགས་ཚལ་ དུ་ བཞུགས་ ནས་ མི་ སྣང་བ ར་ གྱུར་ ཏོ ། །"
  },
  {
    "source": "དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ།།",
    "target": "དེ་ ནས་ བཅོམ་ལྡན་འདས་ ལ་ ཚེ་ དང་ ལྡན་པ་ ཀུན་དགའ་བོ ས་ འདི་ སྐད་ ཅེས་ གསོལ་ ཏོ ། །"
  },
  {
    "source": "སྟག་མོ་གང་ལགས་པར་འཚལ།",
    "target": "སྟག་མོ་ གང་ ལགས་པ ར་ འཚལ །"
  },
  {
    "source": "ཅིའི་ཕྱིར་སྟག་མོ་ཞེས་བགྱི།",
    "target": "ཅི འི་ ཕྱི ར་ སྟག་མོ་ ཞེས་ བགྱི །"
  },
  {
    "source": "དེ་སྐད་ཅེས་གསོལ་པ་དང་།",
    "target": "དེ་ སྐད་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་དང་།",
    "target": "བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཀུན་དགའ་བོ་ དང་ །"
  },
  {
    "source": "དགེ་སློང་རྣམས་ལ་བཀའ་སྩལ་པ།",
    "target": "དགེ་སློང་ རྣམས་ ལ་ བཀའ་ སྩལ་པ །"
  },
  {
    "source": "ཀུན་དགའ་བོ་སྟག་མོ་ཞེས་བགྱི་བ་འདི་སྔོན་བྱུང་བ་འདས་པའི་དུས་ན།",
    "target": "ཀུན་དགའ་བོ་ སྟག་མོ་ ཞེས་ བགྱི་བ་ འདི་ སྔོན་ བྱུང་བ་ འདས་པ འི་ དུས་ ན །"
  },
  {
    "source": "རྒྱལ་པོ་ཤིང་རྟ་ཆེན་པོ་ཞེས་བྱ་བ་དཔུང་དམག་དང་བཞོན་པ་རབ་ཏུ་མང་བ།",
    "target": "རྒྱལ་པོ་ ཤིང་རྟ་ ཆེན་པོ་ ཞེས་ བྱ་བ་ དཔུང་ དམག་ དང་ བཞོན་པ་ རབ་ ཏུ་ མང་བ །"
  },
  {
    "source": "སྟོབས་དང་ལྡན་པ་འཁོར་རབ་ཏུ་མང་པོས་ཡོངས་སུ་བསྐོར་བ།",
    "target": "སྟོབས་ དང་ ལྡན་པ་ འཁོར་ རབ་ ཏུ་ མང་པོ ས་ ཡོངས་ སུ་ བསྐོར་བ །"
  },
  {
    "source": "ཐོགས་པ་མེད་པའི་སྟོབས་ཀྱིས་ཕ་རོལ་གྱི་སྡེ་རབ་ཏུ་འཇོམས་པ་ཞིག་བྱུང་སྟེ།",
    "target": "ཐོགས་པ་ མེད་པ འི་ སྟོབས་ ཀྱིས་ ཕ་རོལ་ གྱི་ སྡེ་ རབ་ ཏུ་ འཇོམས་པ་ ཞིག་ བྱུང་ སྟེ །"
  },
  {
    "source": "དེ་ལ་ལྷ་སྲས་རྒྱལ་བུ་གཞོན་ནུ་གསུམ་ཞིག་ཡོད་དེ།",
    "target": "དེ་ ལ་ ལྷ་སྲས་ རྒྱལ་བུ་ གཞོན་ནུ་ གསུམ་ ཞིག་ ཡོད་ དེ །"
  },
  {
    "source": "སྒྲ་ཆེན་པོ་དང་།",
    "target": "སྒྲ་ ཆེན་པོ་ དང་ །"
  },
  {
    "source": "ལྷ་ཆེན་པོ་དང་།",
    "target": "ལྷ་ཆེན་པོ་ དང་ །"
  },
  {
    "source": "སྙིང་སྟོབས་ཆེན་པོའོ།།",
    "target": "སྙིང་སྟོབས་ ཆེན་པོ འོ ། །"
  },
  {
    "source": "དེ་ནས་རྒྱལ་བུ་རྩེ་བའི་ཕྱིར་སྐྱེད་མོས་ཚལ་གྱི་སར་བྱུང་བ་དང་།",
    "target": "དེ་ ནས་ རྒྱལ་བུ་ རྩེ་བ འི་ ཕྱི ར་ སྐྱེད་ མོས་ ཚལ་ གྱི་ ས ར་ བྱུང་བ་ དང་ །"
  },
  {
    "source": "གཞོན་ནུ་དེ་དག་སྐྱེད་མོས་ཚལ་དེའི་ཡོན་ཏན་ལ་ཆགས་ཤིང་།",
    "target": "གཞོན་ནུ་ དེ་ དག་ སྐྱེད་མོས་ཚལ་ དེ འི་ ཡོན་ཏན་ ལ་ ཆགས་ ཤིང་ །"
  },
  {
    "source": "མེ་ཏོག་འདོད་པས་ཕན་ཚུན་དུ་རྒྱུ་སྟེ།",
    "target": "མེ་ཏོག་ འདོད་པ ས་ ཕན་ཚུན་ དུ་ རྒྱུ་ སྟེ །"
  },
  {
    "source": "ནགས་སྟུག་པོ་བཅུ་གཉིས་སུ་ཞུགས་སོ།།",
    "target": "ནགས་ སྟུག་པོ་ བཅུ་ གཉིས་ སུ་ ཞུགས་ སོ ། །"
  },
  {
    "source": "དེ་ནས་དེ་དག་འདོང་པ་དང་།",
    "target": "དེ་ ནས་ དེ་ དག་ འདོང་པ་ དང་ །"
  },
  {
    "source": "གཞོན་ནུའི་རིམ་གྲོ་པ་རྣམས་ཀྱང་རྒྱལ་བུས་བསྐྲད་ནས་ཕན་ཚུན་འདོང་ངོ་།།",
    "target": "གཞོན་ནུ འི་ རིམ་གྲོ་པ་ རྣམས་ ཀྱང་ རྒྱལ་བུ ས་ བསྐྲད་ ནས་ ཕན་ཚུན་ འདོང་ ངོ་ ། །"
  },
  {
    "source": "ཀུན་ཏུ་བསྲུང་བའི་སྐྱེད་མོས་ཚལ་ཆེན་པོའི་ནགས་སྟུག་པོ་བཅུ་གཉིས་སུ་ཞུགས་སོ།།",
    "target": "ཀུན་ ཏུ་ བསྲུང་བ འི་ སྐྱེད་མོས་ཚལ་ ཆེན་པོ འི་ ནགས་ སྟུག་པོ་ བཅུ་ གཉིས་ སུ་ ཞུགས་ སོ ། །"
  },
  {
    "source": "དེ་ནས་སྒྲ་ཆེན་པོས་ནུ་བོ་གཉིས་ལ་སྨྲས་པ།",
    "target": "དེ་ ནས་ སྒྲ་ ཆེན་པོ ས་ ནུ་བོ་ གཉིས་ ལ་ སྨྲས་པ །"
  },
  {
    "source": "ཁོ་བོ་ཉིད་འཇིགས་པས་ནོན་པས།",
    "target": "ཁོ་བོ་ ཉིད་ འཇིགས་པ ས་ ནོན་པ ས །"
  },
  {
    "source": "འདིར་བདག་ཅག་གཅན་གཟན་གྱིས་བསད་དུ་འོང་གིས་ཚུར་ཤོག།",
    "target": "འདི ར་ བདག་ཅག་ གཅན་གཟན་ གྱིས་ བསད་ དུ་ འོང་ གིས་ ཚུ ར་ ཤོག །"
  },
  {
    "source": "ལྷ་ཆེན་པོས་སྨྲས་པ།",
    "target": "ལྷ་ཆེན་པོ ས་ སྨྲས་པ །"
  },
  {
    "source": "བདག་ལ་འཇིགས་པ་ནི་མ་མཆིས་ན།",
    "target": "བདག་ ལ་ འཇིགས་པ་ ནི་ མ་ མཆིས་ ན །"
  },
  {
    "source": "སྐྱེ་བོ་སྡུག་པ་དང་འབྲལ་སྙམ་བགྱིད་པའི་སྙིང་དུ་གྱུར་ཏོ།།",
    "target": "སྐྱེ་བོ་ སྡུག་པ་ དང་ འབྲལ་ སྙམ་ བགྱིད་པ འི་ སྙིང་ དུ་ གྱུར་ ཏོ ། །"
  },
  {
    "source": "སེམས་ཅན་ཆེན་པོས་སྨྲས་པ།།",
    "target": "སེམས་ཅན་ ཆེན་པོ ས་ སྨྲས་པ ། །"
  },
  {
    "source": "ཐུབ་པས་བསྔགས་པའི་ནགས་ཁྲོད་དབེན་པ་འདིར།།",
    "target": "ཐུབ་པ ས་ བསྔགས་པ འི་ ནགས་ ཁྲོད་ དབེན་པ་ འདི ར ། །"
  },
  {
    "source": "བདག་ནི་མི་འཇིགས་མྱ་ངན་མ་མཆིས་ཀྱིས།།",
    "target": "བདག་ ནི་ མི་ འཇིགས་ མྱ་ངན་ མ་ མཆིས་ ཀྱིས ། །"
  },
  {
    "source": "ཤིན་ཏུ་རྒྱས་པའི་དོན་ཆེན་རྙེད་སྙམ་སྟེ།",
    "target": "ཤིན་ ཏུ་ རྒྱས་པ འི་ དོན་ ཆེན་ རྙེད་ སྙམ་ སྟེ །"
  },
  {
    "source": "བདག་གི་སྙིང་ནི་རབ་ཏུ་དགའ་བར་གྱུར།།",
    "target": "བདག་ གི་ སྙིང་ ནི་ རབ་ ཏུ་ དགའ་བ ར་ གྱུར ། །"
  },
  {
    "source": "དེ་ནས་རྒྱལ་བུ་གཞོན་ནུ་དེ་དག་ནགས་སྟུག་པོ་བཅུ་གཉིས་པོ་དེ་དག་གི་ཁྲོད་དུ་རྒྱུ་བ་དང་།",
    "target": "དེ་ ནས་ རྒྱལ་བུ་ གཞོན་ནུ་ དེ་ དག་ ནགས་ སྟུག་པོ་ བཅུ་ གཉིས་པོ་ དེ་ དག་ གི་ ཁྲོད་ དུ་ རྒྱུ་བ་ དང་ །"
  },
  {
    "source": "སྟག་མོ་བུ་བྱུང་ནས་ཞག་བདུན་ལོན་པ་ཅིག་བུ་ལྔས་བསྐོར་ཏེ།",
    "target": "སྟག་མོ་ བུ་ བྱུང་ ནས་ ཞག་ བདུན་ ལོན་པ་ ཅིག་ བུ་ ལྔ ས་ བསྐོར་ ཏེ །"
  },
  {
    "source": "བཀྲེས་ཤིང་བསྐོམས་པས་ཉམས་སྨད་ནས།",
    "target": "བཀྲེས་ ཤིང་ བསྐོམས་པ ས་ ཉམས་ སྨད་ ནས །"
  },
  {
    "source": "ལུས་མཆོག་ཏུ་ཉམས་ཆུང་བར་གྱུར་བ་དེ་འདྲ་བ་ཞིག་མཐོང་ངོ་།།",
    "target": "ལུས་ མཆོག་ ཏུ་ ཉམས་ཆུང་བ ར་ གྱུར་བ་ དེ་ འདྲ་བ་ ཞིག་ མཐོང་ ངོ་ ། །"
  },
  {
    "source": "མཐོང་ནས་སྒྲ་ཆེན་པོས་སྨྲས་པ།",
    "target": "མཐོང་ ནས་ སྒྲ་ ཆེན་པོ ས་ སྨྲས་པ །"
  },
  {
    "source": "ཀྱེ་མ་ཧོ་ཉོན་མོངས་མ་འདི་བུ་བྱུང་ནས་ཞག་དྲུག་གམ་བདུན་ལོན་པ་ད་ལྟར་ཟས་མ་རྙེད་པ།",
    "target": "ཀྱེ་མ་ ཧོ་ ཉོན་ མོངས་ མ་ འདི་ བུ་ བྱུང་ ནས་ ཞག་ དྲུག་ གམ་ བདུན་ ལོན་པ་ ད་ ལྟ ར་ ཟས་ མ་ རྙེད་པ །"
  },
  {
    "source": "ཡང་ན་ནི་རང་གི་བུ་ལ་ཟ་བར་འགྱུར།",
    "target": "ཡང་ ན་ ནི་ རང་ གི་ བུ་ ལ་ ཟ་བ ར་ འགྱུར །"
  },
  {
    "source": "ཡང་ན་ནི་བཀྲེས་པས་འཆི་བའི་དུས་བྱེད་པར་འགྱུར་རོ།།",
    "target": "ཡང་ ན་ ནི་ བཀྲེས་པ ས་ འཆི་བ འི་ དུས་ བྱེད་པ ར་ འགྱུར་ རོ ། །"
  },
  {
    "source": "སེམས་ཅན་ཆེན་པོས་སྨྲས་པ།",
    "target": "སེམས་ཅན་ ཆེན་པོ ས་ སྨྲས་པ །"
  },
  {
    "source": "ཉོན་མོངས་མ་འདིའི་ཟས་ནི་ཅི།",
    "target": "ཉོན་མོངས་ མ་ འདི འི་ ཟས་ ནི་ ཅི །"
  },
  {
    "source": "སྒྲ་ཆེན་པོས་སྨྲས་པ།",
    "target": "སྒྲ་ ཆེན་པོ ས་ སྨྲས་པ །"
  },
  {
    "source": "འདིར་ཤ་གསར་པ་དང་ཁྲག་དྲོན་མོ་ཡོད་ན་སྟག་དང་།",
    "target": "འདི ར་ ཤ་ གསར་པ་ དང་ ཁྲག་ དྲོན་མོ་ ཡོད་ ན་ སྟག་ དང་ །"
  },
  {
    "source": "དོམ་དང་།",
    "target": "དོམ་ དང་ །"
  },
  {
    "source": "དྲེད་དང་།",
    "target": "དྲེད་ དང་ །"
  },
  {
    "source": "སེང་གེ་རྣམས་ཀྱི་ཟས་ཡིན་ནོ།།",
    "target": "སེང་གེ་ རྣམས་ ཀྱི་ ཟས་ ཡིན་ ནོ ། །"
  },
  {
    "source": "ཞེས་ཟེར་རོ།།",
    "target": "ཞེས་ ཟེར་ རོ ། །"
  },
  {
    "source": "ལྷ་ཆེན་པོས་སྨྲས་པ།",
    "target": "ལྷ་ཆེན་པོ ས་ སྨྲས་པ །"
  },
  {
    "source": "འདིར་ཉོན་མོངས་མ་འདི་བཀྲེས་པ་བསྲུང་བའི་ཕྱིར།",
    "target": "འདི ར་ ཉོན་ མོངས་ མ་ འདི་ བཀྲེས་པ་ བསྲུང་བ འི་ ཕྱི ར །"
  },
  {
    "source": "སུ་ཤིག་རང་གི་ལུས་འདི་གཏོང་བར་ནུས།",
    "target": "སུ་ ཤིག་ རང་ གི་ ལུས་ འདི་ གཏོང་བ ར་ ནུས །"
  },
  {
    "source": "སྙིང་སྟོབས་ཆེན་པོས་སྨྲས་པ།",
    "target": "སྙིང་སྟོབས་ ཆེན་པོ ས་ སྨྲས་པ །"
  },
  {
    "source": "ལུས་གཏང་མི་ནུས་པ་བློ་ཆུང་བ་ཆགས་པ་ཅན་རྣམས་ཡིན་གྱི།",
    "target": "ལུས་ གཏང་ མི་ ནུས་པ་ བློ་ ཆུང་བ་ ཆགས་པ་ ཅན་ རྣམས་ ཡིན་ གྱི །"
  },
  {
    "source": "བདག་ལྟ་བུའི་ལུས་འདི་ལ་འཕངས་པ་དང་ཆགས་པ་མེད་པའི་སེམས་ཀྱིས་ལུས་འདི་བཏང་བའི་དུས་ལ་བབ་བོ།།",
    "target": "བདག་ ལྟ་བུ འི་ ལུས་ འདི་ ལ་ འཕངས་པ་ དང་ ཆགས་པ་ མེད་པ འི་ སེམས་ ཀྱིས་ ལུས་ འདི་ བཏང་བ འི་ དུས་ ལ་ བབ་ བོ ། །"
  },
  {
    "source": "དེ་ནས་རྒྱལ་བུ་གཞོན་ནུ་དེ་སྙིང་རྗེའི་སེམས་ཀྱིས་སྟག་མོ་དེ་ལ་མིག་མི་འཛུམ་པར་ཡུན་རིང་དུ་བལྟས་ནས།",
    "target": "དེ་ ནས་ རྒྱལ་བུ་ གཞོན་ནུ་ དེ་ སྙིང་རྗེ འི་ སེམས་ ཀྱིས་ སྟག་མོ་ དེ་ ལ་ མིག་ མི་ འཛུམ་པ ར་ ཡུན་རིང་ དུ་ བལྟས་ ནས །"
  },
  {
    "source": "རྒྱལ་བུ་གཞོན་ནུ་དེ་ནགས་འདབས་དེར་སླར་ལོག་ནས་སྟག་མོའི་གན་དུ་སོང་ངོ་།།",
    "target": "རྒྱལ་བུ་ གཞོན་ནུ་ དེ་ ནགས་འདབས་ དེ ར་ སླ ར་ ལོག་ ནས་ སྟག་མོ འི་ གན་ དུ་ སོང་ ངོ་ ། །"
  },
  {
    "source": "དེ་ནས་ནགས་ཀྱི་ཡལ་ག་ལ་རྒྱལ་པོའི་གོས་གཟར་ཏེ།",
    "target": "དེ་ ནས་ ནགས་ ཀྱི་ ཡལ་ག་ ལ་ རྒྱལ་པོ འི་ གོས་ གཟར་ ཏེ །"
  },
  {
    "source": "ཇི་སྲིད་བློ་གྲོས་རྒྱ་མཚོ་བྱང་ཆུབ་དྲི་མེད་ཐོབ་པར་ཤོག།",
    "target": "ཇི་སྲིད་ བློ་གྲོས་ རྒྱ་མཚོ་ བྱང་ཆུབ་ དྲི་མེད་ ཐོབ་པ ར་ ཤོག །"
  },
  {
    "source": "ཅེས་སྨོན་ལམ་བཏབ་ནས་ཉལ་ལོ།།",
    "target": "ཅེས་ སྨོན་ལམ་ བཏབ་ ནས་ ཉལ་ ལོ ། །"
  },
  {
    "source": "སྟག་མོ་དེ་ཉམ་ཆུང་བས་བྱམས་པ་དང་ལྡན་པའི་བྱང་ཆུབ་སེམས་དཔའ་ལ་ཅི་ཡང་མ་བྱས་སོ།།",
    "target": "སྟག་མོ་ དེ་ ཉམ་ ཆུང་བ ས་ བྱམས་པ་ དང་ ལྡན་པ འི་ བྱང་ཆུབ་སེམས་དཔའ་ ལ་ ཅི་ ཡང་ མ་ བྱས་ སོ ། །"
  },
  {
    "source": "དེ་ནས་བྱང་ཆུབ་སེམས་དཔའ་ནི།",
    "target": "དེ་ ནས་ བྱང་ཆུབ་སེམས་དཔའ་ ནི །"
  },
  {
    "source": "ཀྱེ་མ་ཉོན་མོངས་མ་འདི་ཉམ་ཆུང་བས་ཅི་ཡང་མ་ནུས་སོ་སྙམ་མོ།།",
    "target": "ཀྱེ་མ་ ཉོན་མོངས་ མ་ འདི་ ཉམ་ ཆུང་བ ས་ ཅི་ ཡང་ མ་ ནུས་ སོ་ སྙམ་ མོ ། །"
  },
  {
    "source": "དེ་ནས་བྱང་ཆུབ་སེམས་དཔའ་དེ་ལངས་ཏེ།",
    "target": "དེ་ ནས་ བྱང་ཆུབ་སེམས་དཔའ་ དེ་ ལངས་ ཏེ །"
  },
  {
    "source": "ཤེས་རབ་ཀྱི་མཚོན་ཆ་བཙལ་བས་གང་ནས་ཀྱང་མ་རྙེད་དོ།།",
    "target": "ཤེས་རབ་ ཀྱི་ མཚོན་ཆ་ བཙལ་བ ས་ གང་ ནས་ ཀྱང་ མ་ རྙེད་ དོ ། །"
  },
  {
    "source": "དེར་འོད་མའི་ཡལ་ག་སྲ་ཞིང་མཁྲེགས་པ་ཅིག་བླངས་ནས་རང་གི་མགུལ་པ་བཅད་དེ་སྟག་མོའི་མདུན་དུ་ཉལ་ཏེ་འགྱེལ་ལོ།།",
    "target": "དེ ར་ འོད་མ འི་ ཡལ་ག་ སྲ་ ཞིང་ མཁྲེགས་པ་ ཅིག་ བླངས་ ནས་ རང་ གི་ མགུལ་པ་ བཅད་ དེ་ སྟག་མོ འི་ མདུན་ དུ་ ཉལ་ ཏེ་ འགྱེལ་ ལོ ། །"
  },
  {
    "source": "བྱང་ཆུབ་སེམས་དཔའ་འགྱེལ་མ་ཐག་ཏུ།",
    "target": "བྱང་ཆུབ་སེམས་དཔའ་ འགྱེལ་ མ་ ཐག་ ཏུ །"
  },
  {
    "source": "ཆུའི་སྟེང་གི་གྲུ་རླུང་གིས་བསྐྱོད་པ་ལྟར་དུ་ས་འདི་རྣམ་པ་དྲུག་ཏུ་གཡོས་སོ།།",
    "target": "ཆུ འི་ སྟེང་ གི་ གྲུ་ རླུང་ གིས་ བསྐྱོད་པ་ ལྟ ར་ དུ་ ས་ འདི་ རྣམ་པ་ དྲུག་ ཏུ་ གཡོས་ སོ ། །"
  },
  {
    "source": "རབ་ཏུ་གཡོས།",
    "target": "རབ་ ཏུ་ གཡོས །"
  },
  {
    "source": "ཀུན་ཏུ་གཡོས།",
    "target": "ཀུན་ ཏུ་ གཡོས །"
  },
  {
    "source": "ཉི་ཟླ་ཡང་སྒྲ་གཅན་གྱིས་ཟིན་པ་ལྟར་འོད་ཟེར་མི་སྣང་ངོ་།།",
    "target": "ཉི་ཟླ་ ཡང་ སྒྲ་གཅན་ གྱིས་ ཟིན་པ་ ལྟ ར་ འོད་ཟེར་ མི་ སྣང་ ངོ་ ། །"
  },
  {
    "source": "ལྷའི་སྤོས་ཀྱི་ཆར་རབ་ཏུ་ཕབ་བོ།།",
    "target": "ལྷ འི་ སྤོས་ ཀྱི་ ཆར་ རབ་ ཏུ་ ཕབ་ བོ ། །"
  },
  {
    "source": "དེ་ནས་ལྷ་ཞིག་ངོ་མཚར་དུ་གྱུར་ཏོ།།",
    "target": "དེ་ ནས་ ལྷ་ ཞིག་ ངོ་མཚར་ དུ་ གྱུར་ ཏོ ། །"
  },
  {
    "source": "དེ་ནས་སྟག་མོ་དེས་བྱང་ཆུབ་སེམས་དཔའི་ལུས་ཁྲག་གིས་སྦགས་པ་ལ་བལྟས་ནས།",
    "target": "དེ་ ནས་ སྟག་མོ་ དེ ས་ བྱང་ཆུབ་སེམས་ དཔ འི་ ལུས་ ཁྲག་ གིས་ སྦགས་པ་ ལ་ བལྟས་ ནས །"
  },
  {
    "source": "ཡུད་ཙམ་ཞིག་ལ་ལུས་ཀྱི་ཤ་དང་ཁྲག་མེད་པར་བྱས་སོ།།",
    "target": "ཡུད་ ཙམ་ ཞིག་ ལ་ ལུས་ ཀྱི་ ཤ་ དང་ ཁྲག་ མེད་པ ར་ བྱས་ སོ ། །"
  },
  {
    "source": "དེ་ནས་སྒྲ་ཆེན་པོ་དེས་ས་གཡོས་པ་དེ་ལ་བསམ་ནས།",
    "target": "དེ་ ནས་ སྒྲ་ ཆེན་པོ་ དེ ས་ ས་ གཡོས་པ་ དེ་ ལ་ བསམ་ ནས །"
  },
  {
    "source": "འདི་སྐད་ཅེས་སྨྲས་སོ།།",
    "target": "འདི་ སྐད་ ཅེས་ སྨྲས་ སོ ། །"
  },
  {
    "source": "སྙིང་སྟོབས་ཆེན་པོ་དེ་ནི་མི་རྟག་པ་ཉིད་ཀྱིས་ཟིན་པར་གྱུར་ཏོ།།",
    "target": "སྙིང་སྟོབས་ ཆེན་པོ་ དེ་ ནི་ མི་ རྟག་པ་ ཉིད་ ཀྱིས་ ཟིན་པ ར་ གྱུར་ ཏོ ། །"
  },
  {
    "source": "དེ་ནས་རྒྱལ་བུ་གཞོན་ནུ་དེ་གཉིས་ལམ་དེ་ལས་སླར་ལོག་སྟེ།",
    "target": "དེ་ ནས་ རྒྱལ་བུ་ གཞོན་ནུ་ དེ་ གཉིས་ ལམ་ དེ་ ལས་ སླ ར་ ལོག་ སྟེ །"
  },
  {
    "source": "སྟག་མོའི་དྲུང་དུ་ཕྱིན་པ་དང་།",
    "target": "སྟག་མོ འི་ དྲུང་ དུ་ ཕྱིན་པ་ དང་ །"
  },
  {
    "source": "གོས་ནི་འོད་མའི་ཡལ་ག་ལ་གཟར།",
    "target": "གོས་ ནི་ འོད་མ འི་ ཡལ་ག་ ལ་ གཟར །"
  },
  {
    "source": "ཤ་དང་རུས་པ་ནི་བྲལ།",
    "target": "ཤ་ དང་ རུས་པ་ ནི་ བྲལ །"
  },
  {
    "source": "ཁྲག་ནི་རྫབ་ཏུ་གྱུར།",
    "target": "ཁྲག་ ནི་ རྫབ་ ཏུ་ གྱུར །"
  },
  {
    "source": "སྐྲ་ནི་ཕྱོགས་དང་ཕྱོགས་མཚམས་སུ་འཐོར་བ་མཐོང་ངོ་།",
    "target": "སྐྲ་ ནི་ ཕྱོགས་ དང་ ཕྱོགས་མཚམས་ སུ་ འཐོར་བ་ མཐོང་ ངོ་ །"
  },
  {
    "source": "མཐོང་ནས་ཀྱང་ལག་པ་བསྒྲེངས་ཏེ་བརྡབས་ནས་ཉམ་ཐག་པའི་སྒྲ་ཕྱུང་ནས་ངུས་སོ།།",
    "target": "མཐོང་ ནས་ ཀྱང་ ལག་པ་ བསྒྲེངས་ ཏེ་ བརྡབས་ ནས་ ཉམ་ ཐག་པ འི་ སྒྲ་ ཕྱུང་ ནས་ ངུས་ སོ ། །"
  },
  {
    "source": "ཀྱེ་མ་ཧོ་སྡུག་པ་དེ་ག་རེ།",
    "target": "ཀྱེ་མ་ ཧོ་ སྡུག་པ་ དེ་ ག་རེ །"
  },
  {
    "source": "རབ་ཏུ་སྡུག་པས་གདུངས་པའི་མ་དེས།",
    "target": "རབ་ ཏུ་ སྡུག་པ ས་ གདུངས་པ འི་ མ་ དེ ས །"
  },
  {
    "source": "བདག་ཅག་གཉིས་ལ་ཐ་ཆུང་འདྲི་བར་འགྱུར།",
    "target": "བདག་ཅག་ གཉིས་ ལ་ ཐ་ཆུང་ འདྲི་བ ར་ འགྱུར །"
  },
  {
    "source": "ཀྱེ་མ་བདག་ཅག་གཉིས་ནི་ས་ཕྱོགས་འདིར་ཤི་ན་ལེགས་ཏེ།",
    "target": "ཀྱེ་མ་ བདག་ཅག་ གཉིས་ ནི་ ས་ཕྱོགས་ འདི ར་ ཤི་ ན་ ལེགས་ ཏེ །"
  },
  {
    "source": "གསོན་པ་དེ་ནི་མ་ཡིན་ནོ།།",
    "target": "གསོན་པ་ དེ་ ནི་ མ་ ཡིན་ ནོ ། །"
  },
  {
    "source": "དེ་ནས་གཞོན་ནུའི་རིམ་གྲོ་བ་དང་བཅས་ནས་གཞོན་ནུ་འཚོལ་བ་ལ་རྒྱུག་གོ།",
    "target": "དེ་ ནས་ གཞོན་ནུ འི་ རིམ་གྲོ་བ་ དང་ བཅས་ ནས་ གཞོན་ནུ་ འཚོལ་བ་ ལ་ རྒྱུག་ གོ །"
  },
  {
    "source": "བཙུན་མོ་ཉལ་བའི་རྨི་ལམ་ན་ནུ་མ་གཉིས་ཆད་པ་དང་།",
    "target": "བཙུན་མོ་ ཉལ་བ འི་ རྨི་ལམ་ ན་ ནུ་མ་ གཉིས་ ཆད་པ་ དང་ །"
  },
  {
    "source": "སོ་ཕྱུང་བ་དང་།",
    "target": "སོ་ ཕྱུང་བ་ དང་ །"
  },
  {
    "source": "ཐི་བའི་ཕྲུག་གུ་གསུམ་ལས་གཅིག་ཁྲས་ཁྱེར་བ་རྨིས་སོ།།",
    "target": "ཐི་བ འི་ ཕྲུག་གུ་ གསུམ་ ལས་ གཅིག་ ཁྲ ས་ ཁྱེར་བ་ རྨིས་ སོ ། །"
  },
  {
    "source": "དེ་ནས་བཙུན་མོ་དེ་ས་གཡོས་པ་དེས་སྙིང་རབ་ཏུ་སྔངས་ཏེ།",
    "target": "དེ་ ནས་ བཙུན་མོ་ དེ་ ས་ གཡོས་པ་ དེ ས་ སྙིང་ རབ་ ཏུ་ སྔངས་ ཏེ །"
  },
  {
    "source": "མོད་ལ་སད་པ་དང་།",
    "target": "མོད་ ལ་ སད་པ་ དང་ །"
  },
  {
    "source": "ལུས་སེམས་ཞུམ་པ་དང་།",
    "target": "ལུས་ སེམས་ ཞུམ་པ་ དང་ །"
  },
  {
    "source": "འཁུམས་ནས་ཡོད་པ་ལ་བྲན་གཡོག་འཁོར་དང་འཁོར་པབརྣམས་ཀྱིས་བཙུན་མོ་ལ་སྨྲས་པ།",
    "target": "འཁུམས་ ནས་ ཡོད་པ་ ལ་ བྲན་གཡོག་ འཁོར་ དང་ འཁོར་ པབརྣམས་ ཀྱིས་ བཙུན་མོ་ ལ་ སྨྲས་པ །"
  },
  {
    "source": "བུ་གཅིག་སྡུག་པ་སྟོར་ཅེས་གདའོ།།",
    "target": "བུ་ གཅིག་ སྡུག་པ་ སྟོར་ ཅེས་ གད འོ ། །"
  },
  {
    "source": "དེ་ནས་བཙུན་མོསྙིང་དངངས་མིག་མཆི་མས་གང་བ་དེས་རྒྱལ་པོ་ལ་འདི་སྐད་ཅེས་སྨྲས་སོ།།",
    "target": "དེ་ ནས་ བཙུན་ མོསྙིང་ དངངས་ མིག་ མཆི་མ ས་ གང་བ་ དེ ས་ རྒྱལ་པོ་ ལ་ འདི་ སྐད་ ཅེས་ སྨྲས་ སོ ། །"
  },
  {
    "source": "བུ་ཐ་ཆུང་དེ་ག་རེ་ཟེར་མེད་དོ།།",
    "target": "བུ་ ཐ་ཆུང་ དེ་ ག་རེ་ ཟེར་ མེད་ དོ ། །"
  },
  {
    "source": "བཟང་མོ་མྱ་ངན་མ་བྱེད་ཅེས་སྨྲས་སོ།།",
    "target": "བཟང་མོ་ མྱ་ངན་ མ་ བྱེད་ ཅེས་ སྨྲས་ སོ ། །"
  },
  {
    "source": "ཀྱེ་མ་ཀྱི་ཧུད་བུ་སྡུག་པ་དང་བྲལ་ལོ་ཞེས་སྡུག་བསྔལ་ལོ།།",
    "target": "ཀྱེ་མ་ ཀྱི་ ཧུད་ བུ་ སྡུག་པ་ དང་ བྲལ་ ལོ་ ཞེས་ སྡུག་བསྔལ་ ལོ ། །"
  },
  {
    "source": "རྒྱལ་པོ་བཙུན་མོ་འཁོར་དང་བཅས་པ་སྡུག་བསྔལ་ནི་རྔ་མོང་བསྣད་དུ་བསྣུན་པ་ལྟ་བུ་ཤིན་ཏུ་མི་བཟོད་པའི་སྒྲ་བྱུང་ངོ་།།",
    "target": "རྒྱལ་པོ་ བཙུན་མོ་ འཁོར་ དང་ བཅས་པ་ སྡུག་བསྔལ་ ནི་ རྔ་མོང་ བསྣད་ དུ་ བསྣུན་པ་ ལྟ་བུ་ ཤིན་ ཏུ་ མི་ བཟོད་པ འི་ སྒྲ་ བྱུང་ ངོ་ ། །"
  },
  {
    "source": "དེ་ལྟར་བུ་གསུམ་དག་ནི་གཡོག་གི་ཚོགས་དང་བཅས་ཏེ་མེ་ཏོག་གི་ནགས་ཚལ་ཁྲོད་དུ་ཞུགས་པ་ལས།",
    "target": "དེ་ ལྟ ར་ བུ་ གསུམ་ དག་ ནི་ གཡོག་ གི་ ཚོགས་ དང་ བཅས་ ཏེ་ མེ་ཏོག་ གི་ ནགས་ཚལ་ ཁྲོད་ དུ་ ཞུགས་པ་ ལས །"
  },
  {
    "source": "བུའི་རུས་པ་ཤ་ཁྲག་མེད་པ་སྐྲ་ནི་ཕྱོགས་སུ་འཐོར་བ་མཐོང་བ་དང་།",
    "target": "བུ འི་ རུས་པ་ ཤ་ཁྲག་ མེད་པ་ སྐྲ་ ནི་ ཕྱོགས་ སུ་ འཐོར་བ་ མཐོང་བ་ དང་ །"
  },
  {
    "source": "བཙུན་མོ་དེ་ཤིང་རླུང་གིས་བདས་པ་བཞིན་ཁ་བུབ་ཏུ་འགྱེལ་ལོ།།",
    "target": "བཙུན་མོ་ དེ་ ཤིང་ རླུང་ གིས་ བདས་པ་ བཞིན་ ཁ་ བུབ་ ཏུ་ འགྱེལ་ ལོ ། །"
  },
  {
    "source": "ཉ་ཐང་ལ་སྒྲེས་པ་བཞིན་དུ་སའི་སྟེང་དུ་འདྲེ་ལྡོག་བྱེད་པའམ།",
    "target": "ཉ་ ཐང་ ལ་ སྒྲེ ས་པ་ བཞིན་ དུ་ ས འི་ སྟེང་ དུ་ འདྲེ་ ལྡོག་ བྱེད་པ འམ །"
  },
  {
    "source": "རྔ་མོང་དང་མ་ཧེའི་བེའུ་སྟོར་བ་ལྟར་སྙིང་རྗེའི་སྐད་དུ་ངུ་ཞིང་།",
    "target": "རྔ་མོང་ དང་ མ་ཧེ འི་ བེའུ་ སྟོར་བ་ ལྟ ར་ སྙིང་རྗེ འི་ སྐད་ དུ་ ངུ་ ཞིང་ །"
  },
  {
    "source": "བརྒྱལ་བ་སངས་པ་དང་།",
    "target": "བརྒྱལ་བ་ སངས་པ་ དང་ །"
  },
  {
    "source": "ཀྱེ་མ་ཧོ་རྨི་ལམ་གྱི་འབྲས་བུར་གདའོ།།",
    "target": "ཀྱེ་མ་ ཧོ་ རྨི་ལམ་ གྱི་ འབྲས་བུ ར་ གད འོ ། །"
  },
  {
    "source": "རྒྱལ་པོ་བཙུན་མོ་དཔུང་གི་ཚོགས་དང་བཅས་པ་བུའི་རུས་པ་ལ་མཆོད་པ་བྱེད་ཅིང་གནས་སོ།།",
    "target": "རྒྱལ་པོ་ བཙུན་མོ་ དཔུང་ གི་ ཚོགས་ དང་ བཅས་པ་ བུ འི་ རུས་པ་ ལ་ མཆོད་པ་ བྱེད་ ཅིང་ གནས་ སོ ། །"
  },
  {
    "source": "སྤྲཀུན་དགའ་བོ་དེའི་ཚེ་དེའི་དུས་ན།",
    "target": "སྤྲཀུན་ དགའ་བོ་ དེ འི་ ཚེ་ དེ འི་ དུས་ ན །"
  },
  {
    "source": "རྒྱལ་པོ་གཞོན་ནུར་གྱུར་པ་སེམས་ཅན་ཆེན་པོ་དེ་གཞན་ཞིག་ཡིན་སྙམ་དུ་ཁྱོད་སེམས་ན་དེ་དེ་ལྟར་མི་ལྟའོ།།",
    "target": "རྒྱལ་པོ་ གཞོན་ནུ ར་ གྱུར་པ་ སེམས་ཅན་ ཆེན་པོ་ དེ་ གཞན་ ཞིག་ ཡིན་ སྙམ་ དུ་ ཁྱོད་ སེམས་ ན་ དེ་ དེ་ ལྟ ར་ མི་ ལྟ འོ ། །"
  },
  {
    "source": "དེ་ཅིའི་ཕྱིར་ཞེ་ན།",
    "target": "དེ་ ཅི འི་ ཕྱི ར་ ཞེ་ ན །"
  },
  {
    "source": "ང་དེའི་ཚེ་དེའི་དུས་ན་རྒྱལ་བུ་གཞོན་ནུ་སེམས་ཅན་ཆེན་པོ་ཞེས་བྱ་བར་གྱུར་ཏོ།།",
    "target": "ང་ དེ འི་ ཚེ་ དེ འི་ དུས་ ན་ རྒྱལ་བུ་ གཞོན་ནུ་ སེམས་ཅན་ ཆེན་པོ་ ཞེས་ བྱ་བ ར་ གྱུར་ ཏོ ། །"
  },
  {
    "source": "ཀུན་དགའ་བོ་འདོད་ཆགས་དང་ཞེ་སྡང་དང་གཏི་མུག་དང་དུག་གསུམ་ཡོངས་སུ་མ་གྲོལ་བའི་ཚེ་ཡང་།",
    "target": "ཀུན་དགའ་བོ་ འདོད་ཆགས་ དང་ ཞེ་སྡང་ དང་ གཏི་མུག་ དང་ དུག་ གསུམ་ ཡོངས་ སུ་ མ་ གྲོལ་བ འི་ ཚེ་ ཡང་ །"
  },
  {
    "source": "སེམས་ཅན་དམྱལ་བ་ལ་སོགས་པའི་སྡུག་བསྔལ་དང་ལས་ངན་འགྲོ་བ་མཐའ་དག་ལ་ཕན་གདགས་པ་དང་།",
    "target": "སེམས་ཅན་ དམྱལ་བ་ ལ་ སོགས་པ འི་ སྡུག་བསྔལ་ དང་ ལས་ངན་ འགྲོ་བ་ མཐའ་དག་ ལ་ ཕན་ གདགས་པ་ དང་ །"
  },
  {
    "source": "སྐྱོན་ཐམས་ཅད་ལས་བྲལ་ཏེ།",
    "target": "སྐྱོན་ ཐམས་ཅད་ ལས་ བྲལ་ ཏེ །"
  },
  {
    "source": "ཡང་དག་པར་རྫོགས་པར་སངས་རྒྱས་པ་ལ་ལྟ་ཅི་དགོས་ཏེ།",
    "target": "ཡང་ དག་པ ར་ རྫོགས་པ ར་ སངས་ རྒྱས་པ་ ལ་ ལྟ་ ཅི་ དགོས་ ཏེ །"
  },
  {
    "source": "དེ་ལྟར་སེམས་ཅན་རེ་རེའི་ཕྱིར་ཡང་།",
    "target": "དེ་ ལྟ ར་ སེམས་ཅན་ རེ་རེ འི་ ཕྱི ར་ ཡང་ །"
  },
  {
    "source": "སེམས་ཅན་སྙིང་པོ་བྱ་དཀའ་བ་སྣ་ཚོགས་ལས་འགྲོལ་བ་ལ་ངས་ཕན་བཏགས་སོ།།",
    "target": "སེམས་ཅན་ སྙིང་པོ་ བྱ་ དཀའ་བ་ སྣ་ཚོགས་ ལས་ འགྲོལ་བ་ ལ་ ང ས་ ཕན་ བཏགས་ སོ ། །"
  },
  {
    "source": "དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་བསྩལ་ཏོ།།",
    "target": "དེ་ ནས་ བཅོམ་ལྡན་འདས་ ཀྱིས་ དེ འི་ ཚེ་ ཚིགས་ སུ་ བཅད་པ་ འདི་ དག་ བཀའ་ བསྩལ་ ཏོ ། །"
  },
  {
    "source": "བྱང་ཆུབ་མཆོག་ཏུ་བསྐལ་པ་མང་པོ་ནས།།",
    "target": "བྱང་ཆུབ་ མཆོག་ ཏུ་ བསྐལ་པ་ མང་པོ་ ནས ། །"
  },
  {
    "source": "རྒྱལ་པོའི་ལུས་ནི་མང་པོ་སྦྱིན་པར་བཏང་།།",
    "target": "རྒྱལ་པོ འི་ ལུས་ ནི་ མང་པོ་ སྦྱིན་པ ར་ བཏང་ ། །"
  },
  {
    "source": "སྔོན་གྱི་ཚེ་རབས་ཤིང་རྟ་ཆེན་པོ་ཞེས།།",
    "target": "སྔོན་ གྱི་ ཚེ་ རབ ས་ ཤིང་རྟ་ ཆེན་པོ་ ཞེས ། །"
  },
  {
    "source": "བུ་ནི་སྙིང་སྟོབས་ཆེན་པོ་བྱ་བ་བྱུང་།།",
    "target": "བུ་ ནི་ སྙིང་སྟོབས་ ཆེན་པོ་ བྱ་བ་ བྱུང་ ། །"
  },
  {
    "source": "མིང་ནི་སྒྲ་ཆེན་པོ་དང་ལྷ་ཆེན་པོ།།",
    "target": "མིང་ ནི་ སྒྲ་ ཆེན་པོ་ དང་ ལྷ་ ཆེན་པོ ། །"
  },
  {
    "source": "བུ་དང་དཔུང་ཚོགས་ནགས་ཁྲོད་གླིང་དུ་རྒྱུ།།",
    "target": "བུ་ དང་ དཔུང་ཚོགས་ ནགས་ཁྲོད་ གླིང་ དུ་ རྒྱུ ། །"
  },
  {
    "source": "སྟག་མོ་བཀྲེས་པས་རབ་ཏུ་གཟར་བ་མཐོང་།།",
    "target": "སྟག་མོ་ བཀྲེས་པ ས་ རབ་ ཏུ་ གཟར་བ་ མཐོང་ ། །"
  },
  {
    "source": "སྟག་མོ་བཀྲེས་བསྐོམས་མཐོང་ནས་སྦྱིན་པ་ནི།",
    "target": "སྟག་མོ་ བཀྲེས་ བསྐོམ ས་ མཐོང་ ནས་ སྦྱིན་པ་ ནི །"
  },
  {
    "source": "བྱང་ཆུབ་སེམས་ནི་རྒྱ་ཆེན་བསྐྱེད་པ་ཡིས།།",
    "target": "བྱང་ཆུབ་སེམས་ ནི་ རྒྱ་ ཆེན་ བསྐྱེད་པ་ ཡིས ། །"
  },
  {
    "source": "དེ་ཉིད་རི་ངོས་གཟར་ལ་འཕྱོངས་ཏེ་སོང་།།",
    "target": "དེ་ ཉིད་ རི་ ངོས་ གཟར་ ལ་ འཕྱོངས་ ཏེ་ སོང་ ། །"
  },
  {
    "source": "མུན་ནག་འཐིབས་པོར་རི་དྭགས་རྒྱུ་བ་མཐོང་།།",
    "target": "མུན་ནག་ འཐིབས་པོ ར་ རི་དྭགས་ རྒྱུ་བ་ མཐོང་ ། །"
  },
  {
    "source": "རྟེན་མེད་ནགས་ཀྱི་ནང་དུ་ཞུགས་པའི་ཚེ།།",
    "target": "རྟེན་ མེད་ ནགས་ ཀྱི་ ནང་ དུ་ ཞུགས་པ འི་ ཚེ ། །"
  },
  {
    "source": "སྟག་མོ་ཉམ་ཆུང་གར་ཉལ་བ།",
    "target": "སྟག་མོ་ ཉམ་ཆུང་ ག ར་ ཉལ་བ །"
  },
  {
    "source": "སྟག་མོ་དང་ནི་སྟག་ཕྲུག་གི།",
    "target": "སྟག་མོ་ དང་ ནི་ སྟག་ཕྲུག་ གི །"
  },
  {
    "source": "མཆུ་ལ་ཁྲག་ཆགས་པ་དག་མཐོང་།།",
    "target": "མཆུ་ ལ་ ཁྲག་ ཆགས་པ་ དག་ མཐོང་ ། །"
  },
  {
    "source": "སྐྲ་དང་རུས་པ་ཅུང་ཟད་ཅིག།",
    "target": "སྐྲ་ དང་ རུས་པ་ ཅུང་ཟད་ ཅིག །"
  },
  {
    "source": "ས་ལ་རྣམ་པར་འཐོར་བ་མཐོང་།",
    "target": "ས་ ལ་ རྣམ་པ ར་ འཐོར་བ་ མཐོང་ །"
  },
  {
    "source": "ལག་པ་བསྒྲེངས་ཏེ་ངུ་ཞིང་ས་ལ་འགྱེལ།།",
    "target": "ལག་པ་ བསྒྲེངས་ ཏེ་ ངུ་ ཞིང་ས་ ལ་ འགྱེལ ། །"
  },
  {
    "source": "སྙིང་རྗེའི་སྐད་དང་དྲན་པ་ཉམས།།",
    "target": "སྙིང་རྗེ འི་ སྐད་ དང་ དྲན་པ་ ཉམས ། །"
  },
  {
    "source": "སེམས་འཕྲོ་ལུས་ནི་ཁབ་ཀྱིས་བཙག་པ་འདྲ།།",
    "target": "སེམས་ འཕྲོ་ ལུས་ ནི་ ཁབ་ ཀྱིས་ བཙག་པ་ འདྲ ། །"
  },
  {
    "source": "བློན་པོ་འཁོར་གཡོག་བཅས་པ་རྣམས།།",
    "target": "བློན་པོ་ འཁོར་ གཡོག་ བཅས་པ་ རྣམས ། །"
  },
  {
    "source": "རྒྱལ་བའི་ཐུགས་རྗེའི་བྱིན་རླབས་ཀྱིས།།",
    "target": "རྒྱལ་བ འི་ ཐུགས་རྗེ འི་ བྱིན་རླབས་ ཀྱིས ། །"
  },
  {
    "source": "རྒྱལ་པོ་བཙུན་མོ་འཁོར་བཅས་རྣམས།།",
    "target": "རྒྱལ་པོ་ བཙུན་མོ་ འཁོར་བཅས་ རྣམས ། །"
  },
  {
    "source": "རྨི་ལམ་སད་པ་བཞིན་དུ་སོང་།།",
    "target": "རྨི་ལམ་ སད་པ་ བཞིན་ དུ་ སོང་ ། །"
  },
  {
    "source": "ཆོས་ཉིད་རང་གསལ་འདི་ལ་ལྟོས།།",
    "target": "ཆོས་ཉིད་ རང་ གསལ་ འདི་ ལ་ ལྟོས ། །"
  },
  {
    "source": "དམ་པའི་སྙིང་པོ་མཐོང་ཙ་ན།།",
    "target": "དམ་པ འི་ སྙིང་པོ་ མཐོང་ ཙ་ ན ། །"
  },
  {
    "source": "རྒྱལ་པོ་ཟས་གཙང་མའི་བཙུན་མོ་པདྨ་སྒྱུ་འཕྲུལ་མ།།",
    "target": "རྒྱལ་པོ་ ཟས་གཙང་མ འི་ བཙུན་མོ་ པདྨ་ སྒྱུ་འཕྲུལ་མ ། །"
  },
  {
    "source": "སྙིང་སྟོབས་ཆེན་པོ་ཤཱཀྱ་ཐུབ་པ་ཉིད།།",
    "target": "སྙིང་སྟོབས་ ཆེན་པོ་ ཤཱཀྱ་ཐུབ་པ་ ཉིད ། །"
  },
  {
    "source": "ལྷ་ཆེན་པོ་དང་སྒྲ་ཆེན་པོ།།",
    "target": "ལྷ་ཆེན་པོ་ དང་ སྒྲ་ ཆེན་པོ ། །"
  },
  {
    "source": "འཇམ་དཔལ་དང་ནི་བྱམས་པའོ།།",
    "target": "འཇམ་དཔལ་ དང་ ནི་ བྱམས་པ འོ ། །"
  },
  {
    "source": "སྟག་མོར་གྱུར་པ་སྐྱེ་དགུའི་བདག་མོ་ཡིན།།",
    "target": "སྟག་ མོ ར་ གྱུར་པ་ སྐྱེ་ དགུ འི་ བདག་མོ་ ཡིན ། །"
  },
  {
    "source": "སྟག་ཕྲུག་རྣམས་ནི་དགེ་སློང་ལྔ་པོར་གྱུར།།",
    "target": "སྟག་ ཕྲུག་ རྣམས་ ནི་ དགེ་སློང་ ལྔ་ པོ ར་ གྱུར ། །"
  },
  {
    "source": "དེ་སྐད་ཅེས་བཅོམ་ལྡན་འདས་ཀྱིས་བཀའ་བསྩལ་པ་དང་།",
    "target": "དེ་ སྐད་ ཅེས་ བཅོམ་ལྡན་འདས་ ཀྱིས་ བཀའ་ བསྩལ་པ་ དང་ །"
  },
  {
    "source": "དེ་ནས་ཚེ་དང་ལྡན་པ་ཀུན་དགའ་བོ་དང་།",
    "target": "དེ་ ནས་ ཚེ་ དང་ ལྡན་པ་ ཀུན་དགའ་བོ་ དང་ །"
  },
  {
    "source": "དགེ་སློང་རྣམས་སྟག་ཚེར་མ་ཅན་གྱི་ནགས་ཁྲོད་ནས་ལངས་ཏེ།",
    "target": "དགེ་སློང་ རྣམས་ སྟག་ཚེར་ མ་ ཅན་ གྱི་ ནགས་ཁྲོད་ ནས་ ལངས་ ཏེ །"
  },
  {
    "source": "བཅོམ་ལྡན་འདས་ཀྱི་སྤྱན་སྔར་འདུག་ནས།",
    "target": "བཅོམ་ལྡན་འདས་ ཀྱི་ སྤྱན་སྔ ར་ འདུག་ ནས །"
  },
  {
    "source": "བཅོམ་ལྡན་འདས་ལ་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་མ་འོངས་པའི་དུས་ལྔ་བརྒྱའི་ཐ་མ་ལ་བྱང་ཆུབ་མཆོག་ཏུ་སེམས་ཅན་འདྲེན་པའི་མཆོག་ཏུ་གྱུར་ཅིག་ཅེས་བྱང་ཆུབ་ཏུ་སེམས་བསྐྱེད་དོ།།",
    "target": "བཅོམ་ལྡན་འདས་མ་ འོངས་པ འི་ དུས་ ལྔ་ བརྒྱ འི་ ཐ་མ་ ལ་ བྱང་ཆུབ་ མཆོག་ ཏུ་ སེམས་ཅན་ འདྲེན་པ འི་ མཆོག་ ཏུ་ གྱུར་ ཅིག་ ཅེས་ བྱང་ཆུབ་ ཏུ་ སེམས་ བསྐྱེད་ དོ ། །"
  },
  {
    "source": "དེ་ནས་བཅོམ་ལྡན་འདས་ཀྱིས་སྟག་མོ་དེ་ལ་འདི་སྐད་ཅེས་བཀའ་བསྩལ་ཏོ།།",
    "target": "དེ་ ནས་ བཅོམ་ལྡན་འདས་ ཀྱིས་ སྟག་མོ་ དེ་ ལ་ འདི་ སྐད་ ཅེས་ བཀའ་ བསྩལ་ ཏོ ། །"
  },
  {
    "source": "སྟག་མོ་དེ་ལྟར་སེམས་བསྐྱེད་པ་ནི་ལེགས་སོ།།",
    "target": "སྟག་མོ་ དེ་ ལྟ ར་ སེམས་ བསྐྱེད་པ་ ནི་ ལེགས་ སོ ། །"
  },
  {
    "source": "དེ་ལྟར་བསྐྱེད་པ་མཆོག་གོ།",
    "target": "དེ་ ལྟ ར་ བསྐྱེད་པ་ མཆོག་ གོ །"
  },
  {
    "source": "དམ་པའོ།།",
    "target": "དམ་པ འོ ། །"
  },
  {
    "source": "ཕུལ་ལོ།།",
    "target": "ཕུལ་ ལོ ། །"
  },
  {
    "source": "རབ་བོ།།",
    "target": "རབ་ བོ ། །"
  },
  {
    "source": "གཙོ་བོའོ།།",
    "target": "གཙོ་བོ འོ ། །"
  },
  {
    "source": "གྱ་ནོམ་པའོ།།",
    "target": "གྱ་ ནོམ་པ འོ ། །"
  },
  {
    "source": "བླ་ན་མེད་པའོ།།",
    "target": "བླ་ ན་ མེད་པ འོ ། །"
  },
  {
    "source": "སྟག་མོ་འདི་ནས་ཤར་ཕྱོགས་མངོན་པར་འཕགས་པ་ཞེས་བྱ་བའི་ནགས་ཁྲོད་ན་ཤིང་ཡོངས་འདུ་ས་བརྟོལ་ཞེས་བྱ་བའི་ནགས་ཁྲོད་ན།",
    "target": "སྟག་མོ་ འདི་ ནས་ ཤར་ཕྱོགས་ མངོན་པར་ འཕགས་པ་ ཞེས་ བྱ་བ འི་ ནགས་ ཁྲོད་ ན་ ཤིང་ ཡོངས་འདུ་ ས་ བརྟོལ་ ཞེས་ བྱ་བ འི་ ནགས་ ཁྲོད་ ན །"
  },
  {
    "source": "ཀ་ཡ་ཙ་དུ་ར་ཞེས་བྱ་བའི་མེ་ཏོག་ཡོད་དེ།",
    "target": "ཀ་ ཡ་ ཙ་ དུ་ར་ ཞེས་ བྱ་བ འི་ མེ་ཏོག་ ཡོད་ དེ །"
  },
  {
    "source": "སུ་ཞིག་མེ་ཏོག་དེ་སངས་རྒྱས་དང་བྱང་ཆུབ་སེམས་དཔའ་དང་།",
    "target": "སུ་ ཞིག་ མེ་ཏོག་ དེ་ སངས་རྒྱས་ དང་ བྱང་ཆུབ་སེམས་དཔའ་ དང་ །"
  },
  {
    "source": "ཉན་ཐོས་དང་རང་སངས་རྒྱས་ཐམས་ཅད་ལ་ཕུལ་ན་དོན་ཆེན་པོའོ།།",
    "target": "ཉན་ཐོས་ དང་ རང་སངས་རྒྱས་ ཐམས་ཅད་ ལ་ ཕུལ་ ན་ དོན་ཆེན་ པོ འོ ། །"
  },
  {
    "source": "འབྲས་བུ་ཆེན་པོའོ།།",
    "target": "འབྲས་བུ་ ཆེན་པོ འོ ། །"
  },
  {
    "source": "ཡང་དག་པ་ཉིད་དོ།།",
    "target": "ཡང་དག་པ་ ཉིད་ དོ ། །"
  },
  {
    "source": "སངས་རྒྱས་སོ།།",
    "target": "སངས་ རྒྱས་ སོ ། །"
  },
  {
    "source": "ཆོས་སོ།།",
    "target": "ཆོས་ སོ ། །"
  },
  {
    "source": "དགེ་འདུན་ནོ།།",
    "target": "དགེ་འདུན་ ནོ ། །"
  },
  {
    "source": "དེ་སྐད་ཅེས་བཀའ་བསྩལ་པ་དང་།",
    "target": "དེ་ སྐད་ ཅེས་ བཀའ་ བསྩལ་པ་ དང་ །"
  },
  {
    "source": "དེ་ནས་སྟག་མོས་ཤར་ཕྱོགས་ཀྱི་ཤིང་གི་ནགས་ཁྲོད་དུ་ཞུགས་པ་དང་།",
    "target": "དེ་ ནས་ སྟག་མོ ས་ ཤར་ཕྱོགས་ ཀྱི་ ཤིང་ གི་ ནགས་ཁྲོད་ དུ་ ཞུགས་པ་ དང་ །"
  },
  {
    "source": "ནགས་ཁྲོད་ནས་ལྷའི་མེ་ཏོག་མན་ད་ར་བ་དང་།",
    "target": "ནགས་ཁྲོད་ ནས་ ལྷ འི་ མེ་ཏོག་ མན་ད་ར་བ་ དང་ །"
  },
  {
    "source": "ཀུ་མུད་དང་།",
    "target": "ཀུ་མུད་ དང་ །"
  },
  {
    "source": "ཀུ་མུད་ཆེན་པོ་དང་།",
    "target": "ཀུ་མུད་ ཆེན་པོ་ དང་ །"
  },
  {
    "source": "ས་མེ་གན་དྷེ་དང་།",
    "target": "ས་ མེ་ གན་ དྷེ་ དང་ །"
  },
  {
    "source": "ཨུཏྤལ་དང་།",
    "target": "ཨུཏྤལ་ དང་ །"
  },
  {
    "source": "ཙམ་པ་ཀའི་མེ་ཏོག་དང་།",
    "target": "ཙམ་པ་ ཀ འི་ མེ་ཏོག་ དང་ །"
  },
  {
    "source": "གཞན་ཡང་ཆུ་ལས་སྐྱེས་པ་དང་།",
    "target": "གཞན་ ཡང་ ཆུ་ ལས་ སྐྱེས་པ་ དང་ །"
  },
  {
    "source": "ཐང་ལས་སྐྱེས་པ་ལ་སོགས་པ་བསམ་གྱིས་མི་ཁྱབ་པ་མང་པོ་བཅོམ་ལྡན་འདས་ལ་མངོན་པར་གཏོར་རོ།།",
    "target": "ཐང་ ལས་ སྐྱེས་པ་ ལ་ སོགས་པ་ བསམ་ གྱིས་ མི་ ཁྱབ་པ་ མང་པོ་ བཅོམ་ལྡན་འདས་ ལ་ མངོན་པ ར་ གཏོར་ རོ ། །"
  },
  {
    "source": "རབ་ཏུ་གཏོར་རོ།།",
    "target": "རབ་ ཏུ་ གཏོར་ རོ ། །"
  },
  {
    "source": "གཏོར་མ་ཐག་ཏུ་བཅོམ་ལྡན་འདས་ཀྱི་ཐུགས་ཀ་ནས་འོད་ཟེར་འདི་ལྟ་སྟེ།",
    "target": "གཏོར་མ་ ཐག་ ཏུ་ བཅོམ་ལྡན་འདས་ ཀྱི་ ཐུགས་ ཀ་ ནས་ འོད་ཟེར་ འདི་ ལྟ་ སྟེ །"
  },
  {
    "source": "མཐིང་ག་དང་།",
    "target": "མཐིང་ག་ དང་ །"
  },
  {
    "source": "དཀར་པོ་དང་།",
    "target": "དཀར་པོ་ དང་ །"
  },
  {
    "source": "དམར་པོ་དང་།",
    "target": "དམར་པོ་ དང་ །"
  },
  {
    "source": "ལྗང་ཁུ་དང་།",
    "target": "ལྗང་ཁུ་ དང་ །"
  },
  {
    "source": "བཙོད་ཁ་དང་།",
    "target": "བཙོད་ ཁ་ དང་ །"
  },
  {
    "source": "སེར་པོ་དང་།",
    "target": "སེར་པོ་ དང་ །"
  },
  {
    "source": "བཻ་ཌཱུརྻའི་ཁ་དོག་དེ་ལྟ་བུ་དཔག་ཏུ་མེད་པ་འཕྲོས་ནས།",
    "target": "བཻ་ ཌཱུརྻ འི་ ཁ་དོག་ དེ་ ལྟ་བུ་ དཔག་ ཏུ་ མེད་པ་ འཕྲོས་ ནས །"
  },
  {
    "source": "ཤར་ཕྱོགས་ཀྱི་སྟག་མོའི་ཁྲོད་དུ་སོང་ངོ་།།",
    "target": "ཤར་ཕྱོགས་ ཀྱི་ སྟག་མོ འི་ ཁྲོད་ དུ་ སོང་ ངོ་ ། །"
  },
  {
    "source": "སོང་མ་ཐག་ཏུ་སྟག་དང་།",
    "target": "སོང་ མ་ ཐག་ ཏུ་ སྟག་ དང་ །"
  },
  {
    "source": "སེང་གེ་དང་།",
    "target": "སེང་གེ་ དང་ །"
  },
  {
    "source": "དོམ་དང་།",
    "target": "དོམ་ དང་ །"
  },
  {
    "source": "དྲེད་དང་།",
    "target": "དྲེད་ དང་ །"
  },
  {
    "source": "སྤྱང་ཀི་དང་།",
    "target": "སྤྱང་ཀི་ དང་ །"
  },
  {
    "source": "བྱ་དང་།",
    "target": "བྱ་ དང་ །"
  },
  {
    "source": "རི་དྭགས་དང་།",
    "target": "རི་དྭགས་ དང་ །"
  },
  {
    "source": "དེ་ལ་སོགས་པའི་སེམས་ཅན་ཐམས་ཅད་བྱང་ཆུབ་ཏུ་སེམས་བསྐྱེད་མ་ཐག་ཏུ་དུད་འགྲོ་དམན་པའི་ལུས་བོར་ཏེ།",
    "target": "དེ་ ལ་ སོགས་པ འི་ སེམས་ཅན་ ཐམས་ཅད་ བྱང་ཆུབ་ ཏུ་ སེམས་ བསྐྱེད་ མ་ ཐག་ ཏུ་ དུད་འགྲོ་ དམན་པ འི་ ལུས་ བོར་ ཏེ །"
  },
  {
    "source": "སྐད་ཅིག་དེ་ཉིད་ལ་མངོན་པར་རྫོགས་པར་སངས་རྒྱས་སོ།།",
    "target": "སྐད་ ཅིག་ དེ་ ཉིད་ ལ་ མངོན་པ ར་ རྫོགས་པ ར་ སངས་ རྒྱས་ སོ ། །"
  },
  {
    "source": "སྟག་མོ་དེ་ཡང་མི་སྣང་བར་གྱུར་ཏོ།།",
    "target": "སྟག་མོ་ དེ་ ཡང་ མི་ སྣང་བ ར་ གྱུར་ ཏོ ། །"
  },
  {
    "source": "དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་དང་།",
    "target": "དེ་ ནས་ བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཀུན་དགའ་བོ་ དང་ །"
  },
  {
    "source": "དགེ་སློང་རྣམས་ལ་བཀའ་སྩལ་པ།",
    "target": "དགེ་སློང་ རྣམས་ ལ་ བཀའ་ སྩལ་པ །"
  },
  {
    "source": "དགེ་སློང་དག་ཤར་ཕྱོགས་སྟག་ཚེར་མ་ཅན་གྱི་ནགས་ཚལ་དུ་རྒྱུག།",
    "target": "དགེ་སློང་ དག་ ཤར་ཕྱོགས་ སྟག་ཚེར་ མ་ ཅན་ གྱི་ ནགས་ཚལ་ དུ་ རྒྱུག །"
  },
  {
    "source": "ན་གས་ཚལ་ན་གནས་པའི་སེམས་ཅན་ས་དགུ་རྩེ་གཅིག་ཀྱང་མ་མཆིས་པར་སྣང་ངོ་།།",
    "target": "ན་ག ས་ ཚལ་ ན་ གནས་པ འི་ སེམས་ཅན་ ས་ དགུ་ རྩེ་ གཅིག་ ཀྱང་ མ་ མཆིས་པ ར་ སྣང་ ངོ་ ། །"
  },
  {
    "source": "དེ་ནས་ཚེ་དང་ལྡན་པ་ཀུན་དགའ་བོ་ན་གས་ཁྲོད་དེ་ནས་སླར་ལོག་སྟེ།",
    "target": "དེ་ ནས་ ཚེ་ དང་ ལྡན་པ་ ཀུན་དགའ་བོ་ ན་ གས་ ཁྲོད་ དེ་ ནས་ སླ ར་ ལོག་ སྟེ །"
  },
  {
    "source": "བཅོམ་ལྡན་འདས་ལ་ཕྱག་འཚལ་བ་དང་བསྐོར་བ་བྱས་ནས།",
    "target": "བཅོམ་ལྡན་འདས་ ལ་ ཕྱག་ འཚལ་བ་ དང་ བསྐོར་བ་ བྱས་ ནས །"
  },
  {
    "source": "བཅོམ་ལྡན་འདས་ཀྱི་སྤྱན་སྔར་འདུག་སྟེ།",
    "target": "བཅོམ་ལྡན་འདས་ ཀྱི་ སྤྱན་སྔ ར་ འདུག་ སྟེ །"
  },
  {
    "source": "པུས་མོའི་ལྷ་ང་ས་ལ་བཙུགས་ཏེ།",
    "target": "པུས་མོ འི་ ལྷ་ང་ ས་ ལ་ བཙུགས་ ཏེ །"
  },
  {
    "source": "བླ་གོས་ཕྲག་པ་ལ་གཟར།",
    "target": "བླ་གོས་ ཕྲག་པ་ ལ་ གཟར །"
  },
  {
    "source": "ཐལ་མོ་སྦྱར་ནས།",
    "target": "ཐལ་མོ་ སྦྱར་ ནས །"
  },
  {
    "source": "བཅོམ་ལྡན་འདས་ལ་གསོལ་པ།",
    "target": "བཅོམ་ལྡན་འདས་ ལ་ གསོལ་པ །"
  },
  {
    "source": "སྟག་ཚེར་མ་ཅན་གྱི་ན་གས་ཁྲོད་ན་གནས་པའི་སེམས་ཅན་མ་ལུས་སྤུ་ཙམ་ཅིག་ཀྱང་མི་སྣང་བ་ཅིའི་རྐྱེན་ཅེས་གསོལ་པ་དང་།",
    "target": "སྟག་ ཚེར་མ་ཅན་ གྱི་ ན་ གས་ ཁྲོད་ ན་ གནས་པ འི་ སེམས་ཅན་ མ་ ལུས་སྤུ་ ཙམ་ ཅིག་ ཀྱང་ མི་ སྣང་བ་ ཅི འི་ རྐྱེན་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ།",
    "target": "བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཀུན་དགའ་བོ་ ལ་ བཀའ་ སྩལ་པ །"
  },
  {
    "source": "ཀུན་དགའ་བོ་སྟག་ཚེར་མ་ཅན་གྱི་སེམས་ཅན་དེ་རྣམས་ནི་བྱང་ཆུབ་མཆོག་ཏུ་སེམས་བསྐྱེད་པས་སྐད་ཅིག་དེ་ཉིད་ལ་མངོན་པར་རྫོགས་པར་སངས་རྒྱས་སོ།།",
    "target": "ཀུན་དགའ་བོ་ སྟག་ཚེར་ མ་ ཅན་ གྱི་ སེམས་ཅན་ དེ་ རྣམས་ ནི་ བྱང་ཆུབ་ མཆོག་ ཏུ་ སེམས་ བསྐྱེད་པ ས་ སྐད་ ཅིག་ དེ་ ཉིད་ ལ་ མངོན་པ ར་ རྫོགས་པ ར་ སངས་ རྒྱས་ སོ ། །"
  },
  {
    "source": "སེམས་ཅན་དེ་རྣམས་ནི་གནས་ངན་པའི་ལུས་བོར་ནས།",
    "target": "སེམས་ཅན་ དེ་ རྣམས་ ནི་ གནས་ ངན་པ འི་ ལུས་ བོར་ ནས །"
  },
  {
    "source": "འབྲས་བུ་བྱང་ཆུབ་ཐོབ་པ་ནི་མདོ་སྡེ་འདིའི་བྱིན་རླབས་ཏེ།",
    "target": "འབྲས་བུ་ བྱང་ཆུབ་ ཐོབ་པ་ ནི་ མདོ་སྡེ་ འདི འི་ བྱིན་རླབས་ ཏེ །"
  },
  {
    "source": "དེའི་མཐུ་དེ་འདྲའོ།།",
    "target": "དེ འི་ མཐུ་ དེ་ འདྲ འོ ། །"
  },
  {
    "source": "གཞན་ཡང་སེམས་ཅན་སུ་གང་མདོ་འདི་འཆང་བ་དང་།",
    "target": "གཞན་ ཡང་ སེམས་ཅན་ སུ་ གང་ མདོ་ འདི་ འཆང་བ་ དང་ །"
  },
  {
    "source": "ཀློག་པ་དང་།",
    "target": "ཀློག་པ་ དང་ །"
  },
  {
    "source": "འབྲི་བ་དང་།",
    "target": "འབྲི་བ་ དང་ །"
  },
  {
    "source": "ཉན་པ་དང་།",
    "target": "ཉན་པ་ དང་ །"
  },
  {
    "source": "སྟོན་པ་དང་།",
    "target": "སྟོན་པ་ དང་ །"
  },
  {
    "source": "ལུང་འབོགས་པ་དང་།",
    "target": "ལུང་ འབོགས་པ་ དང་ །"
  },
  {
    "source": "ཁ་ཏོན་བྱེད་པ་དེ་ནི་ལམ་མོ།།",
    "target": "ཁ་ཏོན་ བྱེད་པ་ དེ་ ནི་ ལམ་ མོ ། །"
  },
  {
    "source": "མཆོག་གོ།",
    "target": "མཆོག་ གོ །"
  },
  {
    "source": "སྒྲོན་མེའོ།།",
    "target": "སྒྲོན་མེ འོ ། །"
  },
  {
    "source": "སྟོན་པ་སངས་རྒྱས་སོ།།",
    "target": "སྟོན་པ་ སངས་རྒྱས་ སོ ། །"
  },
  {
    "source": "ཆོས་སོ།།",
    "target": "ཆོས་ སོ ། །"
  },
  {
    "source": "དགེ་འདུན་ནོ།",
    "target": "དགེ་འདུན་ ནོ །"
  },
  {
    "source": "བླ་མའོ།།",
    "target": "བླ་མ འོ ། །"
  },
  {
    "source": "དེ་ནི་དམ་པའོ།།",
    "target": "དེ་ ནི་ དམ་པ འོ ། །"
  },
  {
    "source": "མ་ནོར་བའོ།།",
    "target": "མ་ ནོར་ བ འོ ། །"
  },
  {
    "source": "འདི་ནི་ཡང་དག་པའི་མཐའ་འོ།།",
    "target": "འདི་ ནི་ ཡང་ དག་པ འི་ མཐའ་ འོ ། །"
  },
  {
    "source": "ཡང་དག་པའི་ལྟ་བ་ནི།",
    "target": "ཡང་ དག་པ འི་ ལྟ་བ་ ནི །"
  },
  {
    "source": "དབུ་མའོ།།",
    "target": "དབུ་མ འོ ། །"
  },
  {
    "source": "དབུ་མའི་ལམ་ནི་སྨྲ་བསམ་བརྗོད་པ་དང་བྲལ་བའོ།།",
    "target": "དབུ་མ འི་ ལམ་ ནི་ སྨྲ་ བསམ་ བརྗོད་པ་ དང་ བྲལ་བ འོ ། །"
  },
  {
    "source": "དེ་ནི་སྐྱེ་བ་མེད་པའོ།།",
    "target": "དེ་ ནི་ སྐྱེ་བ་ མེད་པ འོ ། །"
  },
  {
    "source": "སུ་མདོ་སྡེ་འདི་ལ་གུས་པར་བྱས་ཏེ་མཆོད་པར་བྱེད་པ་དེ་ལ་ནི།",
    "target": "སུ་ མདོ་སྡེ་ འདི་ ལ་ གུས་པ ར་ བྱས་ ཏེ་ མཆོད་པ ར་ བྱེད་པ་ དེ་ ལ་ ནི །"
  },
  {
    "source": "རྒྱལ་པོའི་འཇིགས་པ་མི་འབྱུང་ངོ་།།",
    "target": "རྒྱལ་པོ འི་ འཇིགས་པ་ མི་ འབྱུང་ ངོ་ ། །"
  },
  {
    "source": "ཆོམ་རྐུན་གྱི་འཇིགས་པ་མི་འབྱུང་ངོ་།།",
    "target": "ཆོམ་རྐུན་ གྱི་ འཇིགས་པ་ མི་ འབྱུང་ ངོ་ ། །"
  },
  {
    "source": "དགྲ་བོའི་དབང་དུ་མི་འགྲོའོ།།",
    "target": "དགྲ་བོ འི་ དབང་ དུ་ མི་ འགྲོ འོ ། །"
  },
  {
    "source": "ཕ་རོལ་དམག་ཚོགས་ཀྱི་འཇིགས་པ་མི་འབྱུང་ངོ་།།",
    "target": "ཕ་རོལ་ དམག་ ཚོགས་ ཀྱི་ འཇིགས་པ་ མི་ འབྱུང་ ངོ་ ། །"
  },
  {
    "source": "མུ་གེ་དང་དབུལ་བ་ལས་གྲོལ་ལོ།",
    "target": "མུ་གེ་ དང་ དབུལ་བ་ ལས་ གྲོལ་ ལོ །"
  },
  {
    "source": "ནད་དང་གདོན་ལས་གྲོལ་ལོ།།",
    "target": "ནད་ དང་ གདོན་ ལས་ གྲོལ་ ལོ ། །"
  },
  {
    "source": "གེགས་དང་ལོག་འདྲེན་ཐམས་ཅད་ཀྱི་ཡིད་དུ་འོང་བར་འགྱུར་རོ།།",
    "target": "གེགས་ དང་ ལོག་ འདྲེན་ ཐམས་ཅད་ ཀྱི་ ཡིད་ དུ་ འོང་བ ར་ འགྱུར་ རོ ། །"
  },
  {
    "source": "འཐབ་རྩོད་དང་གཡུལ་འགྱེད་པ་ཐམས་ཅད་ལས་རྒྱལ་བར་འགྱུར་རོ།།",
    "target": "འཐབ་རྩོད་ དང་ གཡུལ་ འགྱེད་པ་ ཐམས་ཅད་ ལས་ རྒྱལ་བ ར་ འགྱུར་ རོ ། །"
  },
  {
    "source": "སྔངས་པ་དང་རྨི་ལམ་ངན་པ་ཐམས་ཅད་ཕྱིར་བཟློག་པར་འགྱུར་རོ།།",
    "target": "སྔངས་པ་ དང་ རྨི་ལམ་ ངན་པ་ ཐམས་ཅད་ ཕྱི ར་ བཟློག་པ ར་ འགྱུར་ རོ ། །"
  },
  {
    "source": "ལྟས་ངན་པ་དང་ཆོ་འཕྲུལ་ཐམས་ཅད་ཞི་བར་འགྱུར་རོ།།",
    "target": "ལྟས་ངན་པ་ དང་ ཆོ་འཕྲུལ་ ཐམས་ཅད་ ཞི་བ ར་ འགྱུར་ རོ ། །"
  },
  {
    "source": "སུ་མདོ་སྡེ་འདི་འཛིན་པའམ་འཆང་བའི་བུད་མེད་དེས་བུ་རྙེད་དོ།།",
    "target": "སུ་ མདོ་སྡེ་ འདི་ འཛིན་པ འམ་ འཆང་བ འི་ བུད་མེད་ དེ ས་ བུ་ རྙེད་ དོ ། །"
  },
  {
    "source": "ཚེ་དང་བསོད་ནམས་དང་སྟོབས་ཀྱང་རབ་ཏུ་རྙེད་དོ།།",
    "target": "ཚེ་ དང་ བསོད་ནམས་ དང་ སྟོབས་ ཀྱང་ རབ་ ཏུ་ རྙེད་ དོ ། །"
  },
  {
    "source": "མདོ་སྡེ་འདི་ལ་ཡོན་ཏན་དཔག་ཏུ་མེད་བརྗོད་དུ་མེད།",
    "target": "མདོ་སྡེ་ འདི་ ལ་ ཡོན་ཏན་ དཔག་ ཏུ་ མེད་ བརྗོད་ དུ་ མེད །"
  },
  {
    "source": "བརྗོད་པའི་མཐའ་ལས་འདས་སོ།།",
    "target": "བརྗོད་པ འི་ མཐའ་ ལས་ འདས་ སོ ། །"
  },
  {
    "source": "མདོ་སྡེ་འདི་སེམས་ཅན་གང་སུ་དག་གི་རྣ་ལམ་དུ་བསྒྲགས་ན།",
    "target": "མདོ་སྡེ་ འདི་ སེམས་ཅན་ གང་ སུ་ དག་ གི་ རྣ་ལམ་ དུ་ བསྒྲགས་ ན །"
  },
  {
    "source": "སེམས་ཅན་དམྱལ་བ་དང་།",
    "target": "སེམས་ཅན་ དམྱལ་བ་ དང་ །"
  },
  {
    "source": "ཡི་དྭགས་དང་།",
    "target": "ཡི་དྭགས་ དང་ །"
  },
  {
    "source": "དུད་འགྲོ་དང་།",
    "target": "དུད་འགྲོ་ དང་ །"
  },
  {
    "source": "གཤིན་རྗེའི་འཇིག་རྟེན་དང་།",
    "target": "གཤིན་རྗེ འི་ འཇིག་རྟེན་ དང་ །"
  },
  {
    "source": "མཐའ་འཁོབ་དང་ཀླ་ཀློ་ཉིད་དུ་མི་འགྱུར་རོ།།",
    "target": "མཐའ་འཁོབ་ དང་ ཀླ་ཀློ་ ཉིད་ དུ་ མི་ འགྱུར་ རོ ། །"
  },
  {
    "source": "བཅིངས་པ་ཐམས་ཅད་དང་བཙོན་རར་ཚུད་པ་ཡང་གྲོལ་བར་འགྱུར་རོ།།",
    "target": "བཅིངས་པ་ ཐམས་ཅད་ དང་ བཙོན་ར ར་ ཚུད་པ་ ཡང་ གྲོལ་བ ར་ འགྱུར་ རོ ། །"
  },
  {
    "source": "དེའི་ཕྱིར་ཀུན་དགའ་བོ་མདོ་སྡེ་འདི་གཡར་དམ་དུ་བཅས་ནས་བཏོན་ན།",
    "target": "དེ འི་ ཕྱི ར་ ཀུན་དགའ་བོ་ མདོ་སྡེ་ འདི་ གཡར་ དམ་ དུ་ བཅས་ ནས་ བཏོན་ ན །"
  },
  {
    "source": "སེམས་ཅན་ཐམས་ཅད་ཀྱི་འདྲེན་པ་དང་།",
    "target": "སེམས་ཅན་ ཐམས་ཅད་ ཀྱི་ འདྲེན་པ་ དང་ །"
  },
  {
    "source": "སྟོན་པ་དང་།",
    "target": "སྟོན་པ་ དང་ །"
  },
  {
    "source": "རྟེན་དུ་འགྱུར་རོ།།",
    "target": "རྟེན་ དུ་ འགྱུར་ རོ ། །"
  },
  {
    "source": "གླིང་དུ་འགྱུར་རོ།།",
    "target": "གླིང་ དུ་ འགྱུར་ རོ ། །"
  },
  {
    "source": "མགོན་དང་སྐྱབས་སུ་འགྱུར་རོ།།",
    "target": "མགོན་ དང་ སྐྱབས་ སུ་ འགྱུར་ རོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་པ་དང་།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་པ་ དང་ །"
  },
  {
    "source": "དེ་ནས་ཚེ་དང་ལྡན་པ་ཀུན་དགའ་བོ་དང་།",
    "target": "དེ་ ནས་ ཚེ་ དང་ ལྡན་པ་ ཀུན་དགའ་བོ་ དང་ །"
  },
  {
    "source": "དགེ་སློང་དེ་དག་དང་།",
    "target": "དགེ་སློང་ དེ་ དག་ དང་ །"
  },
  {
    "source": "ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་ཡི་རངས་ཏེ།",
    "target": "ལྷ་ དང་ མི་ དང་ ལྷ་མ་ཡིན་ དང་ དྲི་ཟ ར་ བཅས་པ འི་ འཇིག་རྟེན་ ཡི་ རངས་ ཏེ །"
  },
  {
    "source": "བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།",
    "target": "བཅོམ་ལྡན་འདས་ ཀྱིས་ གསུངས་པ་ ལ་ མངོན་པ ར་ བསྟོད་ དོ ། །"
  },
  {
    "source": "།།",
    "target": "། །"
  },
  {
    "source": "འཕགས་པ་སྟག་མོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།།",
    "target": "འཕགས་པ་ སྟག་མོ ས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "ཞུས་སོ།།",
    "target": "ཞུས་ སོ ། །"
  },
  {
    "source": "མངྒ་ལཾ་སྟུ།།",
    "target": "མངྒ་ལཾ་ སྟུ ། །"
  },
  {
    "source": "།།",
    "target": "། །"
  }
]
