[
  {
    "source": "༄༅།།",
    "target": "༄༅ ། །"
  },
  {
    "source": "རྗེ་བཙུན་ཏིལླི་པས་ནཱ་རོ་པ་ལ་གདམས་པའི་ཕྱག་ཆེན་གངྒ་མ་ཞེས་བྱ་བ་བཞུགས་སོ།།",
    "target": "རྗེ་བཙུན་ ཏིལླི་པ ས་ ནཱ་རོ་པ་ ལ་ གདམས་པ འི་ ཕྱག་ ཆེན་ གངྒ་ མ་ ཞེས་ བྱ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "མ་ཧཱ་མུ་དྲཱ་ཨུ་པ་དེ་ཤཾ།",
    "target": "མ་ཧཱ་མུ་དྲཱ་ ཨུ་པ་ དེ་ ཤཾ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "ཕྱག་རྒྱ་ཆེན་པོའི་མན་ངག།",
    "target": "ཕྱག་རྒྱ་ ཆེན་པོ འི་ མན་ངག །"
  },
  {
    "source": "དཔལ་ལྡན་ལྷན་ཅིག་སྐྱེས་པ་ལ་ཕྱག་འཚལ་ལོ།།",
    "target": "དཔལ་ལྡན་ ལྷན་ ཅིག་ སྐྱེས་པ་ ལ་ ཕྱག་ འཚལ་ ལོ ། །"
  },
  {
    "source": "ཕྱག་རྒྱ་ཆེན་པོ་བསྟན་དུ་མེད་གྱུར་ཀྱང་།།",
    "target": "ཕྱག་རྒྱ་ ཆེན་པོ་ བསྟན་ དུ་ མེད་ གྱུར་ ཀྱང་ ། །"
  },
  {
    "source": "དཀའ་བ་སྤྱད་ཅིང་བླ་མ་ལ་གུས་པས།།",
    "target": "དཀའ་བ་ སྤྱད་ ཅིང་ བླ་མ་ ལ་ གུས་པ ས ། །"
  },
  {
    "source": "སྡུག་བསྔལ་བཟོད་ལྡན་བློ་ལྡན་ནཱ་རོ་པ།།",
    "target": "སྡུག་བསྔལ་ བཟོད་ལྡན་ བློ་ལྡན་ ནཱ་རོ་པ ། །"
  },
  {
    "source": "སྐལ་ལྡན་ཁྱོད་ཀྱི་སྙིང་ལ་འདི་ལྟར་བྱོས།།",
    "target": "སྐལ་ལྡན་ ཁྱོད་ ཀྱི་ སྙིང་ ལ་ འདི་ ལྟ ར་ བྱོས ། །"
  },
  {
    "source": "ཀྱེ་ཧོ་འཇིག་རྟེན་ཆོས་ལ་ལེགས་ལྟོས་དང་།།",
    "target": "ཀྱེ་ཧོ་ འཇིག་ རྟེན་ ཆོས་ ལ་ ལེགས་ ལྟོས་ དང་ ། །"
  },
  {
    "source": "རྟག་མི་ཐུབ་སྟེ་རྨི་ལམ་སྒྱུ་མ་འདྲ།།",
    "target": "རྟག་ མི་ ཐུབ་ སྟེ་ རྨི་ལམ་ སྒྱུ་མ་ འདྲ ། །"
  },
  {
    "source": "རྨི་ལམ་སྒྱུ་མ་དོན་ལ་ཡོད་མ་ཡིན།།",
    "target": "རྨི་ལམ་སྒྱུ་མ་ དོན་ ལ་ ཡོད་ མ་ ཡིན ། །"
  },
  {
    "source": "དེས་ན་སྐྱོ་བསྐྱེད་འཇིག་རྟེན་བྱ་བ་ཐོངས།།",
    "target": "དེ ས་ ན་ སྐྱོ་ བསྐྱེད་ འཇིག་རྟེན་ བྱ་བ་ ཐོངས ། །"
  },
  {
    "source": "འཁོར་གཡོག་ཆགས་སྡང་ཉེ་འབྲེལ་ཀུན་སྤངས་ལ།།",
    "target": "འཁོར་ གཡོག་ ཆགས་སྡང་ ཉེ་འབྲེལ་ ཀུན་ སྤངས་ ལ ། །"
  },
  {
    "source": "གཅིག་པུ་ནགས་འདབ་རི་ཁྲོད་དགོན་པར་བསྒོམ།།",
    "target": "གཅིག་པུ་ ནགས་ འདབ་ རི་ ཁྲོད་ དགོན་པ ར་ བསྒོམ ། །"
  },
  {
    "source": "བསྒོམ་དུ་མེད་པའི་ངང་ལ་གནས་པར་གྱིས།།",
    "target": "བསྒོམ་ དུ་ མེད་པ འི་ ངང་ ལ་ གནས་པ ར་ གྱིས ། །"
  },
  {
    "source": "ཐོབ་མེད་ཐོབ་ན་ཕྱག་རྒྱ་ཆེན་པོ་ཐོབ།།",
    "target": "ཐོབ་ མེད་ ཐོབ་ ན་ ཕྱག་རྒྱ་ ཆེན་པོ་ ཐོབ ། །"
  },
  {
    "source": "འཁོར་བའི་ཆོས་འདི་དོན་མེད་ཆགས་སྡང་རྒྱུ།།",
    "target": "འཁོར་བ འི་ ཆོས་ འདི་ དོན་མེད་ ཆགས་སྡང་ རྒྱུ ། །"
  },
  {
    "source": "བྱས་ཆོས་སྙིང་པོ་མེད་པས་དོན་དམ་ལྟོས།།",
    "target": "བྱས་ ཆོས་ སྙིང་པོ་ མེད་པ ས་ དོན་དམ་ ལྟོས ། །"
  },
  {
    "source": "བློ་ཡི་ཆོས་ཀྱིས་བློ་འདས་དོན་མི་མཐོང་།།",
    "target": "བློ་ ཡི་ ཆོས་ ཀྱིས་ བློ་ འདས་དོན་ མི་ མཐོང་ ། །"
  },
  {
    "source": "བྱས་པའི་ཆོས་ཀྱིས་བྱར་མེད་དོན་མི་རྙེད།།",
    "target": "བྱས་པ འི་ ཆོས་ ཀྱིས་ བྱ ར་ མེད་ དོན་ མི་ རྙེད ། །"
  },
  {
    "source": "བློ་འདས་བྱར་མེད་དོན་དེ་ཐོབ་འདོད་ན།།",
    "target": "བློ་ འདས་ བྱར་མེད་ དོན་ དེ་ ཐོབ་ འདོད་ ན ། །"
  },
  {
    "source": "རང་སེམས་རྩད་གཅོད་རིག་པ་གཅེར་བུར་ཞོག།",
    "target": "རང་སེམས་ རྩད་ གཅོད་ རིག་པ་ གཅེར་བུ ར་ ཞོག །"
  },
  {
    "source": "རྟོག་པ་དྲི་མའི་ཆུ་དེ་དྭངས་སུ་ཆུག།",
    "target": "རྟོག་པ་ དྲི་མ འི་ ཆུ་ དེ་ དྭངས་ སུ་ ཆུག །"
  },
  {
    "source": "སྣང་བ་དགག་སྒྲུབ་མི་བྱ་རང་སོར་ཞོག།",
    "target": "སྣང་བ་ དགག་སྒྲུབ་ མི་ བྱ་ རང་སོ ར་ ཞོག །"
  },
  {
    "source": "སྤང་བླང་མེད་ན་ཕྱག་རྒྱ་ཆེན་པོར་གྲོལ།།",
    "target": "སྤང་བླང་ མེད་ ན་ ཕྱག་རྒྱ་ ཆེན་པོ ར་ གྲོལ ། །"
  },
  {
    "source": "དཔེར་ན་ལྗོན་ཤིང་ཡལ་ག་ལོ་འདབ་རྒྱས།།",
    "target": "དཔེ ར་ ན་ ལྗོན་ཤིང་ ཡལ་ག་ ལོ་འདབ་ རྒྱས ། །"
  },
  {
    "source": "རྩ་བཅད་ཡལ་ག་ལོ་མ་ཁྲི་འབུམ་སྐམ།།",
    "target": "རྩ་ བཅད་ ཡལ་ག་ ལོ་ མ་ ཁྲི་ འབུམ་ སྐམ ། །"
  },
  {
    "source": "དཔེར་ན་བསྐལ་སྟོང་བསགས་པའི་མུན་པ་ཡང་།།",
    "target": "དཔེ ར་ ན་ བསྐལ་ སྟོང་ བསགས་པ འི་ མུན་པ་ ཡང་ ། །"
  },
  {
    "source": "སྒྲོན་མེ་གཅིག་གིས་མུན་པའི་ཚོགས་རྣམས་སེལ།།",
    "target": "སྒྲོན་མེ་ གཅིག་ གིས་ མུན་པ འི་ ཚོགས་ རྣམས་ སེལ ། །"
  },
  {
    "source": "དེ་བཞིན་རང་སེམས་འོད་གསལ་སྐད་ཅིག་གིས།།",
    "target": "དེ་ བཞིན་ རང་ སེམས་ འོད་གསལ་ སྐད་ ཅིག་ གིས ། །"
  },
  {
    "source": "བསྐལ་པར་བསགས་པའི་སྡིག་སྒྲིབ་མ་ལུས་སེལ།།",
    "target": "བསྐལ་པ ར་ བསགས་པ འི་ སྡིག་སྒྲིབ་ མ་ ལུས་ སེལ ། །"
  },
  {
    "source": "བློ་དམན་སྐྱེ་བོས་དོན་ལ་མི་གནས་ན།།",
    "target": "བློ་ དམན་ སྐྱེ་བོ ས་ དོན་ ལ་ མི་ གནས་ ན ། །"
  },
  {
    "source": "རླུང་གི་གནད་བཟུང་རིག་པ་བཅུད་ལ་བོར།།",
    "target": "རླུང་ གི་ གནད་ བཟུང་ རིག་པ་ བཅུད་ ལ་ བོར ། །"
  },
  {
    "source": "ལྟ་སྟངས་དང་ནི་སེམས་འཛིན་དུ་མ་ཡིས།།",
    "target": "ལྟ་སྟངས་ དང་ ནི་ སེམས་ འཛིན་ དུ་མ་ ཡིས ། །"
  },
  {
    "source": "རིག་པ་ངང་ལ་མི་གནས་ནང་དུ་གཅུན།།",
    "target": "རིག་པ་ ངང་ ལ་ མི་ གནས་ ནང་ དུ་ གཅུན ། །"
  },
  {
    "source": "དཔེར་ན་ནམ་མཁའི་དཀྱིལ་ནི་བརྟག་བྱས་ན།།",
    "target": "དཔེ ར་ ན་ ནམ་ མཁ འི་ དཀྱིལ་ ནི་ བརྟག་ བྱས་ ན ། །"
  },
  {
    "source": "མཐའ་དང་དབུས་སུ་འཛིན་པ་འགགས་པར་གྱུར།།",
    "target": "མཐའ་ དང་ དབུས་ སུ་ འཛིན་པ་ འགགས་པ ར་ གྱུར ། །"
  },
  {
    "source": "དེ་བཞིན་སེམས་ཀྱིས་སེམས་ལ་བརྟག་བྱས་ན།།",
    "target": "དེ་ བཞིན་ སེམས་ ཀྱིས་ སེམས་ ལ་ བརྟག་ བྱས་ ན ། །"
  },
  {
    "source": "རྣམ་རྟོག་ཚོར་འགགས་རྟོག་མེད་གནས་གྱུར་ནས།།",
    "target": "རྣམ་རྟོག་ ཚོར་ འགགས་ རྟོག་ མེད་ གནས་ གྱུར་ ནས ། །"
  },
  {
    "source": "བླ་མེད་བྱང་ཆུབ་སེམས་ཀྱི་རང་བཞིན་མཐོང་།།",
    "target": "བླ་མེད་ བྱང་ཆུབ་སེམས་ ཀྱི་ རང་བཞིན་ མཐོང་ ། །"
  },
  {
    "source": "དཔེར་ན་ས་རླངས་སྤྲིན་ནི་ནམ་མཁར་དེངས།།",
    "target": "དཔེ ར་ ན་ ས་རླངས་ སྤྲིན་ ནི་ ནམ་ མཁ ར་ དེངས ། །"
  },
  {
    "source": "གར་ཡང་སོང་མེད་གར་ཡང་གནས་པ་མེད།།",
    "target": "གར་ ཡང་ སོང་ མེད་ གར་ ཡང་ གནས་པ་ མེད ། །"
  },
  {
    "source": "དེ་བཞིན་སེམས་ལས་བྱུང་བའི་རྟོག་ཚོགས་ཀྱང་།།",
    "target": "དེ་ བཞིན་ སེམས་ ལས་ བྱུང་བ འི་ རྟོག་ ཚོགས་ ཀྱང་ ། །"
  },
  {
    "source": "རང་སེམས་མཐོང་བས་རྟོག་པའི་དབའ་རླབས་དེངས།།",
    "target": "རང་སེམས་ མཐོང་བ ས་ རྟོག་པ འི་ དབའ་རླབས་ དེངས ། །"
  },
  {
    "source": "དཔེར་ན་ནམ་མཁའ་ཁ་དོག་དབྱིབས་ལས་འདས།།",
    "target": "དཔེ ར་ ན་ ནམ་མཁའ་ ཁ་དོག་ དབྱིབས་ ལས་ འདས ། །"
  },
  {
    "source": "དཀར་ནག་དག་གིས་གོས་མེད་འགྱུར་བ་མེད།།",
    "target": "དཀར་ནག་ དག་ གིས་ གོས་ མེད་ འགྱུར་བ་ མེད ། །"
  },
  {
    "source": "དེ་བཞིན་རང་སེམས་ཁ་དོག་དབྱིབས་ལས་འདས།།",
    "target": "དེ་ བཞིན་ རང་ སེམས་ ཁ་དོག་ དབྱིབས་ ལས་ འདས ། །"
  },
  {
    "source": "དགེ་སྡིག་དཀར་ནག་ཆོས་ཀྱིས་གོས་མི་འགྱུར།།",
    "target": "དགེ་སྡིག་ དཀར་ནག་ ཆོས་ ཀྱིས་ གོས་ མི་ འགྱུར ། །"
  },
  {
    "source": "དཔེར་ན་དག་གསལ་ཉི་མའི་སྙིང་པོ་དེ།།",
    "target": "དཔེ ར་ ན་ དག་ གསལ་ ཉི་མ འི་ སྙིང་པོ་ དེ ། །"
  },
  {
    "source": "བསྐལ་པ་སྟོང་གི་མུན་པས་སྒྲིབ་མི་ནུས།།",
    "target": "བསྐལ་པ་ སྟོང་ གི་ མུན་པ ས་ སྒྲིབ་ མི་ ནུས ། །"
  },
  {
    "source": "དེ་བཞིན་རང་སེམས་སྙིང་པོ་འོད་གསལ་དེ།།",
    "target": "དེ་ བཞིན་ རང་ སེམས་ སྙིང་པོ་ འོད་གསལ་ དེ ། །"
  },
  {
    "source": "བསྐལ་པའི་འཁོར་བས་བསྒྲིབ་པར་མི་ནུས་སོ།།",
    "target": "བསྐལ་པ འི་ འཁོར་བ ས་ བསྒྲིབ་པ ར་ མི་ ནུས་ སོ ། །"
  },
  {
    "source": "དཔེར་ན་ནམ་མཁའ་སྟོང་པར་རང་བརྟགས་ཀྱང་།།",
    "target": "དཔེ ར་ ན་ ནམ་མཁའ་ སྟོང་པ ར་ རང་ བརྟགས་ ཀྱང་ ། །"
  },
  {
    "source": "ནམ་མཁའ་ལ་ནི་འདི་འདྲ་བརྗོད་དུ་མེད།།",
    "target": "ནམ་མཁའ་ ལ་ ནི་ འདི་ འདྲ་ བརྗོད་ དུ་ མེད ། །"
  },
  {
    "source": "དེ་བཞིན་རང་སེམས་འོད་གསལ་བརྗོད་གྱུར་ཀྱང་།།",
    "target": "དེ་ བཞིན་ རང་ སེམས་ འོད་གསལ་ བརྗོད་ གྱུར་ ཀྱང་ ། །"
  },
  {
    "source": "བརྗོད་པ་འདི་འདྲ་གྲུབ་ཅེས་བརྟགས་གཞི་མེད།།",
    "target": "བརྗོད་པ་ འདི་ འདྲ་ གྲུབ་ ཅེས་ བརྟགས་ གཞི་ མེད ། །"
  },
  {
    "source": "དཔེར་ན་ནམ་མཁའ་གང་ལ་གང་གིས་བརྟེན།།",
    "target": "དཔེ ར་ ན་ ནམ་མཁའ་ གང་ ལ་ གང་ གིས་ བརྟེན ། །"
  },
  {
    "source": "དེ་བཞིན་རང་སེམས་ཕྱག་ཆེན་རྟེན་ཡུལ་མེད།།",
    "target": "དེ་ བཞིན་ རང་ སེམས་ ཕྱག་ཆེན་ རྟེན་ ཡུལ་ མེད ། །"
  },
  {
    "source": "མ་བཅོས་གཉུག་མའི་ངང་དུ་གློད་ལ་ཞོག",
    "target": "མ་ བཅོས་ གཉུག་མ འི་ ངང་ དུ་ གློད་ ལ་ ཞོག"
  },
  {
    "source": "།",
    "target": "།"
  },
  {
    "source": "བཅིང་བ་གློད་གྱུར་གྲོལ་བ་ཐེ་ཚོམ་མེད།།",
    "target": "བཅིང་བ་ གློད་ གྱུར་ གྲོལ་བ་ ཐེ་ཚོམ་ མེད ། །"
  },
  {
    "source": "དེ་ལྟར་སེམས་གྱི་རང་བཞིན་ནམ་མཁའ་འདྲ།།",
    "target": "དེ་ ལྟ ར་ སེམས་ གྱི་ རང་བཞིན་ ནམ་མཁའ་ འདྲ ། །"
  },
  {
    "source": "ཆོས་རྣམས་མ་ལུས་དེ་རུ་མ་འདུས་མེད།།",
    "target": "ཆོས་ རྣམས་ མ་ ལུས་ དེ་ རུ་ མ་ འདུས་ མེད ། །"
  },
  {
    "source": "ལུས་ཀྱི་བྱ་བ་ཡོངས་ཐོངས་རྣལ་མར་ཞོག།",
    "target": "ལུས་ ཀྱི་ བྱ་བ་ ཡོངས་ ཐོངས་ རྣལ་མ ར་ ཞོག །"
  },
  {
    "source": "ངག་གི་སྨྲ་བརྗོད་མ་མང་བྲག་ཅ་འདྲ།།",
    "target": "ངག་ གི་ སྨྲ་བརྗོད་ མ་ མང་ བྲག་ ཅ་ འདྲ ། །"
  },
  {
    "source": "ཡིད་ལ་མི་སེམས་ལ་བཟླའི་ཆོས་ལ་ལྟོས།།",
    "target": "ཡིད་ ལ་ མི་ སེམས་ ལ་ བཟླ འི་ ཆོས་ ལ་ ལྟོས ། །"
  },
  {
    "source": "ལུས་ལ་སྙིང་པོ་མེད་པ་སྨྱུག་སྡོང་འདྲ།།",
    "target": "ལུས་ ལ་ སྙིང་པོ་ མེད་པ་ སྨྱུག་སྡོང་ འདྲ ། །"
  },
  {
    "source": "སེམས་ནི་ནམ་མཁའི་དཀྱིལ་ལྟར་བསམ་ཡུལ་འདས།།",
    "target": "སེམས་ ནི་ ནམ་ མཁ འི་ དཀྱིལ་ ལྟ ར་ བསམ་ཡུལ་ འདས ། །"
  },
  {
    "source": "དེ་ངང་བཏང་བཞག་མེད་པ་གློད་ལ་ཞོག།",
    "target": "དེ་ ངང་ བཏང་ བཞག་ མེད་པ་ གློད་ ལ་ ཞོག །"
  },
  {
    "source": "སེམས་ལ་གཏད་སོ་མེད་ན་ཕྱག་ཆེན་ཡིན།།",
    "target": "སེམས་ ལ་ གཏད་སོ་ མེད་ ན་ ཕྱག་ཆེན་ ཡིན ། །"
  },
  {
    "source": "དེ་ལ་གོམས་པས་བླ་མེད་བྱང་ཆུབ་ཐོབ།།",
    "target": "དེ་ ལ་ གོམས་པ ས་ བླ་མེད་ བྱང་ཆུབ་ ཐོབ ། །"
  },
  {
    "source": "དམིགས་པའི་ཡུལ་མེད་སེམས་ཀྱི་རང་བཞིན་གསལ།།",
    "target": "དམིགས་པ འི་ ཡུལ་ མེད་ སེམས་ ཀྱི་ རང་བཞིན་ གསལ ། །"
  },
  {
    "source": "བགྲོད་པའི་ལམ་མེད་སངས་རྒྱས་ལམ་སྣ་ཟིན།།",
    "target": "བགྲོད་པ འི་ ལམ་ མེད་ སངས་རྒྱས་ ལམ་སྣ་ ཟིན ། །"
  },
  {
    "source": "བསྒོམ་མེད་གོམ་པས་བླ་མེད་བྱང་ཆུབ་འཐོབ།།",
    "target": "བསྒོམ་ མེད་ གོམ་པ ས་ བླ་མེད་ བྱང་ཆུབ་ འཐོབ ། །"
  },
  {
    "source": "གཟུང་འཛིན་ཀུན་འདས་ལྟ་བའི་རྒྱལ་པོ་ཡིན།།",
    "target": "གཟུང་འཛིན་ ཀུན་ འདས་ ལྟ་བ འི་ རྒྱལ་པོ་ ཡིན ། །"
  },
  {
    "source": "ཡེངས་པ་མེད་ན་བསྒོམ་པའི་རྒྱལ་པོ་ཡིན།།",
    "target": "ཡེངས་པ་ མེད་ ན་ བསྒོམ་པ འི་ རྒྱལ་པོ་ ཡིན ། །"
  },
  {
    "source": "བྱ་རྩོལ་མེད་ན་སྤྱོད་པའི་རྒྱལ་པོ་ཡིན།།",
    "target": "བྱ་རྩོལ་ མེད་ ན་ སྤྱོད་པ འི་ རྒྱལ་པོ་ ཡིན ། །"
  },
  {
    "source": "རེ་དོགས་མེད་ན་འབྲས་བུ་མངོན་དུ་གྱུར།།",
    "target": "རེ་དོགས་ མེད་ ན་ འབྲས་བུ་ མངོན་ དུ་ གྱུར ། །"
  },
  {
    "source": "ཀུན་གཞི་སྐྱེ་མེད་བག་ཆགས་སྒྲིབ་གཡོགས་བྲལ།།",
    "target": "ཀུན་གཞི་ སྐྱེ་མེད་ བག་ཆགས་ སྒྲིབ་གཡོགས་ བྲལ ། །"
  },
  {
    "source": "མཉམ་རྗེས་མི་བྱ་སྐྱེ་མེད་སྙིང་པོར་ཞོག།",
    "target": "མཉམ་ རྗེ ས་ མི་ བྱ་ སྐྱེ་མེད་ སྙིང་པོ ར་ ཞོག །"
  },
  {
    "source": "སྣང་བ་རང་སྣང་བློ་ཡི་ཆོས་རྣམས་ཟད།།",
    "target": "སྣང་བ་ རང་ སྣང་ བློ་ ཡི་ ཆོས་ རྣམས་ ཟད ། །"
  },
  {
    "source": "མུ་མཐའ་ཡོངས་གྲོལ་ལྟ་བའི་རྒྱལ་པོ་ཡིན།།",
    "target": "མུ་མཐའ་ ཡོངས་ གྲོལ་ ལྟ་བ འི་ རྒྱལ་པོ་ ཡིན ། །"
  },
  {
    "source": "མུ་མེད་གཏིང་ཡངས་བསྒོམ་པའི་རྒྱལ་པོ་མཆོག།",
    "target": "མུ་མེད་ གཏིང་ ཡངས་ བསྒོམ་པ འི་ རྒྱལ་པོ་ མཆོག །"
  },
  {
    "source": "བྱར་མེད་རང་གནས་སྤྱོད་པའི་རྒྱལ་པོ་མཆོག།",
    "target": "བྱར་མེད་ རང་གནས་ སྤྱོད་པ འི་ རྒྱལ་པོ་ མཆོག །"
  },
  {
    "source": "རེ་མེད་རང་གནས་འབྲས་བུའི་རྒྱལ་པོ་མཆོག།",
    "target": "རེ་ མེད་ རང་གནས་ འབྲས་བུ འི་ རྒྱལ་པོ་ མཆོག །"
  },
  {
    "source": "ལས་ནི་དང་པོ་གཅོང་རོང་ཆུ་དང་འདྲ།།",
    "target": "ལས་ ནི་ དང་པོ་ གཅོང་རོང་ ཆུ་ དང་ འདྲ ། །"
  },
  {
    "source": "བར་དུ་ཆུ་བོ་གངྒ་དལ་བུས་འབབ།།",
    "target": "བར་ དུ་ ཆུ་བོ་ གངྒ་ དལ་བུ ས་ འབབ ། །"
  },
  {
    "source": "ཐ་མ་ཆུ་ཕྲན་མ་བུ་འཕྲད་པ་འདྲ།།",
    "target": "ཐ་མ་ ཆུ་ཕྲན་ མ་བུ་ འཕྲད་པ་ འདྲ ། །"
  },
  {
    "source": "སྔགས་སུ་སྨྲས་དང་ཕ་རོལ་ཕྱིན་པ་དང་།།",
    "target": "སྔགས་ སུ་ སྨྲས་ དང་ ཕ་རོལ་ ཕྱིན་པ་ དང་ ། །"
  },
  {
    "source": "འདུལ་བའི་སྡེ་སྣོད་ལ་སོགས་ཆོས་རྣམས་དང་།།",
    "target": "འདུལ་བ འི་ སྡེ་སྣོད་ ལ་ སོགས་ ཆོས་ རྣམས་ དང་ ། །"
  },
  {
    "source": "རང་རང་གཞུང་དང་གྲུབ་པའི་མཐའ་ཡིས་ཀྱང་།།",
    "target": "རང་རང་ གཞུང་ དང་ གྲུབ་པ འི་ མཐའ་ ཡིས་ ཀྱང་ ། །"
  },
  {
    "source": "འོད་གསལ་ཕྱག་རྒྱ་ཆེན་པོ་མཐོང་མི་འགྱུར།།",
    "target": "འོད་གསལ་ ཕྱག་རྒྱ་ ཆེན་པོ་ མཐོང་ མི་ འགྱུར ། །"
  },
  {
    "source": "ཡིད་ལ་མི་བྱེད་ཞེ་འདོད་ཀུན་དང་བྲལ།།",
    "target": "ཡིད་ ལ་ མི་ བྱེད་ ཞེ་ འདོད་ ཀུན་ དང་ བྲལ ། །"
  },
  {
    "source": "རང་བྱུང་རང་ཞི་ཆུ་ཡི་དབའ་རླབས་འདྲ།།",
    "target": "རང་བྱུང་ རང་ ཞི་ ཆུ་ ཡི་ དབའ་རླབས་ འདྲ ། །"
  },
  {
    "source": "ཞེ་འདོད་བྱུང་བས་འོད་གསལ་མ་མཐོང་སྒྲིབ།།",
    "target": "ཞེ་ འདོད་ བྱུང་བ ས་ འོད་གསལ་ མ་ མཐོང་ སྒྲིབ ། །"
  },
  {
    "source": "རྟོགས་པ་བསྲུང་སྡོམ་དམ་ཚིག་དོན་ལ་ཉམས།།",
    "target": "རྟོགས་པ་ བསྲུང་ སྡོམ་ དམ་ཚིག་ དོན་ ལ་ ཉམས ། །"
  },
  {
    "source": "མི་གནས་མི་དམིགས་དོན་ལས་མི་འདའ་ན།།",
    "target": "མི་གནས་ མི་ དམིགས་ དོན་ ལས་ མི་ འདའ་ ན ། །"
  },
  {
    "source": "དམ་པ་ཉམས་ལེན་མུན་པའི་སྒྲོན་མེ་ཡིན།།",
    "target": "དམ་པ་ ཉམས་ལེན་ མུན་པ འི་ སྒྲོན་མེ་ ཡིན ། །"
  },
  {
    "source": "ཞེ་འདོད་ཀུན་བྲལ་མཐའ་ལ་མི་གནས་ན།།",
    "target": "ཞེ་ འདོད་ ཀུན་ བྲལ་ མཐའ་ ལ་ མི་ གནས་ ན ། །"
  },
  {
    "source": "སྡེ་སྣོད་ཆོས་རྣམས་མ་ལུས་མཐོང་བར་འགྱུར།།",
    "target": "སྡེ་སྣོད་ ཆོས་ རྣམས་ མ་ ལུས་ མཐོང་བ ར་ འགྱུར ། །"
  },
  {
    "source": "དོན་འདིར་གཞོལ་ན་འཁོར་བའི་བཙོན་ལས་ཐར།།",
    "target": "དོན་ འདི ར་ གཞོལ་ ན་ འཁོར་བ འི་ བཙོན་ ལས་ ཐར ། །"
  },
  {
    "source": "དོན་འདིར་མཉམ་བཞག་མ་ལུས་སྡིག་སྒྲིབ་བསྲེགས།།",
    "target": "དོན་ འདི ར་ མཉམ་བཞག་ མ་ ལུས་ སྡིག་སྒྲིབ་ བསྲེགས ། །"
  },
  {
    "source": "བསྟན་པའི་སྒྲོན་མེ་ཞེས་སུ་བཤད་པ་ཡིན།།",
    "target": "བསྟན་པ འི་ སྒྲོན་མེ་ ཞེས་ སུ་ བཤད་པ་ ཡིན ། །"
  },
  {
    "source": "དོན་འདིར་མི་མོས་སྐྱེ་བོ་བླུན་པོ་རྣམས།།",
    "target": "དོན་ འདི ར་ མི་མོ ས་ སྐྱེ་བོ་ བླུན་པོ་ རྣམས ། །"
  },
  {
    "source": "འཁོར་བའི་ཆུ་བོས་རྟག་ཏུ་འཁྱེར་བར་ཟད།།",
    "target": "འཁོར་བ འི་ ཆུ་བོ ས་ རྟག་ ཏུ་ འཁྱེར་བ ར་ ཟད ། །"
  },
  {
    "source": "ངན་སོང་སྡུག་བསྔལ་མི་བཟོད་སྙིང་རེ་རྗེ།།",
    "target": "ངན་སོང་ སྡུག་བསྔལ་ མི་ བཟོད་ སྙིང་རེ་རྗེ ། །"
  },
  {
    "source": "སྡུག་བསྔལ་ཐར་འདོད་བླ་མ་མཁས་པར་བསྟེན།།",
    "target": "སྡུག་བསྔལ་ ཐར་ འདོད་ བླ་མ་ མཁས་པ ར་ བསྟེན ། །"
  },
  {
    "source": "བྱིན་རླབས་ཞུགས་པས་རང་སེམས་གྲོལ་བར་འགྱུར།།",
    "target": "བྱིན་རླབས་ ཞུགས་པ ས་ རང་སེམས་ གྲོལ་བ ར་ འགྱུར ། །"
  },
  {
    "source": "ལས་རྒྱ་བརྟེན་ན་བདེ་སྟོང་ཡེ་ཤེས་འཆར།།",
    "target": "ལས་ རྒྱ་ བརྟེན་ ན་ བདེ་སྟོང་ ཡེ་ཤེས་ འཆར ། །"
  },
  {
    "source": "ཐབས་དང་ཤེས་རབ་བྱིན་རློབས་སྙོམས་པར་ཞུགས།།",
    "target": "ཐབས་ དང་ ཤེས་རབ་ བྱིན་ རློབས་ སྙོམས་པ ར་ ཞུགས ། །"
  },
  {
    "source": "དལ་བར་དབབ་ཅིང་དཀྱིལ་འཁོར་དྲངས་པ་དང་།།",
    "target": "དལ་བ ར་ དབབ་ ཅིང་ དཀྱིལ་འཁོར་ དྲངས་པ་ དང་ ། །"
  },
  {
    "source": "གནས་སུ་བསྐྱལ་དང་ལུས་ལ་ཁྱབ་པར་བྱ།།",
    "target": "གནས་ སུ་ བསྐྱལ་ དང་ ལུས་ ལ་ ཁྱབ་པ ར་ བྱ ། །"
  },
  {
    "source": "དེ་ལ་ཞེན་མེད་བདེ་སྟོང་ཡེ་ཤེས་འཆར།།",
    "target": "དེ་ ལ་ ཞེན་ མེད་ བདེ་སྟོང་ ཡེ་ཤེས་ འཆར ། །"
  },
  {
    "source": "ཚེ་རིང་སྐྲ་དཀར་མེད་ཅིང་ཟླ་ལྟར་རྒྱས།།",
    "target": "ཚེ་རིང་ སྐྲ་ དཀར་ མེད་ ཅིང་ ཟླ་ ལྟ ར་ རྒྱས ། །"
  },
  {
    "source": "བཀྲག་མདངས་གསལ་ཞིང་སྟོབས་ཀྱང་སེངྒེ་འདྲ།།",
    "target": "བཀྲག་ མདངས་ གསལ་ ཞིང་ སྟོབས་ ཀྱང་ སེངྒེ་ འདྲ ། །"
  },
  {
    "source": "ཐུན་མོང་དངོས་གྲུབ་མྱུར་ཐོབ་མཆོག་ལ་གཞོལ།།",
    "target": "ཐུན་མོང་དངོས་གྲུབ་ མྱུར་ ཐོབ་ མཆོག་ ལ་ གཞོལ ། །"
  },
  {
    "source": "ཕྱག་རྒྱ་ཆེན་པོ་གནད་ཀྱི་གདམས་པ་འདི།།",
    "target": "ཕྱག་རྒྱ་ ཆེན་པོ་ གནད་ ཀྱི་ གདམས་པ་ འདི ། །"
  },
  {
    "source": "འགྲོ་བ་སྐལ་ལྡན་སྙིང་ལ་གནས་པར་ཤོག",
    "target": "འགྲོ་བ་ སྐལ་ལྡན་ སྙིང་ ལ་ གནས་པ ར་ ཤོག"
  },
  {
    "source": "།",
    "target": "།"
  },
  {
    "source": "དཔལ་ཏིལླི་པས་ནཱ་རོ་པ་ལ་ཆུ་བོ་གངྒའི་འགྲམ་དུ་གསུངས་པ་རྫོགས་སོ།།",
    "target": "དཔལ་ ཏིལླི་པ ས་ ནཱ་རོ་པ་ ལ་ ཆུ་བོ་ གངྒའི་ འགྲམ་ དུ་ གསུངས་པ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "དགེའོ།།",
    "target": "དགེ འོ ། །"
  }
]
