[
  {
    "source": "༄༅།།",
    "target": "༄༅ ། །"
  },
  {
    "source": "དུད་པའི་སོལ་བ་མའི་རྫོགས་རིམ་དེ་ཁོ་ན་ཉིད་བཞིའི་སྒྲུབ་པ་ཞེས་བྱ་བ་བཞུགས་སོ།།",
    "target": "དུད་པ འི་ སོལ་བ་ མ འི་ རྫོགས་རིམ་ དེ་ ཁོ་ན་ཉིད་ བཞི འི་ སྒྲུབ་པ་ ཞེས་ བྱ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བླ་མ་དམ་པའི་ཞབས་ལ་ཕྱག་འཚལ་ལོ།།",
    "target": "བླ་མ་ དམ་པ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "བཅོམ་ལྡན་འདས་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ རྡོ་རྗེ་མཁའ་འགྲོ་ མ་ ལ་ ཕྱག་ འཚལ་ ལོ ། །"
  },
  {
    "source": "སྣ་ཚོགས་འདུལ་བྱ་འདུལ་ལ་ཐབས་གཅིག་གིས།།",
    "target": "སྣ་ཚོགས་ འདུལ་ བྱ་ འདུལ་ ལ་ ཐབས་ གཅིག་ གིས ། །"
  },
  {
    "source": "མ་ཆོག་མཐའ་ཡས་རིགས་ཀྱི་རྣམ་རོལ་བའི།།",
    "target": "མ་ ཆོག་ མཐའ་ཡས་ རིགས་ ཀྱི་ རྣམ་ རོལ་ བ འི ། །"
  },
  {
    "source": "སྟོང་ཉིད་སྙིང་རྗེ་གཅིག་པའི་སྐུ་མངའ་བ།།",
    "target": "སྟོང་ཉིད་ སྙིང་རྗེ་ གཅིག་པ འི་ སྐུ་ མངའ་བ ། །"
  },
  {
    "source": "རྡོ་རྗེ་མཁའ་འགྲོ་མ་ལ་ཕྱག་བགྱིའོ།།",
    "target": "རྡོ་རྗེ་མཁའ་འགྲོ་ མ་ ལ་ ཕྱག་ བགྱི འོ ། །"
  },
  {
    "source": "འགྲོ་ལ་མཛའ་བའི་ལག་གིས་བསྐུལ་བ་དང་།།",
    "target": "འགྲོ་ ལ་ མཛའ་བ འི་ ལག་ གིས་ བསྐུལ་བ་ དང་ ། །"
  },
  {
    "source": "བླ་མའི་བཀའ་དྲིན་དབྱུག་གུས་བསྣུན་མྱོང་བས།།",
    "target": "བླ་མ འི་ བཀའ་དྲིན་ དབྱུག་གུ ས་ བསྣུན་ མྱོང་བ ས ། །"
  },
  {
    "source": "བདག་ཡིད་ཉི་མའི་སྤུན་འདི་ས་སྟེང་ན།།",
    "target": "བདག་ ཡིད་ ཉི་མ འི་ སྤུན་ འདི་ ས་ སྟེང་ ན ། །"
  },
  {
    "source": "དམ་ཆོས་སྒྲ་ཆེན་སྒྲོག་ལ་དཔའ་བར་གྱུར།།",
    "target": "དམ་ཆོས་ སྒྲ་ ཆེན་ སྒྲོག་ ལ་ དཔའ་ བར་ གྱུར ། །"
  },
  {
    "source": "གང་ཟག་པ་མེད་པའི་སྙིང་རྗེ་ཆེན་པོ་དང་།",
    "target": "གང་ཟག་པ་ མེད་པ འི་ སྙིང་རྗེ་ ཆེན་པོ་ དང་ །"
  },
  {
    "source": "གཏིང་དཔག་དཀའ་བའི་ཤེས་རབ་ཀྱི་ཕུང་པོ་ཡོངས་སུ་རྫོགས་པས་འཁྲུལ་པའི་དྲི་མ་ཐམས་ཅད་རྣམ་པར་ཞིགརྫོགས་པའི་ས་ཆེན་པོ་ལ་ཚེ་གཅིག་གིས་བཞུགས་པར་འདོད་པ་དག་གིས།",
    "target": "གཏིང་ དཔག་ དཀའ་བ འི་ ཤེས་རབ་ ཀྱི་ ཕུང་པོ་ ཡོངས་ སུ་ རྫོགས་པ ས་ འཁྲུལ་པ འི་ དྲི་མ་ ཐམས་ཅད་ རྣམ་པ ར་ ཞིག རྫོགས་པ འི་ ས་ ཆེན་པོ་ ལ་ ཚེ་ གཅིག་ གིས་ བཞུགས་པ ར་ འདོད་པ་ དག་ གིས །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱི་སྐུ་དང་།",
    "target": "དེ་བཞིན་གཤེགས་པ་ ཐམས་ཅད་ ཀྱི་ སྐུ་ དང་ །"
  },
  {
    "source": "གསུང་དང་།",
    "target": "གསུང་ དང་ །"
  },
  {
    "source": "ཐུགས་ཀྱི་བཞུགས་གནས་ཡོངས་སུ་དག་པ་དཀྱིལ་འཁོར་གྱི་འཁོར་ལོ།",
    "target": "ཐུགས་ ཀྱི་ བཞུགས་ གནས་ ཡོངས་ སུ་ དག་པ་ དཀྱིལ་འཁོར་ གྱི་ འཁོར་ལོ །"
  },
  {
    "source": "ཐམས་ཅད་ཀྱི་འབྱུང་གནས་རྡོ་རྗེ་བཙུན་མོའི་བྷ་ག་ཞེས་བྱ་བའི་གནས་ཀྱི་བདག་མོ་རྡོ་རྗེ་མཁའ་འགྲོ་མ་བསྒྲུབ་པ་བརྩམ་པར་བྱའོ།།",
    "target": "ཐམས་ཅད་ ཀྱི་ འབྱུང་གནས་ རྡོ་རྗེ་ བཙུན་མོ འི་ བྷ་ག་ ཞེས་ བྱ་བ འི་ གནས་ ཀྱི་ བདག་མོ་ རྡོ་རྗེ་མཁའ་འགྲོ་ མ་ བསྒྲུབ་པ་ བརྩམ་པ ར་ བྱ འོ ། །"
  },
  {
    "source": "དེ་ལ།",
    "target": "དེ་ ལ །"
  },
  {
    "source": "ཕྱི་ལྟར་དུ་སྒྲུབ་པ་དེ་ཁོ་ན་ཉིད།",
    "target": "ཕྱི་ ལྟ ར་ དུ་ སྒྲུབ་པ་ དེ་ ཁོ་ན་ ཉིད །"
  },
  {
    "source": "ནང་ལྟར་དུ་སྒྲུབ་པ་སྔགས་ཀྱི་དེ་ཁོ་ན་ཉིད།",
    "target": "ནང་ ལྟ ར་ དུ་ སྒྲུབ་པ་ སྔགས་ ཀྱི་ དེ་ཁོ་ན་ཉིད །"
  },
  {
    "source": "གསང་བ་ལྟར་དུ་སྒྲུབ་པ་ལྷའི་དེ་ཁོ་ན་ཉིད།",
    "target": "གསང་བ་ ལྟ ར་ དུ་ སྒྲུབ་པ་ ལྷ འི་ དེ་ཁོ་ན་ཉིད །"
  },
  {
    "source": "དེ་ཁོ་ན་ཉིད་དུ་སྒྲུབ་པ་ཡེ་ཤེས་ཀྱི་དེ་ཁོ་ན་ཉིད་བཞི་ལས།",
    "target": "དེ་ཁོ་ན་ཉིད་ དུ་ སྒྲུབ་པ་ ཡེ་ཤེས་ ཀྱི་ དེ་ཁོ་ན་ཉིད་ བཞི་ ལས །"
  },
  {
    "source": "དང་པོ་ལ་ལུས་ལྷར་སྒྲུབ་པ།",
    "target": "དང་པོ་ ལ་ ལུས་ ལྷ ར་ སྒྲུབ་པ །"
  },
  {
    "source": "ངག་སྔགས་སུ་སྒྲུབ་པ།",
    "target": "ངག་ སྔགས་ སུ་ སྒྲུབ་པ །"
  },
  {
    "source": "ཡིད་བདེ་ཆེན་དུ་སྒྲུབ་པ་གསུམ་ལས།",
    "target": "ཡིད་ བདེ་ཆེན་ དུ་ སྒྲུབ་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "མངོན་པར་བསྔགས་པའི་གནས་སུ་སེམས་ཅན་གྱི་ཆེད་དུ་རྫོགས་པའི་སངས་རྒྱས་བསྒྲུབ་པར་བྱའོ་སྙམ་པའི་ལྷག་པའི་བསམ་པས།",
    "target": "མངོན་པ ར་ བསྔགས་པ འི་ གནས་ སུ་ སེམས་ཅན་ གྱི་ ཆེད་ དུ་ རྫོགས་པ འི་ སངས་རྒྱས་ བསྒྲུབ་པ ར་ བྱ འོ་ སྙམ་ པ འི་ ལྷག་པ འི་ བསམ་པ ས །"
  },
  {
    "source": "ཨོཾ་སྭ་བྷཱ་ཞེས་བྱ་བའི་སྔགས་ཀྱི་དོན་ལ་ཕྱོགས་པས།",
    "target": "ཨོཾ་ སྭ་ བྷཱ་ ཞེས་ བྱ་བ འི་ སྔགས་ ཀྱི་ དོན་ ལ་ ཕྱོགས་པ ས །"
  },
  {
    "source": "སྐད་ཅིག་གིས་རི་རབ་ཀྱི་སྟེང་དུ་ཟར་མའི་མེ་ཏོག་ཁ་བྱེ་མ་ཐག་ལྟར་སྔོ་བའི་བཅོམ་ལྡན་འདས་རྡོ་རྗེ་མཁའ་འགྲོ་ཞབས་གཡས་བརྐྱང་ཞིང་གཡོན་བསྐུམ་པས་སྣ་ཚོགས་ཆུ་སྐྱེས་དང་ཉི་མ་ལ་གནས་པའི་འཇིགས་བྱེད་དང་དུས་མཚན་མནན་པ།",
    "target": "སྐད་ ཅིག་ གིས་ རི་རབ་ ཀྱི་ སྟེང་ དུ་ ཟར་མ འི་ མེ་ཏོག་ ཁ་ བྱེ་མ་ ཐག་ ལྟ ར་ སྔོ་བ འི་ བཅོམ་ལྡན་འདས་ རྡོ་རྗེ་མཁའ་འགྲོ་ ཞབས་ གཡས་ བརྐྱང་ ཞིང་ གཡོན་ བསྐུམ་པ ས་ སྣ་ཚོགས་ ཆུ་སྐྱེས་ དང་ ཉི་མ་ ལ་ གནས་པ འི་ འཇིགས་ བྱེད་ དང་ དུས་ མཚན་ མནན་པ །"
  },
  {
    "source": "སྟག་གི་པགས་པའི་ཤམ་ཐབས་ཅན།",
    "target": "སྟག་ གི་ པགས་པ འི་ ཤམ་ཐབས་ ཅན །"
  },
  {
    "source": "ཞལ་གཅིག་ཅུང་ཟད་ཁྲོ་ཞིང་འཛུམ་པ།",
    "target": "ཞལ་ གཅིག་ ཅུང་ཟད་ ཁྲོ་ ཞིང་ འཛུམ་པ །"
  },
  {
    "source": "གར་གྱི་རོ་དགུ་དང་ལྡན་པ་རལ་པ་ནག་པོའི་ཐོར་གཙུག་བརྫེས་པའི་སྟེང་དུ་ནོར་བུ་དང་སྣ་ཚོགས་རྡོ་རྗེ་འཆང་བ།",
    "target": "གར་ གྱི་ རོ་ དགུ་ དང་ ལྡན་པ་ རལ་པ་ ནག་པོ འི་ ཐོར་ གཙུག་ བརྫེས་པ འི་ སྟེང་ དུ་ ནོར་བུ་ དང་ སྣ་ཚོགས་ རྡོ་རྗེ་འཆང་ བ །"
  },
  {
    "source": "དེའི་འོག་ཕྱོགས་ཀྱི་གཡོན་དུ་ཟླ་ཚེས་ཀྱི་རི་མོ་དང་།",
    "target": "དེ འི་ འོག་ ཕྱོགས་ ཀྱི་ གཡོན་ དུ་ ཟླ་ཚེས་ ཀྱི་ རི་མོ་ དང་ །"
  },
  {
    "source": "སྣ་ཚོགས་རྡོ་རྗེ་གདན་ལ་ཐུབ་པ་མི་བསྐྱོད་པས་མཛེས་པ།",
    "target": "སྣ་ཚོགས་ རྡོ་རྗེ་གདན་ ལ་ ཐུབ་པ་ མི་བསྐྱོད་པ ས་ མཛེས་པ །"
  },
  {
    "source": "དཔྲལ་བའི་ངོས་ལ་ཐོད་པ་ལྔས་བརྒྱན་པ།",
    "target": "དཔྲལ་བ འི་ ངོས་ ལ་ ཐོད་པ་ ལྔ ས་ བརྒྱན་པ །"
  },
  {
    "source": "ཕྱག་རྒྱ་དྲུག་དང་ལྡན་པ།",
    "target": "ཕྱག་རྒྱ་ དྲུག་ དང་ ལྡན་པ །"
  },
  {
    "source": "མི་མགོ་རློན་པ་ཤིན་ཏུ་འཛུམ་པ་བརྒྱའི་ཕྱེད་ཀྱི་དོ་ཤལ་ཅན།",
    "target": "མི་མགོ་ རློན་པ་ ཤིན་ ཏུ་ འཛུམ་པ་ བརྒྱ འི་ ཕྱེད་ ཀྱི་ དོ་ཤལ་ ཅན །"
  },
  {
    "source": "རྡོ་རྗེ་དང་དྲིལ་བུ་འཛིན་པའི་ཕྱག་དག་གིས་འཁྱུད་པའི་ཡུམ་རྡོ་རྗེ་མཁའ་འགྲོ་མ་དུད་པའི་སོལ་བ་ནག་མོ་ཤིན་ཏུ་སྒེག་པ་བརྒྱད་གཉིས་ཀྱི་ལང་ཚོ་ཅན།",
    "target": "རྡོ་རྗེ་ དང་ དྲིལ་བུ་ འཛིན་པ འི་ ཕྱག་ དག་ གིས་ འཁྱུད་པ འི་ ཡུམ་ རྡོ་རྗེ་མཁའ་འགྲོ་ མ་ དུད་པ འི་ སོལ་བ་ ནག་མོ་ ཤིན་ ཏུ་ སྒེག་པ་ བརྒྱད་ གཉིས་ ཀྱི་ ལང་ཚོ་ཅན །"
  },
  {
    "source": "བདེ་བའི་འདུ་བྱེད་ལ་ཤིན་ཏུ་ཆགས་པ།",
    "target": "བདེ་བ འི་ འདུ་བྱེད་ ལ་ ཤིན་ ཏུ་ ཆགས་པ །"
  },
  {
    "source": "གཏུམ་པའི་ཞལ་གཅིག་སྤྱན་གསུམ།",
    "target": "གཏུམ་པ འི་ ཞལ་ གཅིག་ སྤྱན་ གསུམ །"
  },
  {
    "source": "ཕྱག་བཞི་པའི་གཡས་དང་པོ་རལ་གྲི་འཕྱར་ཞིང་།",
    "target": "ཕྱག་ བཞི་པ འི་ གཡས་ དང་པོ་ རལ་གྲི་ འཕྱར་ ཞིང་ །"
  },
  {
    "source": "གཉིས་པས་དམར་གྱི་ཐོད་པ་སྟོབ་པ།",
    "target": "གཉིས་པ ས་ དམར་ གྱི་ ཐོད་པ་ སྟོབ་པ །"
  },
  {
    "source": "གཡོན་དང་པོས་ཡབ་ལ་འཁྱུད་ཅིང་ཤཀྟི་དང་།",
    "target": "གཡོན་ དང་པོ ས་ ཡབ་ ལ་ འཁྱུད་ ཅིང་ ཤཀྟི་ དང་ །"
  },
  {
    "source": "གཉིས་པ་ཏྲི་ཤུ་ལ་འཛིན་པ།",
    "target": "གཉིས་པ་ ཏྲི་ ཤུ་ ལ་ འཛིན་པ །"
  },
  {
    "source": "གཅེར་མོ་སྐུ་གྲོལ་ཞིང་ཕྱག་རྒྱ་ལྔ་ལ་སོགས་པའི་རྒྱན་ཐམས་ཅད་རབ་ཏུ་འབར་བ།",
    "target": "གཅེར་མོ་ སྐུ་ གྲོལ་ ཞིང་ ཕྱག་རྒྱ་ ལྔ་ ལ་ སོགས་པ འི་ རྒྱན་ ཐམས་ཅད་ རབ་ ཏུ་ འབར་བ །"
  },
  {
    "source": "བྱིན་པ་གཉིས་བཅོམ་ལྡན་འདས་ལ་མཉམ་པར་འཁྱུད་ཅིང་འབར་བའི་འཕྲེང་བ་འཁྲིགས་པའི་དབུས་ན་བརྗིད་པར་བཞུགས་པ་ལ་དམིགས་ཏེ་ཡུན་རིང་དུ་བསམ་གཏན་བྱའོ།།",
    "target": "བྱིན་པ་ གཉིས་ བཅོམ་ལྡན་འདས་ ལ་ མཉམ་པ ར་ འཁྱུད་ ཅིང་ འབར་བ འི་ འཕྲེང་བ་ འཁྲིགས་པ འི་ དབུས་ ན་ བརྗིད་པ ར་ བཞུགས་པ་ ལ་ དམིགས་ ཏེ་ ཡུན་རིང་ དུ་ བསམ་གཏན་ བྱ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཨོཾ་ཧཱུྃ་ཤྲཱི་ཡ་དེ་ཝཱི་ཀཱ་ལི་ཀཱ་ལི་ཀཱ་མ་ཧཱ་ཀཱ་ལི་ཧཱུྃ་བྷྱོ་ལ་སོགས་པ་སྲོག་གི་སྔགས་མཐིང་ཤུན་ལྟར་མཐོན་མཐིང་སྤུ་ཤད་ཀྱིས་བྲིས་པ་ལྟ་བུར་ཕྲ་བའི་ཕྲེང་བ།",
    "target": "ཨོཾ་ ཧཱུྃ་ ཤྲཱི་ ཡ་ དེ་ཝཱི་ ཀཱ་ལི་ཀཱ་ ལི་ ཀཱ་མ་ ཧཱ་ ཀཱ་ ལི་ ཧཱུྃ་ བྷྱོ་ ལ་ སོགས་པ་ སྲོག་ གི་ སྔགས་ མཐིང་ཤུན་ ལྟ ར་ མཐོན་མཐིང་ སྤུ་ཤད་ ཀྱིས་ བྲིས་པ་ ལྟ་བུ ར་ ཕྲ་བ འི་ ཕྲེང་བ །"
  },
  {
    "source": "རང་གི་ཁའི་ནང་ནས་ཞུགས།",
    "target": "རང་ གི་ ཁ འི་ ནང་ ནས་ ཞུགས །"
  },
  {
    "source": "ཨ་ཝ་དྡྷཱུ་ཏཱིའི་མར་སྣ་རྡོ་རྗེའི་ལམ་ལས་ཕྱིར་སོང་།",
    "target": "ཨ་ཝ་ དྡྷཱུ་ ཏཱིའི་ མ ར་ སྣ་ རྡོ་རྗེ འི་ ལམ་ ལས་ ཕྱི ར་ སོང་ །"
  },
  {
    "source": "པདྨའི་ནང་ནས་ལྷ་མོའི་གར་ཞུགས་ཏེ།",
    "target": "པདྨ འི་ ནང་ ནས་ ལྷ་མོ འི་ ག ར་ ཞུགས་ ཏེ །"
  },
  {
    "source": "དེའི་ཞལ་ནས་རང་གི་ཁར་ཞུགས་པ་ས་བོན་གྱི་ཡི་གེ་ལྷོང་པར་འཁོར་བའོ།།",
    "target": "དེ འི་ ཞལ་ ནས་ རང་ གི་ ཁ ར་ ཞུགས་པ་ ས་བོན་ གྱི་ ཡི་གེ་ ལྷོང་པ ར་ འཁོར་བ འོ ། །"
  },
  {
    "source": "མཚན་མ་རྙེད་པར་དཀའ་ན།",
    "target": "མཚན་མ་ རྙེད་པ ར་ དཀའ་ ན །"
  },
  {
    "source": "རང་གི་ཁ་ནས་ལྷ་མོའི་ཞལ་དུ་ཞུགས།",
    "target": "རང་ གི་ ཁ་ ནས་ ལྷ་མོ འི་ ཞལ་ དུ་ ཞུགས །"
  },
  {
    "source": "དེ་ནས་ཡང་པདྨའི་ལམ་ནས་དེའི་དྭངས་མའི་ངོ་བོར་རྡོ་རྗེའི་ལམ་དུ་ཞུགས་ནས་རང་གི་ཁ་ནས་ལྷ་མོའི་ཞལ་དུ་འཁོར་བ་ས་བོན་གྱི་ཡི་གེ་དྲག་ཅིང་རྩུབ་པར་རོ།།",
    "target": "དེ་ ནས་ ཡང་ པདྨ འི་ ལམ་ ནས་ དེ འི་ དྭངས་མ འི་ ངོ་བོ ར་ རྡོ་རྗེ འི་ ལམ་ དུ་ ཞུགས་ ནས་ རང་ གི་ ཁ་ ནས་ ལྷ་མོ འི་ ཞལ་ དུ་ འཁོར་བ་ ས་བོན་ གྱི་ ཡི་གེ་ དྲག་ ཅིང་ རྩུབ་པ ར་ རོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ཡབ་ཡུམ་སྙོམས་པར་ཞུགས་པ་རྗེས་སུ་ཆགས་པའི་མེས།",
    "target": "ཡབ་ཡུམ་ སྙོམས་པ ར་ ཞུགས་པ་ རྗེས་ སུ་ ཆགས་པ འི་ མེས །"
  },
  {
    "source": "ཡབ་ཞུ་བ་ལས་ནོར་བུའི་རྩེ་མོར་ཐིག་ལེ་དཀར་པོ་ཡུངས་ཀར་ཙམ།",
    "target": "ཡབ་ ཞུ་བ་ ལས་ ནོར་ བུ འི་ རྩེ་མོ ར་ ཐིག་ལེ་ དཀར་པོ་ ཡུངས་ ཀ ར་ ཙམ །"
  },
  {
    "source": "ཡུམ་ཞུ་བ་ལས་པདྨའི་སྙིང་པོར་ཐིག་ལེ་དམར་པོ་ཡུངས་ཀར་ཙམ།",
    "target": "ཡུམ་ ཞུ་བ་ ལས་ པདྨ འི་ སྙིང་པོ ར་ ཐིག་ལེ་ དམར་པོ་ ཡུངས་ ཀ ར་ ཙམ །"
  },
  {
    "source": "དེ་ནས་ཐིག་ལེ་དཀར་དམར་གཉིས་སྙོམས་པར་འཇོག་ཅིང་འདྲེས་པ་ལ་དམིགས་ཏེ་འོག་རླུང་ཅུང་ཟད་བསྐུམ།",
    "target": "དེ་ ནས་ ཐིག་ལེ་ དཀར་དམར་ གཉིས་ སྙོམས་པ ར་ འཇོག་ ཅིང་ འདྲེས་པ་ ལ་ དམིགས་ ཏེ་ འོག་རླུང་ ཅུང་ཟད་ བསྐུམ །"
  },
  {
    "source": "སྟེང་རླུང་མནན་ལ་བསྒོམ་མོ།།",
    "target": "སྟེང་ རླུང་ མནན་ ལ་ བསྒོམ་ མོ ། །"
  },
  {
    "source": "དེས་བདེ་བ་སྐྱེས་ནས་ལུས་ཐམས་ཅད་བརྟས་པར་འགྱུར་རོ།།",
    "target": "དེ ས་ བདེ་བ་ སྐྱེས་ ནས་ ལུས་ ཐམས་ཅད་ བརྟས་པ ར་ འགྱུར་ རོ ། །"
  },
  {
    "source": "ཚུལ་དེ་དངོས་གྲུབ་འབྱུང་བའི་རྒྱུད་དུ།",
    "target": "ཚུལ་ དེ་ དངོས་གྲུབ་ འབྱུང་བ འི་ རྒྱུད་ དུ །"
  },
  {
    "source": "བདག་ནི་ཐབས་ཀྱི་ངོ་བོ་ཧེ་རུ་ཀ།",
    "target": "བདག་ ནི་ ཐབས་ ཀྱི་ ངོ་བོ་ ཧེ་རུ་ཀ །"
  },
  {
    "source": "མ་ནི་ཤེས་རབ་ངོ་བོར་གསལ་བར་བསྒོམ།།",
    "target": "མ་ ནི་ ཤེས་རབ་ ངོ་བོ ར་ གསལ་བ ར་ བསྒོམ ། །"
  },
  {
    "source": "མ་ཡི་སྙིང་པོ་ཡི་གེའི་འཕྲེང་བ་རྣམས།།",
    "target": "མ་ ཡི་ སྙིང་པོ་ ཡི་གེ འི་ འཕྲེང་བ་ རྣམས ། །"
  },
  {
    "source": "མགལ་མེ་འཁོར་བའི་ཚུལ་དུ་བཟླས་པར་བྱ།།",
    "target": "མགལ་མེ་ འཁོར་བ འི་ ཚུལ་ དུ་ བཟླས་པ ར་ བྱ ། །"
  },
  {
    "source": "ཞེས་གསུངས་པ་ཡིན་ནོ།།",
    "target": "ཞེས་ གསུངས་པ་ ཡིན་ ནོ ། །"
  },
  {
    "source": "ཐིག་ལེ་ལས་ལྷ་ཡབ་ཡུམ་དུ་ལྡང་བ་ཐུན་གཅིག་ལ་གསུམ་དུ་བྱ་ཞིང་།",
    "target": "ཐིག་ལེ་ ལས་ ལྷ་ ཡབ་ཡུམ་ དུ་ ལྡང་བ་ ཐུན་ གཅིག་ ལ་ གསུམ་ དུ་ བྱ་ ཞིང་ །"
  },
  {
    "source": "དེ་ལྟ་བུ་ཐུན་བཞིར་གོམས་པར་བྱས་ལ་དགེ་བའི་རྩ་བ་བྱང་ཆུབ་ཏུ་བསྔོ་བར་བྱའོ།།",
    "target": "དེ་ ལྟ་བུ་ ཐུན་ བཞི ར་ གོམས་པ ར་ བྱས་ ལ་ དགེ་བ འི་ རྩ་བ་ བྱང་ཆུབ་ ཏུ་ བསྔོ་བ ར་ བྱ འོ ། །"
  },
  {
    "source": "གཉིས་པ་ནང་ལྟར་དུ་སྒྲུབ་པ་སྔགས་ཀྱི་དེ་ཁོ་ན་ཉིད་ལ།",
    "target": "གཉིས་པ་ ནང་ ལྟ ར་ དུ་ སྒྲུབ་པ་ སྔགས་ ཀྱི་ དེ་ཁོ་ན་ཉིད་ ལ །"
  },
  {
    "source": "ལྟེ་འོག་སུམ་མདོར་ཉི་ཟླ་གཟས་འཛིན་པར་བྱེད་པའི་གནད་བཅིང་བ།",
    "target": "ལྟེ་འོག་ སུམ་ མདོར་ ཉི་ཟླ་ གཟས་འཛིན་པ ར་ བྱེད་པ འི་ གནད་ བཅིང་བ །"
  },
  {
    "source": "དེས་ནང་གི་ལྷ་ཡབ་ཡུམ་མཉེས་ནས་སྙོམས་འཇུག་གི་དགའ་བ་སྦྱིན་པ།",
    "target": "དེ ས་ ནང་ གི་ ལྷ་ ཡབ་ཡུམ་ མཉེས་ ནས་ སྙོམས་འཇུག་ གི་ དགའ་བ་ སྦྱིན་པ །"
  },
  {
    "source": "དེས་དྷཱུ་ཏཱིའི་ལམ་འབྱོངས་པའི་མཚན་མ་ཇི་ལྟར་རྙེད་པའི་ཚུལ་བཤད་པ་གསུམ་ལས་དང་པོ་ནི།",
    "target": "དེ ས་ དྷཱུ་ ཏཱི འི་ ལམ་ འབྱོངས་ པ འི་ མཚན་མ་ ཇི་ ལྟ ར་ རྙེད་པ འི་ ཚུལ་ བཤད་པ་ གསུམ་ ལས་ དང་པོ་ ནི །"
  },
  {
    "source": "ལུས་རྣམ་སྣང་གི་ཆོས་བདུན་དང་ལྡན་པས།",
    "target": "ལུས་ རྣམ་སྣང་ གི་ ཆོས་ བདུན་ དང་ ལྡན་པ ས །"
  },
  {
    "source": "རང་ཉིད་མེ་ལོང་ནང་གི་གཟུགས་བརྙན་ལྟ་བུར་བསམ་པའི་ནང་གི་དབུས་སུ།",
    "target": "རང་ ཉིད་ མེ་ལོང་ ནང་ གི་ གཟུགས་བརྙན་ ལྟ་བུ ར་ བསམ་པ འི་ ནང་ གི་ དབུས་ སུ །"
  },
  {
    "source": "ཨ་ཝ་དྷཱུ་ཏི་དམར་པོ་ཚངས་བུག་ནས་ལྟེ་བའི་འོག་ཏུ་ཟུག་པ།",
    "target": "ཨ་ཝ་དྷཱུ་ཏི་ དམར་པོ་ ཚངས་བུག་ ནས་ ལྟེ་བ འི་ འོག་ ཏུ་ ཟུག་པ །"
  },
  {
    "source": "གཡོན་དུ་ལཱ་ལ་ན་མགྲིན་པ་ནས་བརྩམས་ཏེ་ལྟེ་བའི་དབུས་སུ་ངལ་བསོས་ནས་འོག་ཏུ་ཁ་བལྟས་པའི་ཐིག་ལེ་འབབ་པ་དེ་ལ།",
    "target": "གཡོན་ དུ་ ལཱ་ ལ་ ན་ མགྲིན་པ་ ནས་ བརྩམས་ ཏེ་ ལྟེ་བ འི་ དབུས་ སུ་ ངལ་ བསོས་ ནས་ འོག་ ཏུ་ ཁ་ བལྟས་པ འི་ ཐིག་ལེ་ འབབ་པ་ དེ་ ལ །"
  },
  {
    "source": "དབྱངས་ཡིག་བཅུ་གཉིས་ཁ་སྟེང་དུ་བལྟས་ཏེ་གནས་པ།",
    "target": "དབྱངས་ ཡིག་ བཅུ་ གཉིས་ ཁ་ སྟེང་ དུ་ བལྟས་ ཏེ་ གནས་པ །"
  },
  {
    "source": "གཙོ་བོར་རླུང་ནང་དུ་སྡུད་པར་བྱེད་དོ།།",
    "target": "གཙོ་བོ ར་ རླུང་ ནང་ དུ་ སྡུད་པ ར་ བྱེད་ དོ ། །"
  },
  {
    "source": "ར་སཱ་ན་གཡས་སུ་ལྟེ་བ་ནས་བརྩམས་ཏེ་མགྲིན་པའི་བར་དུ་ངལ་བསོ་ཞིང་ཁ་སྟེང་དུ་བལྟས་ནས་ཁྲག་བབས་པ་ལ།",
    "target": "ར་སཱ་ ན་ གཡས་ སུ་ ལྟེ་བ་ ནས་ བརྩམས་ ཏེ་ མགྲིན་པ འི་ བར་ དུ་ ངལ་བསོ་ ཞིང་ ཁ་ སྟེང་ དུ་ བལྟས་ ནས་ ཁྲག་ བབས་པ་ ལ །"
  },
  {
    "source": "གསལ་བྱེད་སོ་གསུམ་ཁ་འོག་ཏུ་བསྟན་ཏེ་གནས་པ།",
    "target": "གསལ་བྱེད་ སོ་ གསུམ་ ཁ་ འོག་ ཏུ་ བསྟན་ ཏེ་ གནས་པ །"
  },
  {
    "source": "གཙོ་བོར་རླུང་ཕྱིར་རྒྱུ་བར་བྱེད་དོ།།",
    "target": "གཙོ་བོ ར་ རླུང་ ཕྱི ར་ རྒྱུ་བ ར་ བྱེད་ དོ ། །"
  },
  {
    "source": "དེ་ཉིད་ལོག་ཀུན་འདར་མའི་གནས་སུ་འཛོམས་པར་རྣམ་པར་ཤེས་པའི་རང་བཞིན།",
    "target": "དེ་ ཉིད་ ལོག་ ཀུན་ འདར་ མ འི་ གནས་ སུ་ འཛོམས་པ ར་ རྣམ་པ ར་ ཤེས་པ འི་ རང་ བཞིན །"
  },
  {
    "source": "རྒོད་མ་ཁའི་ཡི་ཨཾ་འབར་བར་བྱེད་པ་རྡོ་རྗེ་མཁའ་འགྲོ་མ་ཀྵས་འོག་གི་ཆར་ཡང་དཀྲིས་ཤིང་བསྲུང་བ་དང་།",
    "target": "རྒོད་མ་ ཁ འི་ ཡི་ ཨཾ་ འབར་བ ར་ བྱེད་པ་ རྡོ་རྗེ་མཁའ་འགྲོ་ མ་ ཀྵས་ འོག་ གི་ ཆར་ ཡང་ དཀྲིས་ ཤིང་ བསྲུང་བ་ དང་ །"
  },
  {
    "source": "སྙིང་གི་ནང་དུ་རྩ་འདབ་མ་བརྒྱུད་པ་སྙིང་པོ་དང་བཅས་པ་ནང་དུ་སོན་པའི་ཆུ་ཤིང་གི་མེ་ཏོག་ལྟར་ཁ་འོག་ཏུ་ཕྱོགས་པའི་ནང་དུ་མི་ཤིགས་པའི་ས་བོན།",
    "target": "སྙིང་ གི་ ནང་ དུ་ རྩ་ འདབ་མ་ བརྒྱུད་པ་ སྙིང་པོ་ དང་ བཅས་པ་ ནང་ དུ་ སོན་པ འི་ ཆུ་ ཤིང་ གི་ མེ་ཏོག་ ལྟ ར་ ཁ་ འོག་ ཏུ་ ཕྱོགས་པ འི་ ནང་ དུ་ མི་ ཤིགས་པ འི་ ས་བོན །"
  },
  {
    "source": "ཧཱུྃ་ཡུངས་ཀར་གྱི་སྦོམ་ཕྲ་ཙམ་པ་ཁ་བ་ལྟ་བུ་འཛག་ལ་ཁད་པ་དཔལ་ཧེ་རུ་ཀ་ཡེ་ཤེས་ཀྱི་རང་བཞིན་སྟེ་སྲོག་འོག་ཐུར་སེལ་གྱི་རླུང་སྒྲ་གཅན་དུ་དུས་མེའི་རང་བཞིན་ཅན་ཁ་སྦྱོར་དུ་སུམ་མདོར་བཅིངས་པ་བླ་མའི་མན་ངག་བཞིན་དུ་བྱའོ།།",
    "target": "ཧཱུྃ་ ཡུངས་ཀར་ གྱི་ སྦོམ་ཕྲ་ ཙམ་པ་ ཁ་བ་ ལྟ་བུ་ འཛག་ ལ་ ཁད་པ་ དཔལ་ ཧེ་རུ་ཀ་ ཡེ་ཤེས་ ཀྱི་ རང་བཞིན་ སྟེ་ སྲོག་ འོག་ ཐུ ར་ སེལ་ གྱི་ རླུང་ སྒྲ་གཅན་ དུ་ དུས་མེ འི་ རང་བཞིན་ ཅན་ ཁ་ སྦྱོར་ དུ་ སུམ་ མདོ ར་ བཅིངས་པ་ བླ་མ འི་ མན་ངག་ བཞིན་ དུ་ བྱ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཀྵ་ལས་སྦར་བས།",
    "target": "ཀྵ་ ལ ས་ སྦར་བ ས །"
  },
  {
    "source": "འབྱུང་བ་ལྔའི་རླུང་ཀྵའི་ནང་ནས་ཞུགས་ཏེ་རྡོ་རྗེ་མཁའ་འགྲོ་མ་བསྐུལ་བས་དེའི་རྗེས་སུ་ཆགས་པ་རྒྱས་པའི་གདུང་བས།",
    "target": "འབྱུང་བ་ ལྔ འི་ རླུང་ ཀྵ འི་ ནང་ ནས་ ཞུགས་ ཏེ་ རྡོ་རྗེ་མཁའ་འགྲོ་ མ་ བསྐུལ་བ ས་ དེ འི་ རྗེས་ སུ་ ཆགས་པ་ རྒྱས་པ འི་ གདུང་བ ས །"
  },
  {
    "source": "དཔའ་བོ་ཧེ་རུ་ཀ་དགྱེས་པའི་བྱང་ཆུབ་ཀྱི་སེམས་འཛག་པས་ཆེར་གདུངས་པའི་ལྷ་མོ་དང་སྙོམས་པར་འཇུག་པ་ལ་བསམ་པ།",
    "target": "དཔའ་བོ་ ཧེ་རུ་ཀ་ དགྱེས་པ འི་ བྱང་ཆུབ་ ཀྱི་ སེམས་ འཛག་པ ས་ ཆེ ར་ གདུངས་པ འི་ ལྷ་མོ་ དང་ སྙོམས་པ ར་ འཇུག་པ་ ལ་ བསམ་པ །"
  },
  {
    "source": "གཞན་གྱིས་བར་མ་ཆོད་པར་བྱའོ།།",
    "target": "གཞན་ གྱིས་ བར་ མ་ ཆོད་པ ར་ བྱ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "དེས་ཕྱི་རུ་ལུས་འཕར་ཞིང་གཡོ་བའི་དྲོད་ཆེན་པོ་སྐྱེ་ལ།",
    "target": "དེ ས་ ཕྱི་ རུ་ ལུས་ འཕར་ ཞིང་ གཡོ་བ འི་ དྲོད་ ཆེན་པོ་ སྐྱེ་ ལ །"
  },
  {
    "source": "ནང་དུ་རྟགས་ལྔས་རླུང་ཞུགས་པས་དུ་བར་འཐུལ་ཞིང་།",
    "target": "ནང་ དུ་ རྟགས་ ལྔ ས་ རླུང་ ཞུགས་པ ས་ དུ་ བར་ འཐུལ་ ཞིང་ །"
  },
  {
    "source": "ཆུ་ལས་སྨིག་རྒྱུ།",
    "target": "ཆུ་ ལ ས་ སྨིག་རྒྱུ །"
  },
  {
    "source": "མེ་ལས་མེ་ཁྱེར།",
    "target": "མེ་ལ ས་ མེ་ ཁྱེར །"
  },
  {
    "source": "རླུང་ལས་མར་མེ།",
    "target": "རླུང་ ལས་ མ ར་ མེ །"
  },
  {
    "source": "ནམ་མཁའ་ལས་སྤྲིན་མེད་པའི་ནམ་མཁའ་གསལ་བར་འབྱུང་ཞིང་།",
    "target": "ནམ་མཁའ་ ལས་ སྤྲིན་ མེད་པ འི་ ནམ་མཁའ་ གསལ་བ ར་ འབྱུང་ ཞིང་ །"
  },
  {
    "source": "གཞན་ཡང་།",
    "target": "གཞན་ ཡང་ །"
  },
  {
    "source": "སྒྲུབ་པའི་མཚན་མ་ཅི་ཡང་འབྱུང་བ་ཡིན།",
    "target": "སྒྲུབ་པ འི་ མཚན་མ་ ཅི་ ཡང་ འབྱུང་བ་ ཡིན །"
  },
  {
    "source": "དེ་ནི་དངོས་འབྱུང་ལས།",
    "target": "དེ་ ནི་ དངོས་ འབྱུང་ ལས །"
  },
  {
    "source": "ནག་མོ་ཞེས་བྱ་ལོགས་ན་མེད།།",
    "target": "ནག་མོ་ ཞེས་ བྱ་ ལོགས་ ན་ མེད ། །"
  },
  {
    "source": "ལྷ་མོ་ཞེས་བྱ་རང་གི་སེམས།།",
    "target": "ལྷ་མོ་ ཞེས་ བྱ་ རང་ གི་ སེམས ། །"
  },
  {
    "source": "སེམས་ལས་བྱུང་བ་རང་བྱུང་ཡིན།།",
    "target": "སེམས་ལས་ བྱུང་བ་ རང་ བྱུང་ ཡིན ། །"
  },
  {
    "source": "འདི་ལྟར་སྣང་གྲགས་ཆོས་རྣམས་ཀུན།།",
    "target": "འདི་ ལྟ ར་ སྣང་ གྲགས་ ཆོས་ རྣམས་ ཀུན ། །"
  },
  {
    "source": "རང་སེམས་སྒྱུ་མའི་ཆོ་འཕྲུལ་ཏེ།།",
    "target": "རང་སེམས་ སྒྱུ་མ འི་ ཆོ་འཕྲུལ་ ཏེ ། །"
  },
  {
    "source": "མ་དང་རང་སེམས་གཉིས་མེད་དོ།།",
    "target": "མ་ དང་ རང་ སེམས་ གཉིས་ མེད་ དོ ། །"
  },
  {
    "source": "ལྷ་མོ་ནི།",
    "target": "ལྷ་མོ་ ནི །"
  },
  {
    "source": "རང་གི་བྱང་ཆུབ་ཀྱི་སེམས་ལས་བྱུང་བའི་རོ་རྐྱང་ཨ་ཝ་དྷཱུ་ཏཱི་གསུམ་དང་།",
    "target": "རང་ གི་ བྱང་ཆུབ་ ཀྱི་ སེམས་ལས་ བྱུང་བ འི་ རོ་ རྐྱང་ ཨ་ཝ་ དྷཱུ་ ཏཱི་ གསུམ་ དང་ །"
  },
  {
    "source": "གཏུམ་མོའི་མེ་ཡིན་པས་རང་བྱུང་ངོ་།།",
    "target": "གཏུམ་མོ འི་ མེ་ ཡིན་པ ས་ རང་བྱུང་ ངོ་ ། །"
  },
  {
    "source": "དེས་རྟེན་ལུས་ཀྱི་དཀྱིལ་འཁོར་དང་བརྟེན་པ་རྩའི་དཀྱིལ་འཁོར་པ་ཐམས་ཅད་བྱས་པས་ཐམས་ཅད་རང་གི་སེམས་ཀྱི་ཆོ་འཕྲུལ་ལོ་ཞེས་བརྗོད་པ་སྤྱིའི་དོན་དུ་གཟུང་ངོ་།།",
    "target": "དེ ས་ རྟེན་ ལུས་ ཀྱི་ དཀྱིལ་འཁོར་ དང་ བརྟེན་པ་ རྩ འི་ དཀྱིལ་འཁོར་ པ་ ཐམས་ཅད་ བྱས་པ ས་ ཐམས་ཅད་ རང་ གི་ སེམས་ ཀྱི་ ཆོ་འཕྲུལ་ ལོ་ ཞེས་ བརྗོད་པ་ སྤྱི འི་ དོན་ དུ་ གཟུང་ ངོ་ ། །"
  },
  {
    "source": "རྡོ་རྗེ་མཁའ་འགྲོ་ལས།",
    "target": "རྡོ་རྗེ་མཁའ་འགྲོ་ ལས །"
  },
  {
    "source": "རྩ་ཡི་སྒྲ་ཡི་གཟུགས་ཉིད་ནི།།",
    "target": "རྩ་ ཡི་ སྒྲ་ ཡི་ གཟུགས་ ཉིད་ ནི ། །"
  },
  {
    "source": "ལྷ་མོ་དེ་ལྟར་བཤད་པ་ཡིན།།",
    "target": "ལྷ་མོ་ དེ་ ལྟ ར་ བཤད་པ་ ཡིན ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "སྒྲའི་ཚུལ་ཤེས་པ་སྒྲས་ཐིག་ལེ།",
    "target": "སྒྲ འི་ ཚུལ་ ཤེས་པ་ སྒྲ ས་ ཐིག་ལེ །"
  },
  {
    "source": "ཚུལ་གྱི་དཔྱིད་དེ་དེ་བས་དཔྱིད་ཀྱི་ཐིག་ལེ་ཁོ་ན་སྔགས་ཀྱི་དེ་ཁོ་ན་ཉིད་དེ།",
    "target": "ཚུལ་ གྱི་ དཔྱིད་ དེ་ དེ་བ ས་ དཔྱིད་ ཀྱི་ ཐིག་ལེ་ ཁོ་ན་ སྔགས་ ཀྱི་ དེ་ཁོ་ན་ཉིད་ དེ །"
  },
  {
    "source": "སམ་པུ་ཊ་ལས།",
    "target": "སམ་ པུ་ཊ་ ལས །"
  },
  {
    "source": "སྒྲ་ནི་སྔགས་ཞེས་སྨྲ་བ་སྟེ།།",
    "target": "སྒྲ་ ནི་ སྔགས་ ཞེས་ སྨྲ་བ་ སྟེ ། །"
  },
  {
    "source": "ལུས་ཅན་རྣམས་ནི་ཐམས་ཅད་ཀྱི།།",
    "target": "ལུས་ཅན་ རྣམས་ ནི་ ཐམས་ཅད་ ཀྱི ། །"
  },
  {
    "source": "སྣ་ཚོགས་མདུད་པ་གནས་ཆེན་ལས།",
    "target": "སྣ་ཚོགས་ མདུད་པ་ གནས་ཆེན་ ལས །"
  },
  {
    "source": "ཆོས་ཀྱི་ར་ལི་རྣམ་པར་བྱུང་།།",
    "target": "ཆོས་ ཀྱི་ ར་ ལི་ རྣམ་པ ར་ བྱུང་ ། །"
  },
  {
    "source": "ཞེས་གསུངས་པས་སོ།།",
    "target": "ཞེས་ གསུངས་པ ས་ སོ ། །"
  },
  {
    "source": "གསུམ་པ་གསང་བ་ལྟར་དུ་སྒྲུབ་པ་ལྷའི་དེ་ཁོ་ན་ཉིད་ལ།",
    "target": "གསུམ་པ་ གསང་བ་ ལྟ ར་ དུ་ སྒྲུབ་པ་ ལྷ འི་ དེ་ཁོ་ན་ཉིད་ ལ །"
  },
  {
    "source": "རིག་ལྡན་མའི་དབྱེ་བ།",
    "target": "རིག་ལྡན་ མ འི་ དབྱེ་བ །"
  },
  {
    "source": "ཇི་ལྟར་མཆོད་པ་འབྲས་བུ་དང་བཅས་བཤད་པ་གཉིས་ལས།",
    "target": "ཇི་ ལྟ ར་ མཆོད་པ་ འབྲས་བུ་ དང་ བཅས་ བཤད་པ་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ལྷན་སྐྱེས་རབ།",
    "target": "ལྷན་སྐྱེས་ རབ །"
  },
  {
    "source": "ཞིང་སྐྱེས་འབྲིང་།",
    "target": "ཞིང་ སྐྱེས་ འབྲིང་ །"
  },
  {
    "source": "སྔགས་སྐྱེས་ཐ་མ།",
    "target": "སྔགས་སྐྱེས་ ཐ་མ །"
  },
  {
    "source": "བཅུད་ལེན་གྱི་དོན་དུ་བཅུ་གཅིག་མ།",
    "target": "བཅུད་ལེན་ གྱི་ དོན་ དུ་ བཅུ་ གཅིག་ མ །"
  },
  {
    "source": "དམ་ཚིག་གི་དོན་དུ་བཅུ་གཉིས་མ།",
    "target": "དམ་ཚིག་ གི་ དོན་ དུ་ བཅུ་ གཉིས་ མ །"
  },
  {
    "source": "མེ་ཏོག་དང་ལྡན་པའི་བཅུ་དྲུག་མ་དངོས་གྲུབ་ཀྱི་དོན་དུ།",
    "target": "མེ་ཏོག་ དང་ ལྡན་པ འི་ བཅུ་ དྲུག་ མ་ དངོས་གྲུབ་ ཀྱི་ དོན་ དུ །"
  },
  {
    "source": "མཁའ་སྤྱོད་སྒྲུབ་པ་ལ་ཉི་ཤུ་མ།",
    "target": "མཁའ་སྤྱོད་ སྒྲུབ་པ་ ལ་ ཉི་ཤུ་ མ །"
  },
  {
    "source": "དབང་བསྐུར་བའི་དོན་དུ་ཉེར་ལྔ་མ།",
    "target": "དབང་ བསྐུར་བ འི་ དོན་ དུ་ ཉེར་ ལྔ་ མ །"
  },
  {
    "source": "རིགས་ལྔ་ལས་རྡོ་རྗེའི་རིགས་མཆོག་བཙལ་བར་བྱའོ།།",
    "target": "རིགས་ ལྔ་ ལས་ རྡོ་རྗེ འི་ རིགས་ མཆོག་ བཙལ་བ ར་ བྱ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "བདག་ཉིད་རྣལ་འབྱོར་མའི་དབང་ཕྱུག་ཐམས་ཅད་ཀྱི་རྣལ་འབྱོར་པར་གྱུར་པས།",
    "target": "བདག་ ཉིད་ རྣལ་འབྱོར་མ འི་ དབང་ཕྱུག་ ཐམས་ཅད་ ཀྱི་ རྣལ་འབྱོར་པ ར་ གྱུར་པ ས །"
  },
  {
    "source": "རིག་ལྡན་མ་དེ་དག་ལེགས་པར་སྦྱངས་ལ་དབེན་ཞིང་ཡིད་དུ་འོང་བའི་ཕྱོགས་སུ་གཅེར་བུར་བྱས་ཏེ།",
    "target": "རིག་ལྡན་ མ་ དེ་ དག་ ལེགས་པ ར་ སྦྱངས་ ལ་ དབེན་ ཞིང་ ཡིད་ དུ་ འོང་བ འི་ ཕྱོགས་ སུ་ གཅེར་བུ ར་ བྱས་ ཏེ །"
  },
  {
    "source": "དཔལ་ལྡན་ལྷ་མོ་ནག་མོའི་གཟུགས་སུ་བསམས་ལ།",
    "target": "དཔལ་ལྡན་ ལྷ་མོ་ ནག་མོ འི་ གཟུགས་ སུ་ བསམས་ ལ །"
  },
  {
    "source": "ཉི་མ་ནུབ་པ་ནས་གཟུང་སྟེ།",
    "target": "ཉི་མ་ ནུབ་པ་ ནས་ གཟུང་ སྟེ །"
  },
  {
    "source": "མཆོད་རྫས་ཀུན་གྱི་མཆོད་པར་བྱས་ནས།",
    "target": "མཆོད་རྫས་ ཀུན་ གྱི་ མཆོད་པ ར་ བྱས་ ནས །"
  },
  {
    "source": "མཁུར་བ་དང་།",
    "target": "མཁུར་བ་ དང་ །"
  },
  {
    "source": "ནུ་མ་དང་།",
    "target": "ནུ་མ་ དང་ །"
  },
  {
    "source": "མཚན་ཁུང་དང་།",
    "target": "མཚན་ ཁུང་ དང་ །"
  },
  {
    "source": "བརླ་དང་།",
    "target": "བརླ་ དང་ །"
  },
  {
    "source": "བྱིན་པ་དང་།",
    "target": "བྱིན་པ་ དང་ །"
  },
  {
    "source": "པདྨའི་དཀྱིལ་འཁོར་ལ་བལྟ་ཞིང་།",
    "target": "པདྨ འི་ དཀྱིལ་འཁོར་ ལ་ བལྟ་ ཞིང་ །"
  },
  {
    "source": "དབང་པོ་གཞན་ཐམས་ཅད་ཀྱི་བདེ་བའི་རོ་མྱངས་ནས།",
    "target": "དབང་པོ་ གཞན་ ཐམས་ཅད་ ཀྱི་ བདེ་བ འི་ རོ་ མྱངས་ ནས །"
  },
  {
    "source": "ཤེས་རབ་དང་ལྷན་ཅིག་མཉམ་པར་སྦྱར་བའི་འདོད་པའི་ལྕགས་ཀྱུས་རྩ་ཐམས་ཅད་ལས་བྱང་ཆུབ་ཀྱི་སེམས་ཀྱི་ཁུ་བ་བཅོམ་ལྡན་འདས་ཧེ་རུ་ཀའི་བདག་ཉིད་ནོར་བུའི་རྩེ་མོར་བཀུག་པ་བརྟན་པར་བྱས་པས་རྣམ་པར་རྟོག་པ་ཐམས་ཅད་ནུབ་པའི་བདེ་བ་ལྷ་མོའི་རང་བཞིན་ཅན་ལ་ཉིན་མཚན་མེད་པར་དེར་ཚུད་པའི་ཡིད་དང་ལྡན་ནས་གོམས་པར་གྱུར་ན།",
    "target": "ཤེས་རབ་ དང་ ལྷན་ ཅིག་ མཉམ་པ ར་ སྦྱར་བ འི་ འདོད་པ འི་ ལྕགས་ཀྱུ ས་ རྩ་ ཐམས་ཅད་ ལས་ བྱང་ཆུབ་ ཀྱི་ སེམས་ ཀྱི་ ཁུ་བ་ བཅོམ་ལྡན་འདས་ ཧེ་རུ་ཀ འི་ བདག་ཉིད་ ནོར་ བུ འི་ རྩེ་མོ ར་ བཀུག་པ་ བརྟན་པ ར་ བྱས་པ ས་ རྣམ་པ ར་ རྟོག་པ་ ཐམས་ཅད་ ནུབ་པ འི་ བདེ་བ་ ལྷ་མོ འི་ རང་བཞིན་ ཅན་ ལ་ ཉིན་མཚན་ མེད་པ ར་ དེ ར་ ཚུད་པ འི་ ཡིད་ དང་ ལྡན་ ནས་ གོམས་པ ར་ གྱུར་ ན །"
  },
  {
    "source": "ཕྱག་རྒྱ་ཆེན་པོ་འགྲུབ་པའི་མཚན་མ་སྐྱེ་སྟེ།",
    "target": "ཕྱག་རྒྱ་ ཆེན་པོ་ འགྲུབ་པ འི་ མཚན་མ་ སྐྱེ་ སྟེ །"
  },
  {
    "source": "དངོས་གྲུབ་ལ་མངོན་དུ་ཕྱོགས་པའི་དཔའ་བོའི་གཟུགས་དང་གསང་བའི་མཚན་མ་ནི།",
    "target": "དངོས་གྲུབ་ ལ་ མངོན་ དུ་ ཕྱོགས་པ འི་ དཔའ་བོ འི་ གཟུགས་ དང་ གསང་བ འི་ མཚན་མ་ ནི །"
  },
  {
    "source": "འདི་དག་སྟེ།",
    "target": "འདི་ དག་ སྟེ །"
  },
  {
    "source": "གཟུགས་ཕྲ་བ་དང་།",
    "target": "གཟུགས་ཕྲ་བ་ དང་ །"
  },
  {
    "source": "རེག་པ་ཡང་པ་དང་།",
    "target": "རེག་པ་ ཡང་པ་ དང་ །"
  },
  {
    "source": "ཁྱབ་པ་དང་།",
    "target": "ཁྱབ་པ་ དང་ །"
  },
  {
    "source": "ཡང་དག་པར་ཐོབ་པ་དང་།",
    "target": "ཡང་ དག་པ ར་ ཐོབ་པ་ དང་ །"
  },
  {
    "source": "རབ་ཏུ་སྣང་བ་དང་།",
    "target": "རབ་ ཏུ་ སྣང་བ་ དང་ །"
  },
  {
    "source": "བརྟན་པ་དང་།",
    "target": "བརྟན་པ་ དང་ །"
  },
  {
    "source": "དབང་དུ་གྱུར་པ་དང་།",
    "target": "དབང་ དུ་ གྱུར་པ་ དང་ །"
  },
  {
    "source": "འདོད་དགུར་བསྒྱུར་བ་སྟེ་བརྒྱད་དོ།།",
    "target": "འདོད་ དགུ ར་ བསྒྱུར་བ་ སྟེ་ བརྒྱད་ དོ ། །"
  },
  {
    "source": "དེ་ཡང་བྱང་ཆུབ་ཀྱི་སེམས་ཀྱི་རང་བཞིན་ལོངས་སྐུའི་གོང་བུ་ཆ་ཕྲ་བས་ཐིག་ལེའི་གཟུགས་ནི་ས་བཅུའི་དབང་ཕྱུག་ཧེ་རུ་ཀ་དང་།",
    "target": "དེ་ ཡང་ བྱང་ཆུབ་ ཀྱི་ སེམས་ ཀྱི་ རང་བཞིན་ ལོངས་སྐུ འི་ གོང་བུ་ ཆ་ ཕྲ་བ ས་ ཐིག་ལེ འི་ གཟུགས་ ནི་ ས་ བཅུ འི་ དབང་ཕྱུག་ ཧེ་རུ་ཀ་ དང་ །"
  },
  {
    "source": "དེ་ལྟ་བུའི་ཤིན་ཏུ་རྣམ་པར་དག་པའི་ཡེ་ཤེས་ནི་ལྷ་མོ་ཡིན་ཏེ།",
    "target": "དེ་ ལྟ་བུ འི་ ཤིན་ ཏུ་ རྣམ་པ ར་ དག་པ འི་ ཡེ་ཤེས་ ནི་ ལྷ་མོ་ ཡིན་ ཏེ །"
  },
  {
    "source": "དགྱེས་རྡོར་ལས།",
    "target": "དགྱེས་ རྡོ ར་ ལས །"
  },
  {
    "source": "ཁུ་བའི་རྣམ་པ་བཅོམ་ལྡན་འདས།",
    "target": "ཁུ་བ འི་ རྣམ་པ་ བཅོམ་ལྡན་ འདས །"
  },
  {
    "source": "དེ་ཡི་བདེ་བ་འདོད་མར་བརྗོད།",
    "target": "དེ་ ཡི་ བདེ་བ་ འདོད་མ ར་ བརྗོད །"
  },
  {
    "source": "ནག་མོ་ཞེས་བྱ་ལོགས་ན་མེད།།",
    "target": "ནག་མོ་ ཞེས་ བྱ་ ལོགས་ ན་ མེད ། །"
  },
  {
    "source": "ལྷ་ཞེས་སོགས་ཀྱི་གཞུང་འདོད་ཆགས་ཀྱི་ཆོས་སུ་སྦས་པ་བཤད་པའོ།།",
    "target": "ལྷ་ ཞེས་ སོགས་ ཀྱི་ གཞུང་ འདོད་ཆགས་ ཀྱི་ ཆོས་ སུ་ སྦས་པ་ བཤད་པ འོ ། །"
  },
  {
    "source": "དེ་ལྟ་བུའི་ལྷ་ཡབ་ཡུམ་གྱིས་གསུམ་པོ་ཐམས་ཅད་བདག་ཉིད་གཅིག་ཏུ་བསྒྲུབས་པས་ལྷའི་དེ་ཁོ་ན་ཉིད་དེ།",
    "target": "དེ་ ལྟ་བུ འི་ ལྷ་ ཡབ་ཡུམ་ གྱིས་ གསུམ་པོ་ ཐམས་ཅད་ བདག་ ཉིད་ གཅིག་ ཏུ་ བསྒྲུབས་པ ས་ ལྷ འི་ དེ་ཁོ་ན་ཉིད་ དེ །"
  },
  {
    "source": "ས་ར་ཧས།",
    "target": "ས་ ར་ ཧ ས །"
  },
  {
    "source": "ཁམས་གསུམ་མ་ལུས་འདི་དག་ཐམས་ཅད་ནི།།",
    "target": "ཁམས་ གསུམ་ མ་ ལུས་ འདི་ དག་ ཐམས་ཅད་ ནི ། །"
  },
  {
    "source": "འདོད་ཆགས་ཆེན་པོ་གཅིག་ཏུ་ཁ་དོག་བསྒྱུར་ཞིག་དང་།།",
    "target": "འདོད་ཆགས་ཆེན་པོ་ གཅིག་ ཏུ་ ཁ་དོག་ བསྒྱུར་ ཞིག་ དང་ ། །"
  },
  {
    "source": "ཞེས་གསུངས་པས་སོ།།",
    "target": "ཞེས་ གསུངས་པ ས་ སོ ། །"
  },
  {
    "source": "བཞི་པ་དེ་ཁོ་ན་ཉིད་དུ།",
    "target": "བཞི་པ་ དེ་ ཁོ་ན་ཉིད་ དུ །"
  },
  {
    "source": "སྒྲུབ་པ་ཡེ་ཤེས་ཀྱི་དེ་ཁོ་ན་ཉིད་ནི།",
    "target": "སྒྲུབ་པ་ ཡེ་ཤེས་ ཀྱི་ དེ་ཁོ་ན་ཉིད་ ནི །"
  },
  {
    "source": "གདོད་ནས་གྲུབ་པའི་དཔའ་བོ་དང་།",
    "target": "གདོད་ ནས་ གྲུབ་པ འི་ དཔའ་བོ་ དང་ །"
  },
  {
    "source": "རྣལ་འབྱོར་མ་ཐམས་ཅད་རོ་གཅིག་ཏུ་གྱུར་པའི་ཨཾ་སྣ་བུག་གཡོན་ནས་ཞུགས།",
    "target": "རྣལ་འབྱོར་མ་ ཐམས་ཅད་ རོ་ གཅིག་ ཏུ་ གྱུར་པ འི་ ཨཾ་ སྣ་ བུག་ གཡོན་ ནས་ ཞུགས །"
  },
  {
    "source": "ལྟེ་འོག་གི་ཆོས་འབྱུང་གྲུ་གསུམ་པའི་དབུས་སུ་ཕྱིན།",
    "target": "ལྟེ་ འོག་ གི་ ཆོས་འབྱུང་ གྲུ་གསུམ་ པ འི་ དབུས་ སུ་ ཕྱིན །"
  },
  {
    "source": "ཨཾ་ཡིག་ཡོངས་སུ་གྱུར་པ་ལས་དཔལ་ལྷ་མོ་ཇི་ལྟ་བ་བསྐྱེད།",
    "target": "ཨཾ་ ཡིག་ ཡོངས་ སུ་ གྱུར་པ་ ལས་ དཔལ་ལྷ་ མོ་ ཇི་ ལྟ་བ་ བསྐྱེད །"
  },
  {
    "source": "གཅེར་བུ་རལ་པ་ཅན་ལ་སོགས་པའི་འཁོར་རྣམས་བསྐོར་བ་བསྐོར་བའི་ཚུལ།",
    "target": "གཅེར་བུ་ རལ་པ་ཅན་ ལ་ སོགས་པ འི་ འཁོར་ རྣམས་ བསྐོར་བ་ བསྐོར་བ འི་ ཚུལ །"
  },
  {
    "source": "གཙོ་མོ་ཙ་ན་ཀའི་འབྲུ་ཙམ་དང་།",
    "target": "གཙོ་ མོ་ཙ་ན་ ཀ འི་ འབྲུ་ ཙམ་ དང་ །"
  },
  {
    "source": "འཁོར་རྣམས་ཡུངས་འབྲུ་ལྟ་བུར་ཕྲ་བ་ལ་སེམས་གཟུང་ནས།",
    "target": "འཁོར་ རྣམས་ ཡུངས་འབྲུ་ ལྟ་བུ ར་ ཕྲ་བ་ ལ་ སེམས་ གཟུང་ ནས །"
  },
  {
    "source": "སླར་གཙོ་མོའི་ཐུགས་ཀར་ཧཱུྃ་ཡིག་བལྟས་ནས་དེ་ལས་འོད་འཕྲོས།",
    "target": "སླ ར་ གཙོ་ མོ འི་ ཐུགས་ཀ ར་ ཧཱུྃ་ ཡིག་ བལྟས་ ནས་ དེ་ ལས་ འོད་འཕྲོ ས །"
  },
  {
    "source": "ཁམས་གསུམ་པའི་འཁོར་ལོ་ཐམས་ཅད་རང་ལ་བསྟིམ།",
    "target": "ཁམས་ གསུམ་པ འི་ འཁོར་ལོ་ ཐམས་ཅད་ རང་ ལ་ བསྟིམ །"
  },
  {
    "source": "དེ་བཅོམ་ལྡན་འདས་མ་འཁོར་བཅས་ལ་འཁོར་གཙོ་མོའི་ཞལ་དུ་བསྟིམ།",
    "target": "དེ་ བཅོམ་ལྡན་འདས་མ་ འཁོར་བཅས་ ལ་ འཁོར་ གཙོ་ མོ འི་ ཞལ་ དུ་ བསྟིམ །"
  },
  {
    "source": "དེ་ཐུགས་ཀའི་ཧཱུྃ་ལ།",
    "target": "དེ་ ཐུགས་ ཀ འི་ ཧཱུྃ་ ལ །"
  },
  {
    "source": "དེའི་ཨུ་ཧཱ་ལ།",
    "target": "དེ འི་ ཨུ་ ཧཱ་ལ །"
  },
  {
    "source": "ཧ་མགོ་བོ།",
    "target": "ཧ་ མགོ་ བོ །"
  },
  {
    "source": "མགོ་བོ་ཟླ་ཚེས།",
    "target": "མགོ་བོ་ ཟླ་ ཚེས །"
  },
  {
    "source": "ཟླ་ཚེས་ཐིག་ལེ་ལ།",
    "target": "ཟླ་ཚེས་ ཐིག་ལེ་ ལ །"
  },
  {
    "source": "དེ་ནཱ་ད་ལ།",
    "target": "དེ་ ནཱ་ད་ ལ །"
  },
  {
    "source": "ནཱ་ད་ཡང་སྐྲའི་རྩེ་མོ་བརྒྱ་སྟོང་གི་ཆ་ཡི་ཚད་དུ་བསྒོམ་པ་ནི་གཟུགས་ལས་འདས་པའོ།།",
    "target": "ནཱ་ད་ ཡང་ སྐྲ འི་ རྩེ་མོ་ བརྒྱ་ སྟོང་ གི་ ཆ་ ཡི་ ཚད་ དུ་ བསྒོམ་པ་ ནི་ གཟུགས་ ལས་ འདས་པ འོ ། །"
  },
  {
    "source": "དེ་ཡང་དངོས་པོ་མེད་པའི་སེམས་རྣམ་པར་ཤེས་པ་གསུམ་དང་བྲལ་བ།",
    "target": "དེ་ ཡང་ དངོས་པོ་ མེད་པ འི་ སེམས་ རྣམ་པ ར་ ཤེས་པ་ གསུམ་ དང་ བྲལ་བ །"
  },
  {
    "source": "ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོ་ཉིད།",
    "target": "ཤེས་རབ་ ཀྱི་ ཕ་རོལ་ ཏུ་ ཕྱིན་པ འི་ ངོ་བོ་ ཉིད །"
  },
  {
    "source": "ལུས་དང་ངག་དང་སེམས་མེད་པ།",
    "target": "ལུས་ དང་ ངག་ དང་ སེམས་ མེད་ པ །"
  },
  {
    "source": "ལས་དང་སྐྱེ་བ་ལས་གྲོལ་བ།",
    "target": "ལས་ དང་ སྐྱེ་བ་ ལས་ གྲོལ་བ །"
  },
  {
    "source": "ཟླ་བ་དང་ཉི་མ་དང་མེ་དང་ནོར་བུའི་འོད་ལྟར་ཤིན་ཏུ་གསལ་བ།",
    "target": "ཟླ་བ་ དང་ ཉི་མ་ དང་ མེ་ དང་ ནོར་བུ འི་ འོད་ ལྟ ར་ ཤིན་ ཏུ་ གསལ་བ །"
  },
  {
    "source": "རྟག་ཏུ་སྣང་བའི་མཚན་ཉིད་ཅན།",
    "target": "རྟག་ ཏུ་ སྣང་བ འི་ མཚན་ཉིད་ཅན །"
  },
  {
    "source": "ཐམས་ཅད་སྟོང་པའི་འོད་གསལ་བསམ་གྱིས་མི་ཁྱབ་པ་ཉིད་དུ་བཅུག་ནས།",
    "target": "ཐམས་ཅད་ སྟོང་པ འི་ འོད་གསལ་ བསམ་ གྱིས་ མི་ ཁྱབ་པ་ ཉིད་ དུ་ བཅུག་ ནས །"
  },
  {
    "source": "སླར་འོད་གསལ་བའི་ངང་ནས་ལུགས་བཟློག་གི་སྣང་བ་གསུམ་རླུང་དང་བཅས་པ་ལས།",
    "target": "སླ ར་ འོད་གསལ་ བ འི་ ངང་ ནས་ ལུགས་ བཟློག་ གི་ སྣང་བ་ གསུམ་ རླུང་ དང་ བཅས་པ་ ལས །"
  },
  {
    "source": "སྒྱུ་མ་ལྟ་བུའི་སྐུའི་གཟུངས་ཐོབ་པར་འགྱུར་རོ།།",
    "target": "སྒྱུ་མ་ ལྟ་བུ འི་ སྐུ འི་ གཟུངས་ཐོབ་པ ར་ འགྱུར་ རོ ། །"
  },
  {
    "source": "དེ་ཡང་རྗེ་བཙུན་ནཱ་རོ་པས།",
    "target": "དེ་ ཡང་ རྗེ་བཙུན་ ནཱ་རོ་པ ས །"
  },
  {
    "source": "གཙོ་འཁོར་འོད་ཞུ་ཨེ་ཡི་གནས་སུ་བསྟིམ།",
    "target": "གཙོ་འཁོར་ འོད་ ཞུ་ ཨེ་ ཡི་ གནས་ སུ་ བསྟིམ །"
  },
  {
    "source": "ཨེ་ཡིག་ཆོས་འབྱུང་དེ་དབུས་ལྷ་མོ་བསྒོམ།།",
    "target": "ཨེ་ཡིག་ ཆོས་འབྱུང་ དེ་ དབུས་ ལྷ་མོ་ བསྒོམ ། །"
  },
  {
    "source": "འཁོར་རྣམས་སྐོར་བ་བསྐོར་བའི་ཚུལ་ཉིད་དུ།།",
    "target": "འཁོར་ རྣམས་ སྐོར་བ་ བསྐོར་བ འི་ ཚུལ་ ཉིད་ དུ ། །"
  },
  {
    "source": "འོད་ཀྱི་སྤྲོ་བསྡུ་དམིགས་པ་དག་ལ་འབད།།",
    "target": "འོད་ ཀྱི་ སྤྲོ་ བསྡུ་ དམིགས་པ་ དག་ ལ་ འབད ། །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "འདོད་པ་དང་གཟུགས་དང་གཟུགས་མེད་པའི་མཚན་ཉིད་བརྟན་པ་དང་གཡོ་བའི་དངོས་པོ་དང་དངོས་པོ་མེད་པའི་རང་བཞིན།",
    "target": "འདོད་པ་ དང་ གཟུགས་ དང་ གཟུགས་མེད་ པ འི་ མཚན་ཉིད་ བརྟན་པ་ དང་ གཡོ་བ འི་ དངོས་པོ་ དང་ དངོས་པོ་ མེད་པ འི་ རང་ བཞིན །"
  },
  {
    "source": "རྣམ་པ་ཐམས་ཅད་པའི་མཆོག་དང་ལྡན་པའི་སྟོང་ཉིད།",
    "target": "རྣམ་པ་ ཐམས་ཅད་ པ འི་ མཆོག་ དང་ ལྡན་པ འི་ སྟོང་ཉིད །"
  },
  {
    "source": "མཆོག་ཏུ་མི་འགྱུར་བ།",
    "target": "མཆོག་ ཏུ་ མི་ འགྱུར་བ །"
  },
  {
    "source": "དམིགས་པ་མེད་པའི་སྙིང་རྗེ་ཡང་ཡིན་པ་ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་དཔལ་ལྷ་མོར་བརྗོད་དོ།།",
    "target": "དམིགས་པ་ མེད་པ འི་ སྙིང་རྗེ་ ཡང་ ཡིན་པ་ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ ཉིད་ དཔལ་ལྷ་ མོ ར་ བརྗོད་ དོ ། །"
  },
  {
    "source": "དེ་བས་ན་དེ་ནི་རང་གི་སེམས་ལས་གཞན་མིན་པ་དང་།",
    "target": "དེ་བ ས་ ན་ དེ་ ནི་ རང་ གི་ སེམས་ ལས་ གཞན་ མིན་པ་ དང་ །"
  },
  {
    "source": "རྒྱུ་རྐྱེན་ལས་མ་བྱུང་བའི་ཕྱིར་རང་བྱུང་དང་།",
    "target": "རྒྱུ་རྐྱེན་ ལས་ མ་ བྱུང་བ འི་ ཕྱི ར་ རང་ བྱུང་ དང་ །"
  },
  {
    "source": "ཐབས་ཀྱི་རང་བཞིན་ཡིན་པས།",
    "target": "ཐབས་ ཀྱི་ རང་བཞིན་ ཡིན་པ ས །"
  },
  {
    "source": "སྣང་གྲགས་དེའི་ཆོ་འཕྲུལ་དུ་བཤད་པ་མཐར་ཐུག་པའི་དོན་ནོ།",
    "target": "སྣང་གྲགས་ དེ འི་ ཆོ་འཕྲུལ་ དུ་ བཤད་པ་ མཐ ར་ ཐུག་པ འི་ དོན་ ནོ །"
  },
  {
    "source": "གལ་ཏེ་དྲོད་རྙེད་ཀྱང་ལམ་བགྲོད་པ་ཅུང་འགྱངས་ན་སྤྱོད་པ་བརྩམ་པར་བྱ་སྟེ།",
    "target": "གལ་ ཏེ་ དྲོད་ རྙེད་ ཀྱང་ ལམ་ བགྲོད་པ་ ཅུང་ འགྱངས་ ན་ སྤྱོད་པ་ བརྩམ་པ ར་ བྱ་ སྟེ །"
  },
  {
    "source": "དུར་ཁྲོད་ལ་སོགས་པའི་གནས་ཐམས་ཅད་དུ།",
    "target": "དུར་ཁྲོད་ ལ་ སོགས་པ འི་ གནས་ ཐམས་ཅད་ དུ །"
  },
  {
    "source": "ལུས་ལ་བདག་ཏུ་འཛིན་པས་གཅེས་པར་ལྟ་བ་སྤངས་ཏེ།",
    "target": "ལུས་ ལ་ བདག་ ཏུ་ འཛིན་པ ས་ གཅེས་པ ར་ ལྟ་བ་ སྤངས་ ཏེ །"
  },
  {
    "source": "ས་རྡོ་ལྟ་བུར་བྱས་ནས།",
    "target": "ས་ རྡོ་ ལྟ་བུ ར་ བྱས་ ནས །"
  },
  {
    "source": "བསམ་གྱིས་མི་ཁྱབ་པའི་ཏིང་ངེ་འཛིན་ལ་རྩལ་སྦྱངས་པས་མྱུར་བ་ཉིད་དུ་མཆོག་གི་དངོས་གྲུབ་ཐོབ་པར་འགྱུར་བ་ཡིན་ཏེ།",
    "target": "བསམ་ གྱིས་ མི་ ཁྱབ་པ འི་ ཏིང་ངེ་འཛིན་ ལ་ རྩལ་ སྦྱངས་པ ས་ མྱུར་བ་ ཉིད་ དུ་ མཆོག་ གི་ དངོས་གྲུབ་ ཐོབ་པ ར་ འགྱུར་བ་ ཡིན་ ཏེ །"
  },
  {
    "source": "སྤྱོད་པ་དག་ནི་བྱ་བར་བཤད།།",
    "target": "སྤྱོད་པ་ དག་ ནི་ བྱ་བ ར་ བཤད ། །"
  },
  {
    "source": "སྤྱོད་པས་ཕ་རོལ་ཕྱིན་མཆོག་ཉིད།།",
    "target": "སྤྱོད་པ ས་ ཕ་རོལ་ ཕྱིན་ མཆོག་ ཉིད ། །"
  },
  {
    "source": "ཅེས་གསུངས་པས་སོ།།",
    "target": "ཅེས་ གསུངས་པ ས་ སོ ། །"
  },
  {
    "source": "ནཱ་རོའི་ལེགས་བཤད་འོད་ཟེར་ཅི་ཡང་གིས།།",
    "target": "ནཱ་ རོ འི་ ལེགས་བཤད་ འོད་ཟེར་ ཅི་ ཡང་ གིས ། །"
  },
  {
    "source": "གངས་ཅན་སྙིང་མུན་སེལ་ལ་ཟླ་མེད་པའི།།",
    "target": "གངས་ཅན་ སྙིང་ མུན་ སེལ་ ལ་ ཟླ་ མེད་ པ འི ། །"
  },
  {
    "source": "གྲུབ་རིགས་རྒྱ་མཚོའི་ཉི་མ་མར་པ་དེའི།།",
    "target": "གྲུབ་རིགས་ རྒྱ་མཚོ འི་ ཉི་མ་ མར་པ་ དེ འི ། །"
  },
  {
    "source": "བཀའ་དྲིན་ཐོབ་པ་ས་ལ་པད་དཀར་ཙམ།།",
    "target": "བཀའ་དྲིན་ ཐོབ་པ་ ས་ ལ་ པད་དཀར་ ཙམ ། །"
  },
  {
    "source": "རྡོ་རྗེ་མཁའ་འགྲོའི་ཞལ་སྐྱིན་ཟླ་བའི་གདོང་།།",
    "target": "རྡོ་རྗེ་མཁའ་འགྲོ འི་ ཞལ་ སྐྱིན་ ཟླ་བ འི་ གདོང་ ། །"
  },
  {
    "source": "སྐལ་བཟང་ཀུན་དའི་རེ་བ་རྫོགས་བྱེད་དུ།།",
    "target": "སྐལ་ བཟང་ ཀུན་ད འི་ རེ་བ་ རྫོགས་བྱེད་ དུ ། །"
  },
  {
    "source": "རྣམ་སྤྱོད་ཕྲག་པར་ལེན་ལ་མ་སུན་པར།།",
    "target": "རྣམ་ སྤྱོད་ ཕྲག་པ ར་ ལེན་ ལ་ མ་ སུན་པ ར ། །"
  },
  {
    "source": "ངག་གི་དབང་ཕྱུག་དགྱེས་པའི་ཤར་རི་ཡིན།།",
    "target": "ངག་ གི་ དབང་ཕྱུག་ དགྱེས་པ འི་ ཤར་རི་ ཡིན ། །"
  },
  {
    "source": "དཔལ་རྡོ་རྗེ་མཁའ་འགྲོ་མ་དུད་པའི་སོལ་བ་ཅན་སྒྲུབ་པའི་ཐབས་རྗེ་ནཱ་རོ་ཡབ་སྲས་ཀྱི་མན་ངག་དྲི་མ་མེད་པ།",
    "target": "དཔལ་ རྡོ་རྗེ་མཁའ་འགྲོ་ མ་ དུད་པ འི་ སོལ་བ་ ཅན་ སྒྲུབ་པ འི་ ཐབས་ རྗེ་ ནཱ་ རོ་ ཡབ་སྲས་ ཀྱི་ མན་ངག་ དྲི་མ་ མེད་པ །"
  },
  {
    "source": "འཕྲུལ་གྱི་གཙུག་ལག་ཁང་བཀྲ་ཤིས་མཐོང་སྨོན་དུ།",
    "target": "འཕྲུལ་ གྱི་ གཙུག་ལག་ཁང་ བཀྲ་ཤིས་ མཐོང་ སྨོན་ དུ །"
  },
  {
    "source": "ཡུལ་ཤར་ཕྱོགས་ཀྱི་རྒྱུད་དུ་བྱུང་བའི་རིག་པ་འཛིན་པ་མི་ཕམ་པདྨ་དཀར་པོ་ཕྱོགས་ཐམས་ཅད་ལས་རྣམ་པར་རྒྱལ་བའི་སྡེའམ།",
    "target": "ཡུལ་ ཤར་ཕྱོགས་ ཀྱི་ རྒྱུད་ དུ་ བྱུང་བ འི་ རིག་པ་ འཛིན་པ་ མི་ཕམ་ པདྨ་ དཀར་པོ་ ཕྱོགས་ ཐམས་ཅད་ ལས་ རྣམ་པ ར་ རྒྱལ་བ འི་ སྡེ འམ །"
  },
  {
    "source": "ངག་གི་དབང་ཕྱུག་དགྱེས་པས་སུག་ལས་སུ་བྱས་པའོ།།",
    "target": "ངག་ གི་ དབང་ཕྱུག་ དགྱེས་པ ས་ སུག་ ལས་ སུ་ བྱས་པ འོ ། །"
  },
  {
    "source": "།།",
    "target": "། །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
