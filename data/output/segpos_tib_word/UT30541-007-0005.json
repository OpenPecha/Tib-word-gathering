[
  {
    "source": "༄༅།།",
    "target": "༄༅ ། །"
  },
  {
    "source": "རྣམ་ཤེས་ཡེ་ཤེས་འབྱེད་པའི་བསྟན་བཅོས་བཞུགས་སོ།།",
    "target": "རྣམ་ཤེས་ ཡེ་ཤེས་ འབྱེད་པ འི་ བསྟན་བཅོས་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "ཐོས་དང་བསམ་ལ་རབ་བརྟེན་ནས།།",
    "target": "ཐོས་ དང་ བསམ་ ལ་ རབ་ བརྟེན་ ནས ། །"
  },
  {
    "source": "བསྒོམ་པའི་ཚུལ་ལ་སྦྱོར་བའི་ཕྱིར།།",
    "target": "བསྒོམ་པ འི་ ཚུལ་ ལ་ སྦྱོར་བ འི་ ཕྱི ར ། །"
  },
  {
    "source": "བདག་ཉིད་དབེན་པར་འདུག་པ་ན།།",
    "target": "བདག་ ཉིད་ དབེན་པ ར་ འདུག་པ་ ན ། །"
  },
  {
    "source": "ཚུལ་འདི་སྣང་བ་བརྗོད་པར་བྱ།།",
    "target": "ཚུལ་ འདི་ སྣང་བ་ བརྗོད་པ ར་ བྱ ། །"
  },
  {
    "source": "ཁམས་གསུམ་སེམས་ཅན་ཐམས་ཅད་ནི།།",
    "target": "ཁམས་ གསུམ་ སེམས་ཅན་ ཐམས་ཅད་ ནི ། །"
  },
  {
    "source": "བདག་དང་གཞན་དང་གཉིས་ཀ་དང་།།",
    "target": "བདག་ དང་ གཞན་ དང་ གཉིས་ ཀ་ དང་ ། །"
  },
  {
    "source": "རྒྱུ་མེད་ལས་ནི་བྱུང་བར་རྟོགས།།",
    "target": "རྒྱུ་ མེད་ ལ ས་ ནི་ བྱུང་བ ར་ རྟོགས ། །"
  },
  {
    "source": "བྱེད་པོ་ཕྱྭ་དང་དབང་ཕྱུག་དང་།།",
    "target": "བྱེད་པོ་ ཕྱྭ་ དང་ དབང་ ཕྱུག་ དང་ ། །"
  },
  {
    "source": "ཚངས་དང་ཁྱབ་འཇུག་ཕྱི་རོལ་རྡུལ།།",
    "target": "ཚངས་ དང་ ཁྱབ་འཇུག་ ཕྱི་རོལ་ རྡུལ ། །"
  },
  {
    "source": "ཕག་ན་མོ་ཡི་རྫས་བདེན་པས།།",
    "target": "ཕག་ ན་ མོ་ ཡི་ རྫས་ བདེན་པ ས ། །"
  },
  {
    "source": "བདག་དང་འཇིག་རྟེན་བསྐྱེད་ཅེས་སྨྲ།།",
    "target": "བདག་ དང་ འཇིག་རྟེན་ བསྐྱེད་ ཅེས་ སྨྲ ། །"
  },
  {
    "source": "ཐམས་ཅད་མཁྱེན་པ་ཉག་གཅིག་ནི།།",
    "target": "ཐམས་ཅད་ མཁྱེན་པ་ ཉག་ གཅིག་ ནི ། །"
  },
  {
    "source": "ཁམས་གསུམ་འདི་དག་སེམས་ཙམ་སྟེ།།",
    "target": "ཁམས་ གསུམ་ འདི་ དག་ སེམས་ ཙམ་ སྟེ ། །"
  },
  {
    "source": "བདག་ལས་མ་ཡིན་གཞན་ལས་མིན།།",
    "target": "བདག་ ལས་ མ་ ཡིན་ གཞན་ ལས་ མིན ། །"
  },
  {
    "source": "གཉིས་ལས་མ་ཡིན་རྒྱུ་མེད་མིན།།",
    "target": "གཉིས་ ལས་ མ་ ཡིན་ རྒྱུ་ མེད་ མིན ། །"
  },
  {
    "source": "ཆོས་རྣམས་རྟེན་ཅིང་འབྲེལ་འབྱུང་སྟེ།།",
    "target": "ཆོས་ རྣམས་ རྟེན་ ཅིང་ འབྲེལ་ འབྱུང་ སྟེ ། །"
  },
  {
    "source": "དེ་ཉིད་རང་གི་ངོ་བོས་སྟོང་།།",
    "target": "དེ་ ཉིད་ རང་ གི་ ངོ་བོ ས་ སྟོང་ ། །"
  },
  {
    "source": "གཅིག་དང་ཐ་དད་རྣམ་བྲལ་བ།།",
    "target": "གཅིག་ དང་ ཐ་དད་ རྣམ་ བྲལ་བ ། །"
  },
  {
    "source": "རྫུན་དང་བདེན་པ་རྣམ་སྤངས་ཤིང་།།",
    "target": "རྫུན་ དང་ བདེན་པ་ རྣམ་ སྤངས་ ཤིང་ ། །"
  },
  {
    "source": "སྒྱུ་མ་ཆུ་ཟླ་ལ་སོགས་ལྟར།།",
    "target": "སྒྱུ་མ་ ཆུ་ ཟླ་ ལ་ སོགས་ ལྟ ར ། །"
  },
  {
    "source": "མཁྱེན་ནས་སེམས་ཅན་རྣམས་ལ་གསུངས།།",
    "target": "མཁྱེན་ ནས་ སེམས་ཅན་ རྣམས་ ལ་ གསུངས ། །"
  },
  {
    "source": "དེ་ལྟར་འཁྲུལ་དང་མ་འཁྲུལ་པའི།།",
    "target": "དེ་ ལྟ ར་ འཁྲུལ་ དང་ མ་ འཁྲུལ་ པ འི ། །"
  },
  {
    "source": "རྩ་བ་གང་ནས་བྱུང་ཡིན་ཞེས།།",
    "target": "རྩ་བ་ གང་ ནས་ བྱུང་ ཡིན་ ཞེས ། །"
  },
  {
    "source": "མེ་ལོང་ལས་ནི་རང་གཟུགས་དང་།།",
    "target": "མེ་ལོང་ ལས་ ནི་ རང་ གཟུགས་ དང་ ། །"
  },
  {
    "source": "དུ་བ་ལས་ནི་མེ་བཞིན་དུ།།",
    "target": "དུ་བ་ ལས་ ནི་ མེ་ བཞིན་ དུ ། །"
  },
  {
    "source": "རྟེན་ཅིང་འབྲེལ་འབྱུང་ཆོས་བསྟན་ནས།།",
    "target": "རྟེན་ ཅིང་ འབྲེལ་ འབྱུང་ ཆོས་ བསྟན་ ནས ། །"
  },
  {
    "source": "རྟོག་པ་འདིར་ནི་གསལ་བརྗོད་བྱ།།",
    "target": "རྟོག་པ་ འདི ར་ ནི་ གསལ་ བརྗོད་ བྱ ། །"
  },
  {
    "source": "སྒོ་ལྔའི་རྣམ་པར་ཤེས་པ་ནི།།",
    "target": "སྒོ་ ལྔ འི་ རྣམ་པ ར་ ཤེས་པ་ ནི ། །"
  },
  {
    "source": "གཟུགས་སྒྲ་དྲི་རོ་རེག་བྱ་ལ།།",
    "target": "གཟུགས་ སྒྲ་ དྲི་རོ་ རེག་བྱ་ ལ ། །"
  },
  {
    "source": "བླང་དོར་བྱས་པས་ཉོན་མོངས་བསྐྱེད།།",
    "target": "བླང་དོར་ བྱས་པ ས་ ཉོན་མོངས་ བསྐྱེད ། །"
  },
  {
    "source": "ཡུལ་འདི་དག་ནི་གང་ཡིན་ཞེས།།",
    "target": "ཡུལ་ འདི་ དག་ ནི་ གང་ ཡིན་ ཞེས ། །"
  },
  {
    "source": "ཤེས་རབ་ལྡན་པས་ལེགས་བརྟགས་ན།།",
    "target": "ཤེས་རབ་ ལྡན་པ ས་ ལེགས་ བརྟགས་ ན ། །"
  },
  {
    "source": "རྣམ་རིག་ཤེས་པ་ལས་གཞན་པའི།།",
    "target": "རྣམ་རིག་ ཤེས་པ་ ལས་ གཞན་ པ འི ། །"
  },
  {
    "source": "རྡུལ་སོགས་ཕྱི་རོལ་གྲུབ་པ་མེད།།",
    "target": "རྡུལ་ སོགས་ ཕྱི་རོལ་ གྲུབ་པ་ མེད ། །"
  },
  {
    "source": "གང་ཚེ་ཡུལ་གྱི་རྫས་འདི་དག།",
    "target": "གང་ ཚེ་ ཡུལ་ གྱི་ རྫས་ འདི་ དག །"
  },
  {
    "source": "ཤེས་ལས་གཞན་ན་བདག་གཅིག་མིན།།",
    "target": "ཤེས་ ལས་ གཞན་ ན་ བདག་ གཅིག་ མིན ། །"
  },
  {
    "source": "བསྟན་མེད་ཐོགས་པ་མེད་པ་ཡི།།",
    "target": "བསྟན་མེད་ ཐོགས་པ་ མེད་པ་ ཡི ། །"
  },
  {
    "source": "རིག་ལས་བེམ་པོའི་རྫས་མི་སྐྱེ།།",
    "target": "རིག་ ལ ས་ བེམ་པོ འི་ རྫས་ མི་ སྐྱེ ། །"
  },
  {
    "source": "དེ་ཕྱིར་དེ་བྱུང་འབྲེལ་པ་མེད།།",
    "target": "དེ་ ཕྱི ར་ དེ་ བྱུང་ འབྲེལ་པ་ མེད ། །"
  },
  {
    "source": "དེ་འདོད་ཤེས་ལས་ཡུལ་རྣམས་ནི།།",
    "target": "དེ་ འདོད་ ཤེས་ ལས་ ཡུལ་ རྣམས་ ནི ། །"
  },
  {
    "source": "སྣང་བར་མི་རིག་འབྲེལ་མེད་ཕྱིར།།",
    "target": "སྣང་བ ར་ མི་ རིག་ འབྲེལ་ མེད་ ཕྱི ར ། །"
  },
  {
    "source": "དེ་ཕྱིར་ཅི་ལྟར་སྣང་བ་འདི།།",
    "target": "དེ་ ཕྱི ར་ ཅི་ ལྟ ར་ སྣང་བ་ འདི ། །"
  },
  {
    "source": "ཤེས་ལས་གཞན་པའི་ཡུལ་མེད་དེ།།",
    "target": "ཤེས་ ལས་ གཞན་པ འི་ ཡུལ་ མེད་ དེ ། །"
  },
  {
    "source": "དེ་བྱུང་རང་རིག་ཉམས་མྱོང་བཞིན།།",
    "target": "དེ་ བྱུང་ རང་ རིག་ ཉམས་ མྱོང་ བཞིན ། །"
  },
  {
    "source": "ཆ་མེད་རྡུལ་དང་ཕྱ་ལེ་བ།།",
    "target": "ཆ་ མེད་ རྡུལ་ དང་ ཕྱ་ལེ་བ ། །"
  },
  {
    "source": "སྣང་བ་སེམས་ཏེ་དེ་ཡི་དོན།།",
    "target": "སྣང་བ་ སེམས་ ཏེ་ དེ་ ཡི་ དོན ། །"
  },
  {
    "source": "ཕྱི་རོལ་གཞན་དུ་གྲུབ་མེད་ཕྱིར།།",
    "target": "ཕྱི་རོལ་ གཞན་ དུ་ གྲུབ་ མེད་ ཕྱི ར ། །"
  },
  {
    "source": "ཚངས་སོགས་བྱེད་པོ་མིན་པར་རྟོགས།།",
    "target": "ཚངས་ སོགས་ བྱེད་པོ་ མིན་པ ར་ རྟོགས ། །"
  },
  {
    "source": "ཡིད་དང་ཆོས་ཀྱི་འབྲེལ་པ་ཡང་།།",
    "target": "ཡིད་ དང་ ཆོས་ ཀྱི་ འབྲེལ་པ་ ཡང་ ། །"
  },
  {
    "source": "རྨི་ལམ་ཉམས་སུ་མྱོང་བ་བཞིན།།",
    "target": "རྨི་ལམ་ ཉམས་ སུ་ མྱོང་བ་ བཞིན ། །"
  },
  {
    "source": "དེ་ཉིད་དེ་ལ་དམིགས་པ་ལ།།",
    "target": "དེ་ ཉིད་ དེ་ ལ་ དམིགས་པ་ ལ ། །"
  },
  {
    "source": "ཞེན་པར་ཟད་ཀྱི་དངོས་བདེན་མེད།།",
    "target": "ཞེན་པ ར་ ཟད་ ཀྱི་ དངོས་བདེན་ མེད ། །"
  },
  {
    "source": "དེ་ལྟར་ཚོགས་དྲུག་ཤེས་པ་འདི།།",
    "target": "དེ་ ལྟ ར་ ཚོགས་ དྲུག་ ཤེས་པ་ འདི ། །"
  },
  {
    "source": "དོན་དང་སེམས་ཅན་སྣང་བ་དང་།།",
    "target": "དོན་ དང་ སེམས་ཅན་ སྣང་བ་ དང་ ། །"
  },
  {
    "source": "བདག་འཛིན་དང་ནི་རྣམ་རིག་དང་།།",
    "target": "བདག་ འཛིན་ དང་ ནི་ རྣམ་ རིག་ དང་ ། །"
  },
  {
    "source": "སྣང་བའི་རྣམ་པ་གང་བྱུང་བ།།",
    "target": "སྣང་བ འི་ རྣམ་པ་ གང་ བྱུང་བ ། །"
  },
  {
    "source": "འདི་ཅི་གཞན་གྱིས་བྱས་མིན་ན།།",
    "target": "འདི་ ཅི་ གཞན་ གྱིས་ བྱས་ མིན་ ན ། །"
  },
  {
    "source": "བདག་གིས་བྱེད་པ་འགྱུར་མ་ཡིན།།",
    "target": "བདག་ གིས་ བྱེད་པ་ འགྱུར་ མ་ ཡིན ། །"
  },
  {
    "source": "གཉིས་ཀྱིས་མ་བསྐྱེད་གཉིས་མེད་མིན།།",
    "target": "གཉིས་ ཀྱིས་ མ་ བསྐྱེད་ གཉིས་ མེད་ མིན ། །"
  },
  {
    "source": "དེ་ཕྱིར་རྒྱལ་བས་གསུངས་པ་ལྟར།།",
    "target": "དེ་ ཕྱི ར་ རྒྱལ་བ ས་ གསུངས་པ་ ལྟ ར ། །"
  },
  {
    "source": "འཁོར་འདས་ཐམས་ཅད་སེམས་ཙམ་སྟེ།།",
    "target": "འཁོར་འདས་ ཐམས་ཅད་ སེམས་ ཙམ་ སྟེ ། །"
  },
  {
    "source": "འདི་ཡི་རྒྱུ་རྐྱེན་རྟེན་འབྲེལ་ནི།།",
    "target": "འདི་ ཡི་ རྒྱུ་རྐྱེན་ རྟེན་འབྲེལ་ ནི ། །"
  },
  {
    "source": "ཚོགས་དྲུག་ཡིད་དང་ཀུན་གཞི་ཞེས།།",
    "target": "ཚོགས་ དྲུག་ ཡིད་ དང་ ཀུན་གཞི་ ཞེས ། །"
  },
  {
    "source": "གསུངས་ཏེ་ཚོགས་དྲུག་ཤེས་པ་ནི།།",
    "target": "གསུངས་ ཏེ་ ཚོགས་ དྲུག་ ཤེས་པ་ ནི ། །"
  },
  {
    "source": "དམིགས་རྐྱེན་ལ་ལྟོས་དེ་དག་ཀྱང་།།",
    "target": "དམིགས་རྐྱེན་ ལ་ ལྟོས་ དེ་ དག་ ཀྱང་ ། །"
  },
  {
    "source": "གཟུགས་སོགས་ཡུལ་ནི་དྲུག་པོ་ཡིན།།",
    "target": "གཟུགས་ སོགས་ ཡུལ་ ནི་ དྲུག་པོ་ ཡིན ། །"
  },
  {
    "source": "བདག་རྐྱེན་དབང་པོ་དྲུག་པོ་སྟེ།།",
    "target": "བདག་རྐྱེན་ དབང་པོ་ དྲུག་པོ་ སྟེ ། །"
  },
  {
    "source": "དེ་ཡང་གཟུགས་ཅན་དྭང་པའོ།།",
    "target": "དེ་ ཡང་ གཟུགས་ཅན་ དྭང་པ འོ ། །"
  },
  {
    "source": "གཉི་ག་སེམས་ལས་བྱུང་བ་ཡིན།།",
    "target": "གཉི་ ག་ སེམས་ ལས་ བྱུང་བ་ ཡིན ། །"
  },
  {
    "source": "ཡུལ་དང་དབང་པོར་རབ་སྣང་བ།།",
    "target": "ཡུལ་ དང་ དབང་པོ ར་ རབ་ སྣང་བ ། །"
  },
  {
    "source": "ཐོག་མེད་ཁམས་ལ་བརྟེན་པ་ཡིན།།",
    "target": "ཐོག་མེད་ ཁམས་ ལ་ བརྟེན་པ་ ཡིན ། །"
  },
  {
    "source": "དོན་མཐོང་རྣམ་པར་ཤེས་ཡིན་ཀྱང་།།",
    "target": "དོན་ མཐོང་ རྣམ་པ ར་ ཤེས་ ཡིན་ ཀྱང་ ། །"
  },
  {
    "source": "ཁྱད་པར་སེམས་བྱུང་འདུ་བྱེད་ནི།།",
    "target": "ཁྱད་པ ར་ སེམས་ བྱུང་ འདུ་བྱེད་ ནི ། །"
  },
  {
    "source": "ཡིད་ཀྱི་རྣམ་ཤེས་ལ་བརྟེན་ཏེ།།",
    "target": "ཡིད་ ཀྱི་ རྣམ་ཤེས་ ལ་ བརྟེན་ ཏེ ། །"
  },
  {
    "source": "དེ་མ་ཐག་དང་ཉོན་ཡིད་གཉིས།།",
    "target": "དེ་ མ་ ཐག་ དང་ ཉོན་ཡིད་ གཉིས ། །"
  },
  {
    "source": "དྲུག་པོ་སྐྱེ་དང་འགག་པ་ཡི།།",
    "target": "དྲུག་པོ་ སྐྱེ་ དང་ འགག་པ་ ཡི ། །"
  },
  {
    "source": "རྐྱེན་ཕྱིར་དེ་མ་ཐག་པ་ཡིན།།",
    "target": "རྐྱེན་ ཕྱི ར་ དེ་ མ་ ཐག་པ་ ཡིན ། །"
  },
  {
    "source": "ཚོགས་དྲུག་སྐད་ཅིག་སྐྱེ་འགག་གི",
    "target": "ཚོགས་ དྲུག་ སྐད་ ཅིག་ སྐྱེ་འགག་ གི"
  },
  {
    "source": "།",
    "target": "།"
  },
  {
    "source": "གྲངས་བཞིན་དེ་དང་འབྲེལ་བ་ཡིན།།",
    "target": "གྲངས་ བཞིན་ དེ་ དང་ འབྲེལ་བ་ ཡིན ། །"
  },
  {
    "source": "རྣལ་འབྱོར་ལྡན་པའི་ཡིད་དང་ནི།།",
    "target": "རྣལ་འབྱོར་ ལྡན་པ འི་ ཡིད་ དང་ ནི ། །"
  },
  {
    "source": "རྒྱལ་བའི་བཀའ་ལས་འདི་ཤེས་འགྱུར།།",
    "target": "རྒྱལ་བ འི་ བཀའ་ ལས་ འདི་ ཤེས་ འགྱུར ། །"
  },
  {
    "source": "འདི་ཡི་ཆ་ཤས་སེམས་ཉིད་ལ།།",
    "target": "འདི་ ཡི་ ཆ་ ཤ ས་ སེམས་ ཉིད་ ལ ། །"
  },
  {
    "source": "ངར་སེམས་ང་རྒྱལ་འཛིན་པ་དང་།།",
    "target": "ངར་ སེམས་ ང་ རྒྱལ་ འཛིན་པ་ དང་ ། །"
  },
  {
    "source": "ང་ལ་ཆགས་ཤིང་མ་རིག་བཅས།།",
    "target": "ང་ ལ་ ཆགས་ ཤིང་ མ་ རིག་ བཅས ། །"
  },
  {
    "source": "འཇིག་ཚོགས་ཐམས་ཅད་བསྐྱེད་པའི་ཕྱིར།།",
    "target": "འཇིག་ཚོགས་ ཐམས་ཅད་ བསྐྱེད་པ འི་ ཕྱི ར ། །"
  },
  {
    "source": "ཉོན་མོངས་ཅན་གྱི་ཡིད་ཅེས་བྱ།།",
    "target": "ཉོན་མོངས་ཅན་ གྱི་ ཡིད་ ཅེས་ བྱ ། །"
  },
  {
    "source": "དྲུག་པོ་འགག་མ་ཐག་ཡིད་ནི།།",
    "target": "དྲུག་པོ་ འགག་ མ་ ཐག་ ཡིད་ ནི ། །"
  },
  {
    "source": "རྣམ་ཤེས་སྐྱེ་བའི་གནས་ཡིན་ཏེ།།",
    "target": "རྣམ་ཤེས་ སྐྱེ་བ འི་ གནས་ ཡིན་ ཏེ ། །"
  },
  {
    "source": "ཉོན་ཡིད་ཉོན་མོངས་གནས་སུ་འགྱུར།།",
    "target": "ཉོན་ ཡིད་ ཉོན་མོངས་ གནས་ སུ་ འགྱུར ། །"
  },
  {
    "source": "བསྐྱེད་དང་སྒྲིབ་པའི་ནུས་པར་ལྡན།།",
    "target": "བསྐྱེད་ དང་ སྒྲིབ་པ འི་ ནུས་པ ར་ ལྡན ། །"
  },
  {
    "source": "དེ་ཕྱིར་ཡིད་དེ་རྣམ་པ་གཉིས།།",
    "target": "དེ་ ཕྱི ར་ ཡིད་ དེ་ རྣམ་པ་ གཉིས ། །"
  },
  {
    "source": "ཁྱད་པར་བློ་གྲོས་ལྡན་རྣམས་ལ།།",
    "target": "ཁྱད་པ ར་ བློ་གྲོས་ ལྡན་ རྣམས་ ལ ། །"
  },
  {
    "source": "ཀུན་གཞིའི་རྣམ་པར་ཤེས་གསུངས་ཏེ།།",
    "target": "ཀུན་གཞི འི་ རྣམ་པ ར་ ཤེས་ གསུངས་ ཏེ ། །"
  },
  {
    "source": "འདི་ནི་རྟེན་དང་གནས་དང་ནི།།",
    "target": "འདི་ ནི་ རྟེན་ དང་ གནས་ དང་ ནི ། །"
  },
  {
    "source": "ལེན་པའི་རྣམ་པར་ཤེས་ཀྱང་གསུངས།།",
    "target": "ལེན་པ འི་ རྣམ་པ ར་ ཤེས་ ཀྱང་ གསུངས ། །"
  },
  {
    "source": "ཚོགས་བདུན་གྱིས་བསྐྱེད་ལས་རྣམས་ཀུན།།",
    "target": "ཚོགས་ བདུན་ གྱིས་ བསྐྱེད་ ལས་ རྣམས་ ཀུན ། །"
  },
  {
    "source": "མ་འདྲེས་ལུང་དུ་མ་བསྟན་པར།།",
    "target": "མ་ འདྲེས་ ལུང་ དུ་མ་ བསྟན་པ ར ། །"
  },
  {
    "source": "བསགས་པས་རྣམ་པར་སྨིན་ཅེས་བྱ།།",
    "target": "བསགས་པ ས་ རྣམ་པ ར་ སྨིན་ ཅེས་ བྱ ། །"
  },
  {
    "source": "ཆར་ཆུ་རྒྱ་མཚོ་ཇི་བཞིན་ནོ།།",
    "target": "ཆར་ཆུ་ རྒྱ་མཚོ་ ཇི་ བཞིན་ ནོ ། །"
  },
  {
    "source": "ཐམས་ཅད་བསྐྱེད་པར་བྱེད་པས་ན།།",
    "target": "ཐམས་ཅད་ བསྐྱེད་པ ར་ བྱེད་པ ས་ ན ། །"
  },
  {
    "source": "ས་བོན་ཀུན་ལྡང་ཀུན་གཞི་སྟེ།།",
    "target": "ས་བོན་ ཀུན་ ལྡང་ ཀུན་གཞི་ སྟེ ། །"
  },
  {
    "source": "རྒྱུ་ཡི་རྐྱེན་ཞེས་བརྗོད་པ་ཡི།།",
    "target": "རྒྱུ་ ཡི་ རྐྱེན་ ཞེས་ བརྗོད་པ་ ཡི ། །"
  },
  {
    "source": "ཚོགས་བདུན་ལོག་ན་དེ་ལྡོག་ཕྱིར།།",
    "target": "ཚོགས་ བདུན་ ལོག་ ན་ དེ་ ལྡོག་ ཕྱི ར ། །"
  },
  {
    "source": "རྐྱེན་གྱི་རྣམ་ཤེས་ཞེས་ཀྱང་བྱ།།",
    "target": "རྐྱེན་ གྱི་ རྣམ་ཤེས་ ཞེས་ ཀྱང་ བྱ ། །"
  },
  {
    "source": "ཕྱི་དང་ནང་གི་བདག་ཉིད་ན།།",
    "target": "ཕྱི་ དང་ ནང་ གི་ བདག་ ཉིད་ ན ། །"
  },
  {
    "source": "ཀུན་གཞིའི་རྣམ་ཤེས་འདི་ཉིད་ནི།།",
    "target": "ཀུན་གཞི འི་ རྣམ་ཤེས་ འདི་ ཉིད་ ནི ། །"
  },
  {
    "source": "སྤང་བྱ་ཀུན་གྱི་རྩ་བ་སྟེ།།",
    "target": "སྤང་བྱ་ ཀུན་ གྱི་ རྩ་བ་ སྟེ ། །"
  },
  {
    "source": "རྡོ་རྗེ་ལྟ་བུའི་ཏིང་འཛིན་གྱིས།།",
    "target": "རྡོ་རྗེ་ ལྟ་བུ འི་ ཏིང་འཛིན་ གྱིས ། །"
  },
  {
    "source": "བཅོམ་པར་བྱ་བར་གསུངས་པ་ཡིན།།",
    "target": "བཅོམ་པ ར་ བྱ་བ ར་ གསུངས་པ་ ཡིན ། །"
  },
  {
    "source": "གང་ཚེ་སྒྲིབ་བཅས་ཀུན་གཞི་ལོག།",
    "target": "གང་ ཚེ་ སྒྲིབ་ བཅས་ ཀུན་ གཞི་ ལོག །"
  },
  {
    "source": "དེ་ཚེ་མེ་ལོང་ཡེ་ཤེས་ཏེ།།",
    "target": "དེ་ ཚེ་ མེ་ལོང་ ཡེ་ཤེས་ ཏེ ། །"
  },
  {
    "source": "ཡེ་ཤེས་ཀུན་སྣང་ང་ཡིར་མེད།།",
    "target": "ཡེ་ཤེས་ ཀུན་ སྣང་ ང་ ཡིར་ མེད ། །"
  },
  {
    "source": "ཡོངས་སུ་མ་ཆད་རྟག་ཏུ་ལྡན།།",
    "target": "ཡོངས་ སུ་ མ་ ཆད་ རྟག་ ཏུ་ ལྡན ། །"
  },
  {
    "source": "ཤེས་བྱ་རྟོགས་ཤིང་དེར་ཕྱོགས་མིན།།",
    "target": "ཤེས་བྱ་ རྟོགས་ ཤིང་ དེ ར་ ཕྱོགས་ མིན ། །"
  },
  {
    "source": "ཡེ་ཤེས་ཀུན་གྱི་རྒྱུ་མཚན་ཕྱིར།།",
    "target": "ཡེ་ཤེས་ ཀུན་ གྱི་ རྒྱུ་མཚན་ ཕྱི ར ། །"
  },
  {
    "source": "ཆོས་ཀྱི་སྐུ་ཞེས་བརྗོད་པ་ཡིན།།",
    "target": "ཆོས་ ཀྱི་ སྐུ་ ཞེས་ བརྗོད་པ་ ཡིན ། །"
  },
  {
    "source": "ཉོན་མོངས་ཅན་གྱི་ཡིད་དེ་ནི།།",
    "target": "ཉོན་མོངས་ཅན་ གྱི་ ཡིད་ དེ་ ནི ། །"
  },
  {
    "source": "དཔའ་བར་འགྲོ་བས་རབ་བཅོམ་ནས།།",
    "target": "དཔའ་བ ར་ འགྲོ་བ ས་ རབ་ བཅོམ་ ནས ། །"
  },
  {
    "source": "མཐོང་བསྒོམ་ཉོན་མོངས་རབ་སྤངས་ནས།།",
    "target": "མཐོང་ བསྒོམ་ ཉོན་མོངས་ རབ་ སྤངས་ ནས ། །"
  },
  {
    "source": "ཉོན་མོངས་མེད་ཅིང་སྲིད་ཞི་མེད།།",
    "target": "ཉོན་མོངས་ མེད་ ཅིང་ སྲིད་ ཞི་ མེད ། །"
  },
  {
    "source": "མཉམ་ཉིད་ཡེ་ཤེས་ཞེས་སུ་བརྗོད།།",
    "target": "མཉམ་ཉིད་ཡེ་ཤེས་ ཞེས་ སུ་ བརྗོད ། །"
  },
  {
    "source": "དེ་མ་ཐག་པའི་ཡིད་དེ་ནི།།",
    "target": "དེ་ མ་ ཐག་པ འི་ ཡིད་ དེ་ ནི ། །"
  },
  {
    "source": "དྲུག་པོ་འཛིན་པས་འཛིན་པ་སྟེ།།",
    "target": "དྲུག་པོ་ འཛིན་པ ས་ འཛིན་པ་ སྟེ ། །"
  },
  {
    "source": "རྣམ་པར་རྟོག་བྱེད་རྣམ་རྟོག་ཡིན།།",
    "target": "རྣམ་པ ར་ རྟོག་ བྱེད་ རྣམ་རྟོག་ ཡིན ། །"
  },
  {
    "source": "དེ་ན་ཡང་དག་ཤེས་རབ་དང་།།",
    "target": "དེ་ ན་ ཡང་ དག་ ཤེས་རབ་ དང་ ། །"
  },
  {
    "source": "སྒྱུ་མ་ལྟ་བུའི་ཏིང་འཛིན་གྱིས།།",
    "target": "སྒྱུ་མ་ ལྟ་བུ འི་ ཏིང་འཛིན་ གྱིས ། །"
  },
  {
    "source": "བཅོམ་པས་བཟོད་པ་ཆེ་ཐོབ་ཚེ།།",
    "target": "བཅོམ་པ ས་ བཟོད་པ་ ཆེ་ ཐོབ་ ཚེ ། །"
  },
  {
    "source": "དོན་བཅས་འཛིན་པ་གནས་གྱུར་པས།།",
    "target": "དོན་ བཅས་ འཛིན་པ་ གནས་ གྱུར་པ ས ། །"
  },
  {
    "source": "ཞིང་ནི་དག་པ་སྟོན་པ་དང་།།",
    "target": "ཞིང་ ནི་ དག་པ་ སྟོན་པ་ དང་ ། །"
  },
  {
    "source": "དུས་རྣམས་ཀུན་ཏུ་ཡེ་ཤེས་དང་།།",
    "target": "དུས་ རྣམས་ ཀུན་ ཏུ་ ཡེ་ཤེས་ དང་ ། །"
  },
  {
    "source": "ལས་རྣམས་ཀུན་ཏུ་ཐོགས་མེད་པའི།།",
    "target": "ལས་ རྣམས་ ཀུན་ ཏུ་ ཐོགས་ མེད་ པ འི ། །"
  },
  {
    "source": "རྣམ་རྟོག་གནས་ཡོངས་གྱུར་པ་ནི།།",
    "target": "རྣམ་རྟོག་ གནས་ ཡོངས་ གྱུར་པ་ ནི ། །"
  },
  {
    "source": "སོ་སོར་རྟོག་པའི་ཡེ་ཤེས་ཏེ།།",
    "target": "སོ་སོ ར་ རྟོག་པ འི་ ཡེ་ཤེས་ ཏེ ། །"
  },
  {
    "source": "དེ་ལྟར་ཡེ་ཤེས་གཉིས་པོ་འདི།།",
    "target": "དེ་ ལྟ ར་ ཡེ་ཤེས་ གཉིས་ པོ་ འདི ། །"
  },
  {
    "source": "བསྒོམ་པ་དག་པས་སྲིད་ཞི་ལ།།",
    "target": "བསྒོམ་པ་ དག་པ ས་ སྲིད་ ཞི་ ལ ། །"
  },
  {
    "source": "མི་གནས་ཞི་དང་བྱམས་པ་དང་།།",
    "target": "མི་གནས་ ཞི་ དང་ བྱམས་པ་ དང་ ། །"
  },
  {
    "source": "ཐུགས་རྗེར་ལྡན་ཞིང་འཁོར་རྣམས་ལ།།",
    "target": "ཐུགས་རྗེ ར་ ལྡན་ ཞིང་ འཁོར་ རྣམས་ ལ ། །"
  },
  {
    "source": "སྣ་ཚོགས་སྐུ་དང་གསུང་སྟོན་མཛད།།",
    "target": "སྣ་ཚོགས་ སྐུ་ དང་ གསུང་ སྟོན་ མཛད ། །"
  },
  {
    "source": "ཆོས་ཆེན་དབྱིངས་ཀྱི་དཀྱིལ་འཁོར་འབྱུང་།།",
    "target": "ཆོས་ ཆེན་ དབྱིངས་ ཀྱི་ དཀྱིལ་འཁོར་ འབྱུང་ ། །"
  },
  {
    "source": "ཏིང་འཛིན་གཟུངས་རྣམ་ཀུན་གྱི་གཏེར།།",
    "target": "ཏིང་འཛིན་ གཟུངས་ རྣམ་ ཀུན་ གྱི་ གཏེར ། །"
  },
  {
    "source": "ལོངས་སྤྱོད་རྫོགས་སྐུ་ཞེས་སུ་བརྗོད།།",
    "target": "ལོངས་སྤྱོད་ རྫོགས་ སྐུ་ ཞེས་ སུ་ བརྗོད ། །"
  },
  {
    "source": "སྒོ་ལྔ་ཡིད་ཀྱི་ཆ་གཅིག་ནི།།",
    "target": "སྒོ་ ལྔ་ ཡིད་ ཀྱི་ ཆ་ གཅིག་ ནི ། །"
  },
  {
    "source": "ཡང་དག་ཀུན་རྟོག་ལས་སྐྱེས་པ།།",
    "target": "ཡང་དག་ ཀུན་རྟོག་ ལས་ སྐྱེས་པ ། །"
  },
  {
    "source": "བདེན་བཞིའི་ཚུལ་གྱི་རྣམ་པ་ཅན།།",
    "target": "བདེན་ བཞི འི་ ཚུལ་ གྱི་ རྣམ་པ་ ཅན ། །"
  },
  {
    "source": "ཤེས་བཟོད་ལ་སོགས་བཅུ་དྲུག་གིས།།",
    "target": "ཤེས་ བཟོད་ ལ་ སོགས་ བཅུ་ དྲུག་ གིས ། །"
  },
  {
    "source": "དོན་མཐོང་བདེན་པར་རྟོགས་པ་ལས།།",
    "target": "དོན་ མཐོང་ བདེན་པ ར་ རྟོགས་པ་ ལས ། །"
  },
  {
    "source": "དབང་པོ་ལྔ་རྣམས་གནས་གྱུར་ནི།།",
    "target": "དབང་པོ་ ལྔ་ རྣམས་ གནས་ གྱུར་ ནི ། །"
  },
  {
    "source": "དོན་ཀུན་འཇུག་དང་ཐམས་ཅད་ཀྱི།།",
    "target": "དོན་ ཀུན་ འཇུག་ དང་ ཐམས་ཅད་ ཀྱི ། །"
  },
  {
    "source": "ཡོན་ཏན་བརྒྱ་ཕྲག་བཅུ་གཉིས་ལ།།",
    "target": "ཡོན་ཏན་ བརྒྱ་ ཕྲག་ བཅུ་ གཉིས་ ལ ། །"
  },
  {
    "source": "དབང་འབྱོར་དེ་ཉིད་མཐར་ཕྱིན་པས།།",
    "target": "དབང་ འབྱོར་ དེ་ ཉིད་ མཐ ར་ ཕྱིན་པ ས ། །"
  },
  {
    "source": "བྱ་བ་གྲུབ་པའི་ཡེ་ཤེས་ཏེ།།",
    "target": "བྱ་བ་ གྲུབ་པ འི་ ཡེ་ཤེས་ ཏེ ། །"
  },
  {
    "source": "ཁམས་རྣམས་ཀུན་ཏུ་སྣ་ཚོགས་པའི།།",
    "target": "ཁམས་ རྣམས་ ཀུན་ ཏུ་ སྣ་ཚོགས་ པ འི ། །"
  },
  {
    "source": "དཔག་མེད་བསམ་ཡས་སྤྲུལ་པ་ཡིས།།",
    "target": "དཔག་མེད་ བསམ་ཡས་ སྤྲུལ་པ་ ཡིས ། །"
  },
  {
    "source": "སེམས་ཅན་ཀུན་དོན་བསྒྲུབ་པའོ།།",
    "target": "སེམས་ཅན་ ཀུན་ དོན་ བསྒྲུབ་པ འོ ། །"
  },
  {
    "source": "འདི་ནི་སྤྲུལ་པའི་སྐུ་ཆེན་པོ།།",
    "target": "འདི་ ནི་ སྤྲུལ་པ འི་ སྐུ་ཆེན་པོ ། །"
  },
  {
    "source": "སེམས་ཡིད་རྣམ་ཤེས་གནས་གྱུར་པའི།།",
    "target": "སེམས་ ཡིད་ རྣམ་ཤེས་ གནས་ གྱུར་ པ འི ། །"
  },
  {
    "source": "སྐུ་གསུམ་མཛད་པར་བཅས་པ་རྣམས།།",
    "target": "སྐུ་ གསུམ་ མཛད་པ ར་ བཅས་པ་ རྣམས ། །"
  },
  {
    "source": "ཆོས་དབྱིངས་སྤྲོས་བྲལ་དཀྱིལ་འཁོར་དུ།།",
    "target": "ཆོས་དབྱིངས་ སྤྲོས་བྲལ་ དཀྱིལ་འཁོར་ དུ ། །"
  },
  {
    "source": "རྫོགས་པ་འཁོར་འདས་ཐོག་མེད་ཀུན།།",
    "target": "རྫོགས་པ་ འཁོར་འདས་ ཐོག་མེད་ ཀུན ། །"
  },
  {
    "source": "གཅིག་དང་ཐ་དད་བྲལ་བ་རུ།།",
    "target": "གཅིག་ དང་ ཐ་དད་ བྲལ་བ་ རུ ། །"
  },
  {
    "source": "བཞུགས་པ་ངོ་བོ་ཉིད་སྐུར་བཞེད།།",
    "target": "བཞུགས་པ་ ངོ་བོ་ཉིད་ སྐུ ར་ བཞེད ། །"
  },
  {
    "source": "རྒྱལ་བས་གཞུང་གཞན་ཁ་ཅིག་ཏུ།།",
    "target": "རྒྱལ་བ ས་ གཞུང་ གཞན་ ཁ་ ཅིག་ ཏུ ། །"
  },
  {
    "source": "འདི་ལ་ཆོས་ཀྱི་སྐུ་ཞེས་བསྟན།།",
    "target": "འདི་ ལ་ ཆོས་ ཀྱི་ སྐུ་ ཞེས་ བསྟན ། །"
  },
  {
    "source": "དེ་ཚེ་མེ་ལོང་ཡེ་ཤེས་སྐུ།།",
    "target": "དེ་ ཚེ་ མེ་ལོང་ ཡེ་ཤེས་ སྐུ ། །"
  },
  {
    "source": "གཞན་ནི་གཟུགས་སྐུ་གཉིས་ཞེས་བརྗོད།།",
    "target": "གཞན་ ནི་ གཟུགས་སྐུ་ གཉིས་ ཞེས་ བརྗོད ། །"
  },
  {
    "source": "ཡེ་ཤེས་ལྔ་དང་སྐུ་བཞི་ཡི།།",
    "target": "ཡེ་ཤེས་ ལྔ་ དང་ སྐུ་ བཞི་ ཡི ། །"
  },
  {
    "source": "རང་བཞིན་མངོན་གྱུར་སངས་རྒྱས་ཏེ།།",
    "target": "རང་བཞིན་ མངོན་གྱུར་ སངས་རྒྱས་ ཏེ ། །"
  },
  {
    "source": "སེམས་ཡིད་རྣམ་པར་ཤེས་པ་ཡི།།",
    "target": "སེམས་ ཡིད་ རྣམ་པ ར་ ཤེས་པ་ ཡི ། །"
  },
  {
    "source": "དྲི་མར་ལྡན་གང་ཀུན་གཞི་ཡིན།།",
    "target": "དྲི་མ ར་ ལྡན་ གང་ ཀུན་གཞི་ ཡིན ། །"
  },
  {
    "source": "དྲི་མེད་རྒྱལ་བའི་སྙིང་པོར་བརྗོད།།",
    "target": "དྲི་མེད་ རྒྱལ་བ འི་ སྙིང་པོ ར་ བརྗོད ། །"
  },
  {
    "source": "མ་དག་ཀུན་རྟོག་འཇོམས་བྱེད་པ།།",
    "target": "མ་ དག་ ཀུན་ རྟོག་ འཇོམས་ བྱེད་པ ། །"
  },
  {
    "source": "དག་པའི་ཀུན་རྟོག་ལས་སྐྱེས་པའི།།",
    "target": "དག་པ འི་ ཀུན་རྟོག་ ལས་ སྐྱེས་ པ འི ། །"
  },
  {
    "source": "འཕགས་པའི་ཤེས་རབ་དབང་པོ་ནི།།",
    "target": "འཕགས་པ འི་ ཤེས་རབ་ དབང་པོ་ ནི ། །"
  },
  {
    "source": "འཛིན་པ་ལམ་གྱི་བདེན་པར་གསུངས།།",
    "target": "འཛིན་པ་ ལམ་ གྱི་ བདེན་པ ར་ གསུངས ། །"
  },
  {
    "source": "དོན་དམ་ཚུལ་འདི་མ་རྟོགས་པས།།",
    "target": "དོན་དམ་ ཚུལ་ འདི་ མ་ རྟོགས་པ ས ། །"
  },
  {
    "source": "རྨོངས་རྣམས་འཁོར་བའི་རྒྱ་མཚོར་འཁྱམས།།",
    "target": "རྨོངས་ རྣམས་ འཁོར་བ འི་ རྒྱ་མཚོ ར་ འཁྱམས ། །"
  },
  {
    "source": "ཐེག་ཆེན་གྲུ་འདི་མ་རྟོགས་པས།།",
    "target": "ཐེག་ཆེན་ གྲུ་ འདི་ མ་ རྟོགས་པ ས ། །"
  },
  {
    "source": "གང་གིས་ཕ་རོལ་ཕྱིན་པར་འགྱུར།།",
    "target": "གང་ གིས་ ཕ་རོལ་ ཕྱིན་པ ར་ འགྱུར ། །"
  },
  {
    "source": "ཀུན་གྱིས་འདི་དོན་རྟོགས་པར་ཤོག",
    "target": "ཀུན་ གྱིས་ འདི་ དོན་ རྟོགས་པ ར་ ཤོག"
  },
  {
    "source": "།",
    "target": "།"
  },
  {
    "source": "རྣམ་ཤེས་ཡེ་ཤེས་འབྱེད་པའི་བསྟན་བཅོས།",
    "target": "རྣམ་ཤེས་ ཡེ་ཤེས་ འབྱེད་པ འི་ བསྟན་ བཅོས །"
  },
  {
    "source": "ཕག་ལོ་ཟླ་བ་བཅུ་པའི་ཚེས་གཅིག་ལ་རང་བྱུང་རྡོ་རྗེས་བདེ་ཆེན་སྟེང་གི་རི་ཁྲོད་དུ་སྦྱར་བའོ།།",
    "target": "ཕག་ལོ་ ཟླ་བ་ བཅུ་པ འི་ ཚེས་ གཅིག་ ལ་ རང་ བྱུང་ རྡོ་རྗེ ས་ བདེ་ཆེན་ སྟེང་ གི་ རི་ཁྲོད་ དུ་ སྦྱར་བ འོ ། །"
  },
  {
    "source": "།།",
    "target": "། །"
  }
]
