[
  {
    "source": "ཤ་བརྒྱ་ཟན་བརྒྱའི་ལག་ལེན་གསལ་བྱེད་བཞུགས་སོ།",
    "target": "ཤ་ བརྒྱ་ ཟན་ བརྒྱ འི་ ལག་ལེན་ གསལ་ བྱེད་ བཞུགས་ སོ །"
  },
  {
    "source": "༈ན་མོ་གུ་རུ་པདྨ་ཀ་རཱ་ཡ།",
    "target": "༈ ན་མོ་ གུ་རུ་ པདྨ་ཀ་ རཱ་ ཡ །"
  },
  {
    "source": "བན་བོན་བྱད་ཁ་མཐུ་གཏད་སོགས་དོན་ཆེན་པོ་དང་།",
    "target": "བན་བོན་ བྱད་ཁ་ མཐུ་གཏད་ སོགས་ དོན་ཆེན་པོ་ དང་ །"
  },
  {
    "source": "ལྷག་པར་མི་དང་རྟ་ཕྱུགས་ཀྱི་ནད་གདོན་གློ་བུར་བཟློག་པ་ལ་ཆེད་དུ་བསྔགས་པའི་ཤ་བརྒྱ་ཟན་བརྒྱའི་གླུད་གཏོང་ཚུལ་ནི།",
    "target": "ལྷག་པ ར་ མི་ དང་ རྟ་ ཕྱུགས་ ཀྱི་ ནད་ གདོན་ གློ་བུ ར་ བཟློག་པ་ ལ་ ཆེད་ དུ་ བསྔགས་པ འི་ ཤ་ བརྒྱ་ ཟན་ བརྒྱ འི་ གླུད་ གཏོང་ ཚུལ་ ནི །"
  },
  {
    "source": "པདྨ་དབང་ཆེན་ལྟ་བུའི་ཡི་དམ་གང་བྱེད་ཆོས་སྲུང་དང་བཅས་པའི་མཆོད་གཞིའི་མདུན་དུ།",
    "target": "པདྨ་ དབང་ ཆེན་ ལྟ་བུ འི་ ཡི་དམ་ གང་བྱེད་ ཆོས་ སྲུང་ དང་ བཅས་པ འི་ མཆོད་ གཞི འི་ མདུན་ དུ །"
  },
  {
    "source": "སྟེགས་ནག་པོའི་དབུས་སུ་བསྲུང་བྱ་མི་ཕྱུགས་གང་ཡིན་དང་མཐུན་པའི་འདྲ་གླུད་སྐྱེ་མཆེད་དོད་ཅིང་རྒྱན་དང་བཅས་པ།",
    "target": "སྟེགས་ ནག་པོ འི་ དབུས་ སུ་ བསྲུང་ བྱ་ མི་ ཕྱུགས་ གང་ ཡིན་ དང་ མཐུན་པ འི་ འདྲ་ གླུད་ སྐྱེ་མཆེད་ དོད་ ཅིང་ རྒྱན་ དང་ བཅས་པ །"
  },
  {
    "source": "བདུན་ནམ་ལྔའི་མཐའ་བསྐོར་དུ་ཡུལ་འབྲོག་གི་ཡོ་བྱད་དང་གཟུགས་འགྲོས་སྲིད་ཚད་འབྱོར་ཚད་ཀྱི་གཟུགས་དང་།",
    "target": "བདུན་ ནམ་ ལྔ འི་ མཐའ་ བསྐོར་ དུ་ ཡུལ་ འབྲོག་ གི་ ཡོ་བྱད་ དང་ གཟུགས་ འགྲོ ས་ སྲིད་ ཚད་ འབྱོར་ ཚད་ ཀྱི་ གཟུགས་ དང་ །"
  },
  {
    "source": "ལ་རྫས་ཀླུང་རྫས།",
    "target": "ལ་རྫས་ ཀླུང་ རྫས །"
  },
  {
    "source": "དར་ཟབ་སྣམ་རས་འབྲུ་ནག་རིན་ཆེན་ཟས་སྣ་སོགས་དངོས་སུ་འབྱོར་པ་རྣམས་དངོས་སུ་བཞག།",
    "target": "དར་ཟབ་ སྣམ་རས་ འབྲུ་ ནག་ རིན་ཆེན་ ཟས་སྣ་ སོགས་ དངོས་ སུ་ འབྱོར་པ་ རྣམས་ དངོས་ སུ་ བཞག །"
  },
  {
    "source": "རྟ་ཁལ་དྲེལ་ཁལ་སྤྲེའུ་གཡག་ཁལ་དུ་མ་བྱ།",
    "target": "རྟ་ ཁལ་ དྲེལ་ ཁལ་ སྤྲེའུ་ གཡག་ ཁལ་ དུ་མ་ བྱ །"
  },
  {
    "source": "དེ་དག་གི་ཕྱོགས་བཞིའི་ཤར་དུ་བག་ཟན་གྱི་སྤྲེའུ་དཀར་པོ་ཁལ་བཀལ་བ་ཀེང་རུས་ཀྱིས་འདེད་མི།",
    "target": "དེ་ དག་ གི་ ཕྱོགས་ བཞི འི་ ཤར་ དུ་ བག་ ཟན་ གྱི་ སྤྲེའུ་ དཀར་པོ་ ཁལ་ བཀལ་ བ་ ཀེང་རུས་ ཀྱིས་ འདེད་ མི །"
  },
  {
    "source": "ལྷོར་རྟ་དམར་ཁལ་བཀལ་བ་བཙུན་པ་ཞྭ་དམར་གྱོན་པས་འདེད་པ།",
    "target": "ལྷོ ར་ རྟ་ དམར་ ཁལ་ བཀལ་ བ་ བཙུན་པ་ ཞྭ་ དམར་ གྱོན་པ ས་ འདེད་པ །"
  },
  {
    "source": "ནུབ་ཏུ་དྲེལ་ནག་ཁལ་བཀལ་བ་བཙུན་པ་ཞྭ་སེར་གྱོན་པས་འདེད་པ།",
    "target": "ནུབ་ ཏུ་ དྲེལ་ ནག་ ཁལ་ བཀལ་བ་ བཙུན་པ་ ཞྭ་སེར་ གྱོན་པ ས་ འདེད་པ །"
  },
  {
    "source": "བྱང་དུ་མཛོ་རོག་ཁལ་བཀལ་བ་སྒྲུབ་པ་པོ་དོམ་ར་ཅན་གྱིས་འདེད་པ།",
    "target": "བྱང་ དུ་ མཛོ་ རོག་ ཁལ་ བཀལ་ བ་ སྒྲུབ་པ་པོ་ དོམ་ར་ ཅན་ གྱིས་ འདེད་པ །"
  },
  {
    "source": "བཞི་ཀའང་རྒྱབ་ཏུ་འབོག་ཁུར་བ།",
    "target": "བཞི་ ཀ འང་ རྒྱབ་ ཏུ་ འབོག་ ཁུར་ བ །"
  },
  {
    "source": "ཕྱོགས་བཞི་སོ་སོར་ཆངས་བུའམ་ཐེབ་ཀྱུ་ཤ་དམར་གྱིས་བརྒྱན་པ་ཉེར་ལྔ་རེ་དཀོར་ཆ་དང་བཅས་པ་བཤམ།",
    "target": "ཕྱོགས་ བཞི་ སོ་སོ ར་ ཆངས་ བུ འམ་ ཐེབ་ ཀྱུ་ ཤ་དམར་ གྱིས་ བརྒྱན་པ་ ཉེར་ ལྔ་ རེ་ དཀོར་ ཆ་ དང་ བཅས་པ་ བཤམ །"
  },
  {
    "source": "གལ་ཏེ་བྱད་ཁ་ཟློག་པ་ལྟ་བུའི་དགོས་པ་འབྲེལ་ནས་ཟོར་བྱེད་ན།",
    "target": "གལ་ ཏེ་ བྱད་ཁ་ ཟློག་པ་ ལྟ་བུ འི་ དགོས་པ་ འབྲེལ་ ནས་ ཟོ ར་ བྱེད་ ན །"
  },
  {
    "source": "དམར་གཏོར་མཚེ་ཡུངས་ཀྱིས་བརྒྱན་པ་བརྒྱད་དམ་བཞིའམ་གཅིག་གང་འབྱོར་ཡི་དམ་གྱི་གཏོར་མའི་མདུན་དུ་བསྒྲིག།",
    "target": "དམར་གཏོར་ མཚེ་ ཡུངས་ ཀྱིས་ བརྒྱན་པ་ བརྒྱད་ དམ་ བཞི འམ་ གཅིག་ གང་ འབྱོར་ ཡི་དམ་ གྱི་ གཏོར་མ འི་ མདུན་ དུ་ བསྒྲིག །"
  },
  {
    "source": "ཕྱོགས་གང་བདེར་རིན་པོ་ཆེའི་སྣོད་དུ་གསེར་སྐྱེམས་གཙང་མ་དང་།",
    "target": "ཕྱོགས་ གང་ བདེ ར་ རིན་པོ་ཆེ འི་ སྣོད་ དུ་ གསེར་ སྐྱེམ ས་ གཙང་མ་ དང་ །"
  },
  {
    "source": "གུ་གུལ་ཡུངས་ཐུན་རོལ་མོ་སོགས་འདུ་བྱ།",
    "target": "གུ་གུལ་ ཡུངས་ཐུན་ རོལ་མོ་ སོགས་ འདུ་ བྱ །"
  },
  {
    "source": "མཆོད་གཏོར་རྣམས་སྤོས་ཆབ་ཀྱིས་ཕྱུང་།",
    "target": "མཆོད་གཏོར་ རྣམས་ སྤོས་ ཆབ་ ཀྱིས་ ཕྱུང་ །"
  },
  {
    "source": "ཡི་དམ་ཆོས་སྲུང་གི་གཞུང་བསྲང་།",
    "target": "ཡི་དམ་ ཆོས་སྲུང་ གི་ གཞུང་ བསྲང་ །"
  },
  {
    "source": "སྐོང་ཚོགས་སོགས་གྲུབ་པ་དང་།",
    "target": "སྐོང་ ཚོགས་ སོགས་ གྲུབ་པ་ དང་ །"
  },
  {
    "source": "ཡས་རྣམས་སྔགས་དྲུག་ཕྱག་དྲུག་གིས་བྱིན་རླབས་རྒྱས་པར་བྱ།",
    "target": "ཡས་ རྣམས་ སྔགས་ དྲུག་ ཕྱག་ དྲུག་ གིས་ བྱིན་རླབས་ རྒྱས་པ ར་ བྱ །"
  },
  {
    "source": "ཧཱུྃ་མཛད་ཀྱི་ཕྱག་རྒྱ་བྱས་ལ།",
    "target": "ཧཱུྃ་ མཛད་ ཀྱི་ ཕྱག་རྒྱ་ བྱས་ ལ །"
  },
  {
    "source": "ན་མོ།",
    "target": "ན་མོ །"
  },
  {
    "source": "རིག་འཛིན་རྩ་བརྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་།",
    "target": "རིག་འཛིན་ རྩ་ བརྒྱུད་ ཀྱི་ དཔལ་ལྡན་བླ་མ་ དམ་པ་ རྣམས་ ཀྱི་ བཀའ་ བདེན་པ་ དང་ །"
  },
  {
    "source": "སངས་རྒྱས་ཀྱི་བཀའ་བདེན་པ་དང་།",
    "target": "སངས་རྒྱས་ ཀྱི་ བཀའ་ བདེན་པ་ དང་ །"
  },
  {
    "source": "ཆོས་ཀྱི་བཀའ་བདེན་པ་དང་།",
    "target": "ཆོས་ ཀྱི་ བཀའ་ བདེན་པ་ དང་ །"
  },
  {
    "source": "དགེ་འདུན་གྱི་བཀའ་བདེན་པ་དང་།",
    "target": "དགེ་འདུན་ གྱི་ བཀའ་ བདེན་པ་ དང་ །"
  },
  {
    "source": "གསང་སྔགས་རིག་སྔགས་གཟུངས་སྔགས་སྙིང་པོ་ཕྱག་རྒྱ་ཏིང་ངེ་འཛིན་རྣམས་ཀྱི་བཀའ་བདེན་པ་དང་།",
    "target": "གསང་སྔགས་རིག་སྔགས་ གཟུངས་ སྔགས་ སྙིང་པོ་ ཕྱག་རྒྱ་ ཏིང་ངེ་འཛིན་ རྣམས་ ཀྱི་ བཀའ་ བདེན་པ་ དང་ །"
  },
  {
    "source": "ཆོས་ཉིད་གདོད་ནས་སྟོངས་ཤིང་ཆོས་ཅན་རྒྱུ་འབྲས་བསླུ་བ་མེད་པའི་བཀའ་བདེན་པ་དང་།",
    "target": "ཆོས་ཉིད་ གདོད་ ནས་ སྟོངས་ ཤིང་ ཆོས་ཅན་ རྒྱུ་འབྲས་ བསླུ་བ་ མེད་པ འི་ བཀའ་ བདེན་པ་ དང་ །"
  },
  {
    "source": "བདེན་པ་ཆེན་པོའི་བྱིན་རླབས་ཀྱིས།",
    "target": "བདེན་པ་ ཆེན་པོ འི་ བྱིན་རླབས་ ཀྱིས །"
  },
  {
    "source": "རྣལ་འབྱོར་པ་བདག་དང་སྦྱིན་པའི་བདག་པོའམ།",
    "target": "རྣལ་འབྱོར་པ་ བདག་ དང་ སྦྱིན་པ འི་ བདག་ པོ འམ །"
  },
  {
    "source": "ཡུལ་ཕྱོགས་འདིའི་མི་ཕྱུགས་ལྟ་བུ་སྐབས་ཐོབ་ཁ་བསྒྱུར།",
    "target": "ཡུལ་ཕྱོགས་ འདི འི་ མི་ ཕྱུགས་ ལྟ་བུ་ སྐབས་ ཐོབ་ ཁ་ བསྒྱུར །"
  },
  {
    "source": "འཁོར་དང་བཅས་པ་ལ་གནོད་ཅིང་འཚེ་བར་བྱེད་པའི་བྱད་ཁ་རྦོད་གཏོང་ནད་རིམས་དལ་ཡམས་གློ་བུར་ཡེ་འདྲོགས་ཀྱི་བདག་པོ་བདག་མོ་ལན་ཆགས་བུ་ལོན་ཤ་འཁོན་གཉེར་བ་ཐམས་ཅད་སྐད་ཅིག་ཡུད་ཙམ་ལ་ལན་ཆགས་གླུད་ཀྱི་གཏོར་མ་ལེན་པའི་སླད་དུ་འདིར་མཆིས་པར་གྱུར་ཅིག།",
    "target": "འཁོར་ དང་ བཅས་པ་ ལ་ གནོད་ ཅིང་ འཚེ་བ ར་ བྱེད་པ འི་ བྱད་ཁ་ རྦོད་ གཏོང་ ནད་རིམས་ དལ་ཡམས་ གློ་བུ ར་ ཡེ་ འདྲོགས་ ཀྱི་ བདག་པོ་ བདག་མོ་ ལན་ ཆགས་ བུ་ ལོན་ ཤ་ འཁོན་ གཉེར་བ་ ཐམས་ཅད་ སྐད་ ཅིག་ ཡུད་ ཙམ་ ལ་ ལན་ ཆགས་ གླུད་ ཀྱི་ གཏོར་མ་ ལེན་པ འི་ སླད་ དུ་ འདི ར་ མཆིས་ པ ར་ གྱུར་ ཅིག །"
  },
  {
    "source": "ཊཱ་ཀི་ཧཱུྃ་ཛཿལན་གསུམ་གྱིས་འགུགས།",
    "target": "ཊཱ་ ཀི་ ཧཱུྃ་ ཛཿ ལན་ གསུམ་ གྱིས་ འགུགས །"
  },
  {
    "source": "ཛཿཧཱུྃ་བྃ་ཧོཿབྱམས་པའི་སེམས་དང་ལྡན་པས་རྟེན་དང་གཉིས་མེད་དུ་འཁོད་ཅིང་སྒྲུབ་པ་པོས་ཅི་བསྒོ་བའི་བཀའ་ལ་ཉན་པར་བསམ།",
    "target": "ཛཿ ཧཱུྃ་ བྃ་ ཧོཿ བྱམས་པ འི་ སེམས་ དང་ ལྡན་པ ས་ རྟེན་ དང་ གཉིས་ མེད་ དུ་ འཁོད་ ཅིང་ སྒྲུབ་པ་པོ ས་ ཅི་ བསྒོ་བ འི་ བཀའ་ ལ་ ཉན་པ ར་ བསམ །"
  },
  {
    "source": "དབྱངས་རོལ་བཅས།",
    "target": "དབྱངས་ རོལ་ བཅས །"
  },
  {
    "source": "ཧཱུྃ༔",
    "target": "ཧཱུྃ ༔"
  },
  {
    "source": "དང་པོ་རྒྱལ་བྱུང་གང་ནས་བྱུང་༔",
    "target": "དང་པོ་ རྒྱལ་ བྱུང་ གང་ ནས་ བྱུང་ ༔"
  },
  {
    "source": "སོགས་ནས།",
    "target": "སོགས་ ནས །"
  },
  {
    "source": "སུ་དང་འཕྲད་པ་དེ་ལ་སྒྱུར༔",
    "target": "སུ་ དང་ འཕྲད་པ་ དེ་ ལ་ སྒྱུར ༔"
  },
  {
    "source": "ཅེས་པའི་བར་གྱེར་ལ།",
    "target": "ཅེས་ པ འི་ བར་ གྱེར་ ལ །"
  },
  {
    "source": "འགལ་འཁྲུལ་ནོངས་པ་སོགས་ཀྱི་ཚིག་མཚམས་སུ་མཆོད་གཡོག་པས་གླུད་གཏོར་རྣམས་ཕྱོགས་བཞི་སོ་སོར་བསྡུས།",
    "target": "འགལ་ འཁྲུལ་ ནོངས་པ་ སོགས་ ཀྱི་ ཚིག་ མཚམས་ སུ་ མཆོད་ གཡོག་ པས་ གླུད་ གཏོར་ རྣམས་ ཕྱོགས་ བཞི་ སོ་སོ ར་ བསྡུས །"
  },
  {
    "source": "ཚིག་མཐའི་རོལ་འོག་ཏུ་ཕྱོགས་མ་ནོར་བར་སྐྱེལ།",
    "target": "ཚིག་ མཐ འི་ རོལ་ འོག་ ཏུ་ ཕྱོགས་ མ་ ནོར་བ ར་ སྐྱེལ །"
  },
  {
    "source": "ཟོར་མི་བྱེད་ན་མཚམས་གཅོད་བསྲུང་འཁོར་བྱས་ནས་རྗེས་ཆོག་ལ་འཇུག་ཅིང་ཟོར་བྱེད་ན།",
    "target": "ཟོར་ མི་ བྱེད་ ན་ མཚམས་ གཅོད་ བསྲུང་ འཁོར་ བྱས་ ནས་ རྗེས་ཆོག་ ལ་ འཇུག་ ཅིང་ ཟོ ར་ བྱེད་ ན །"
  },
  {
    "source": "ཡི་དམ་གྱི་ཟློག་སྔགས་བཟླས་པས་ཟོར་བྱིན་གྱིས་བརླབས་ལ།",
    "target": "ཡི་དམ་ གྱི་ ཟློག་ སྔགས་ བཟླས་པ ས་ ཟོ ར་ བྱིན་ གྱིས་ བརླབས་ ལ །"
  },
  {
    "source": "བྷྱོཿབདག་ལ་ཕུར་པའི་དབལ་ཁ་སོགས་ལན་གྲངས་གསུམ་ལྔ་བདུན་སོགས་བརྗོད།",
    "target": "བྷྱོཿ བདག་ ལ་ ཕུར་པ འི་ དབལ་ ཁ་ སོགས་ ལན་ གྲངས་ གསུམ་ ལྔ་ བདུན་ སོགས་ བརྗོད །"
  },
  {
    "source": "གཞུང་གི་ཆད་མདོ་བཏང་།",
    "target": "གཞུང་ གི་ ཆད་མདོ་ བཏང་ །"
  },
  {
    "source": "གསེར་སྐྱེམས་སྤྱི་འཚམས་འབུལ་མཐར།",
    "target": "གསེར་སྐྱེམས་ སྤྱི་ འཚམས་ འབུལ་ མཐ ར །"
  },
  {
    "source": "ཡི་དམ་ཆོས་སྐྱོང་གི་བསྐུལ་ཟློག་དམིགས་བསལ་ཡོད་ན་དེ་དང་།",
    "target": "ཡི་དམ་ ཆོས་སྐྱོང་ གི་ བསྐུལ་ ཟློག་ དམིགས་ བསལ་ ཡོད་ ན་ དེ་ དང་ །"
  },
  {
    "source": "མེད་ན།",
    "target": "མེད་ ན །"
  },
  {
    "source": "བྷྱོཿམདོས་ཟོར་ཤ་ཁྲག་ལྟ་བུ་སྤྱི་འཚམས་གྱི་ཟློག་པ་འདོན་ལ་ཕྱོགས་བཞིའམ།",
    "target": "བྷྱོཿ མདོ ས་ ཟོ ར་ ཤ་ ཁྲག་ ལྟ་བུ་ སྤྱི་ འཚམས་ གྱི་ ཟློག་པ་ འདོན་ ལ་ ཕྱོགས་ བཞི འམ །"
  },
  {
    "source": "གཉན་པོ་རྒྱུ་བའི་གདོང་མ་ཐུག་པའི་གནོད་པའི་ཕྱོགས་སུ་འཕངས་ལ་བརྟན་མ་བསྐྱང་།",
    "target": "གཉན་པོ་ རྒྱུ་བ འི་ གདོང་ མ་ ཐུག་པ འི་ གནོད་པ འི་ ཕྱོགས་ སུ་ འཕངས་ ལ་ བརྟན་མ་ བསྐྱང་ །"
  },
  {
    "source": "གཏོར་སྣོད་སྦུབ་ལ་རྟ་བྲོ་བརྡུང་།",
    "target": "གཏོར་ སྣོད་ སྦུབ་ ལ་ རྟ་ བྲོ་ བརྡུང་ །"
  },
  {
    "source": "ཟོར་ཡོད་མེད་གང་ལྟར་ཚེ་འགུགས་རྒྱས་པ་བྱ།",
    "target": "ཟོར་ ཡོད་མེད་ གང་ ལྟ ར་ ཚེ་ འགུགས་ རྒྱས་པ་ བྱ །"
  },
  {
    "source": "རྗེས་ཀྱི་བྱ་བ་བཀྲ་ཤིས་བཅས་སྤྱི་ལྟར་བྱ་བ་ནི་ལག་ལེན་གྱི་རྒྱུན་མ་ཆད་ལ་ཁུངས་བཙུན་རང་བཟོ་མ་འདྲེས་པའི་གཏོ་ཆོག་ཁྱེར་བདེ་བྱིན་རླབས་དང་ལྡན་པ་ཡིན་ནོ།།",
    "target": "རྗེས་ ཀྱི་ བྱ་བ་ བཀྲ་ཤིས་ བཅས་ སྤྱི་ ལྟ ར་ བྱ་བ་ ནི་ ལག་ལེན་ གྱི་ རྒྱུན་ མ་ ཆད་ ལ་ ཁུངས་ བཙུན་ རང་ བཟོ་ མ་ འདྲེས་པ འི་ གཏོ་ཆོག་ ཁྱེར་ བདེ་ བྱིན་རླབས་ དང་ ལྡན་པ་ ཡིན་ ནོ ། །"
  },
  {
    "source": "ཞེས་པའང་བློ་གྲོས་མཐའ་ཡས་ཀྱིས་བྲིས་པ་གཞན་ལ་ཕན་པར་གྱུར་ཅིག།།",
    "target": "ཞེས་ པ འང་ བློ་གྲོས་ མཐའ་ཡས་ ཀྱིས་ བྲིས་པ་ གཞན་ ལ་ ཕན་པ ར་ གྱུར་ ཅིག ། །"
  },
  {
    "source": "།",
    "target": "།"
  }
]
