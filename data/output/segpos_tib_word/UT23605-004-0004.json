[
  {
    "source": "༼༦༡༽༄༅།།",
    "target": "༼ ༦༡ ༽ ༄༅ ། །"
  },
  {
    "source": "བློ་སྦྱོང་རྨ་བྱ་དུག་འཇོམས་ཞེས་བྱ་བ་བཞུགས་སོ།།",
    "target": "བློ་ སྦྱོང་ རྨ་ བྱ་ དུག་ འཇོམ ས་ ཞེས་ བྱ་བ་ བཞུགས་ སོ ། །"
  },
  {
    "source": "༼༦༢༽༄༅།།",
    "target": "༼ ༦༢ ༽ ༄༅ ། །"
  },
  {
    "source": "བཙན་དུག་ནགས་སུ་རྨ་བྱ་རྒྱུ་བ་ཞེས་བྱ་བ།།",
    "target": "བཙན་དུག་ ནགས་ སུ་ རྨ་ བྱ་རྒྱུ་བ་ ཞེས་ བྱ་བ ། །"
  },
  {
    "source": "རྗེ་བཙུན་གཤིན་རྗེའི་གཤེད་ལ་ཕྱག་འཚལ་ལོ།།",
    "target": "རྗེ་བཙུན་ གཤིན་རྗེ འི་ གཤེད་ ལ་ ཕྱག་ འཚལ་ ལོ ། །"
  },
  {
    "source": "རྒྱལ་བུ་ཐམས་ཅད་སྒྲོལ་དུ་གྱུར་པ་ན།།",
    "target": "རྒྱལ་བུ་ ཐམས་ཅད་སྒྲོལ་ དུ་ གྱུར་པ་ ན ། །"
  },
  {
    "source": "བུ་དང་བུ་མོ་རྒྱལ་སྲིད་བྱིན་པ་ལྟར།།",
    "target": "བུ་ དང་ བུ་མོ་ རྒྱལ་སྲིད་ བྱིན་པ་ ལྟ ར ། །"
  },
  {
    "source": "ཤིན་ཏུ་ཕྲེང་བའི་ནོར་དང་འཁོར་ལ་སོགས།།",
    "target": "ཤིན་ ཏུ་ ཕྲེང་བ འི་ ནོར་ དང་ འཁོར་ ལ་ སོགས ། །"
  },
  {
    "source": "ཕོངས་པ་མེད་པར་ཡོངས་སུ་བཏང་བར་བྱ།།",
    "target": "ཕོངས་པ་ མེད་པ ར་ ཡོངས་ སུ་ བཏང་བ ར་ བྱ ། །"
  },
  {
    "source": "རྒྱལ་བུ་སྙིང་སྟོབས་ཆེན་པོར་གྱུར་པ་ན།།",
    "target": "རྒྱལ་བུ་ སྙིང་སྟོབས་ ཆེན་པོ ར་ གྱུར་པ་ ན ། །"
  },
  {
    "source": "སྟག་མོ་རང་གི་ཤ་ཡིས་གསོས་པ་ལྟར།།",
    "target": "སྟག་མོ་ རང་ གི་ ཤ་ ཡིས་ གསོས་པ་ ལྟ ར ། །"
  },
  {
    "source": "ཤིན་ཏུ་གཅེས་པའི་སྒྱུ་ལུས་ཕུང་པོ་འདི།།",
    "target": "ཤིན་ ཏུ་ གཅེས་པ འི་ སྒྱུ་ལུས་ ཕུང་པོ་ འདི ། །"
  },
  {
    "source": "ཤ་ཟའི་ཚོགས་ལ་དགའ་བས་སྦྱིན་པར་བྱ།།",
    "target": "ཤ་ཟ འི་ ཚོགས་ ལ་ དགའ་བ ས་ སྦྱིན་པ ར་ བྱ ། །"
  },
  {
    "source": "རྒྱལ་པོ་བྱམས་པའི་སྟོབས་སུ་གྱུར་པ་ན།།",
    "target": "རྒྱལ་པོ་ བྱམས་པ འི་ སྟོབས་ སུ་ གྱུར་པ་ ན ། །"
  },
  {
    "source": "གནོད་སྦྱིན་རང་གི་ཁྲག་གིས་གསོས་པ་ལྟར།།",
    "target": "གནོད་སྦྱིན་ རང་ གི་ ཁྲག་ གིས་ གསོས་པ་ ལྟ ར ། །"
  },
  {
    "source": "བཅད་པར་དཀའ་བའི་སྙིང་ཁྲག་དྲོན་མོ་འདི།།",
    "target": "བཅད་པ ར་ དཀའ་བ འི་ སྙིང་ཁྲག་ དྲོན་མོ་ འདི ། །"
  },
  {
    "source": "ཁྲག་འཐུང་དག་ལ་བརྩེ་བས་སྦྱིན་པར་བྱ།།",
    "target": "ཁྲག་འཐུང་ དག་ ལ་ བརྩེ་བ ས་ སྦྱིན་པ ར་ བྱ ། །"
  },
  {
    "source": "ཚོང་དཔོན་ཁྱེའུ་ཆུ་འབེབས་གྱུར་པ་ན།།",
    "target": "ཚོང་དཔོན་ ཁྱེའུ་ ཆུ་འབེབས་ གྱུར་པ་ ན ། །"
  },
  {
    "source": "བདེ་གཤེགས་མཚན་བརྗོད་ཉ་རྣམས་དྲངས་པ་ལྟར།།",
    "target": "བདེ་གཤེགས་ མཚན་ བརྗོད་ ཉ་ རྣམས་ དྲངས་པ་ ལྟ ར ། །"
  },
  {
    "source": "ཆོས་ཀྱིས་ཕོངས་པའི་སྐྱེ་བོ་ཐམས་ཅད་ལ།།",
    "target": "ཆོས་ ཀྱིས་ ཕོངས་པ འི་ སྐྱེ་བོ་ ཐམས་ཅད་ ལ ། །"
  },
  {
    "source": "དམ་པའི་ཆོས་ཀྱི་སྦྱིན་པ་གཏོང་བར་བྱ།།",
    "target": "དམ་པ འི་ ཆོས་ ཀྱི་ སྦྱིན་པ་ གཏོང་བ ར་ བྱ ། །"
  },
  {
    "source": "རྒྱལ་བུ་དགེ་དོན་ཆེན་པོར་གྱུར་པ་ན།།",
    "target": "རྒྱལ་བུ་ དགེ་ དོན་ ཆེན་པོ ར་ གྱུར་པ་ ན ། །"
  },
  {
    "source": "སྡིག་དོན་ལོག་སྒྲུབ་ཐུགས་རྗེས་བཟོད་པ་ལྟར།།",
    "target": "སྡིག་ དོན་ ལོག་སྒྲུབ་ ཐུགས་རྗེས་ བཟོད་པ་ ལྟ ར ། །"
  },
  {
    "source": "འཁོར་གྱི་ལོག་སྒྲུབ་གཤིས་ངན་འཁྲུགས་པ་ལ།།",
    "target": "འཁོར་ གྱི་ ལོག་སྒྲུབ་ གཤིས་ ངན་ འཁྲུགས་པ་ ལ ། །"
  },
  {
    "source": "སྙིང་རྗེ་ཆེན་པོས་ལྷག་པར་བརྩེ་བར་བྱ།།",
    "target": "སྙིང་རྗེ་ ཆེན་པོ ས་ ལྷག་པ ར་ བརྩེ་བ ར་ བྱ ། །"
  },
  {
    "source": "བྱང་ཆུབ་སེམས་དཔའ་སྤྲེའུར་གྱུར་བ་ན།།",
    "target": "བྱང་ཆུབ་སེམས་དཔའ་ སྤྲེའུ ར་ གྱུར་བ་ ན ། །"
  },
  {
    "source": "སྡིག་ཅན་ཁྲོན་པའི་གནས་ནས་དྲངས་པ་ལྟར།།",
    "target": "སྡིག་ཅན་ ཁྲོན་པ འི་ གནས་ ནས་ དྲངས་པ་ ལྟ ར ། །"
  },
  {
    "source": "ངན་པ་དག་ལ་ཕན་གདགས་མི་ཤོངས་ཀྱང་།།",
    "target": "ངན་པ་ དག་ ལ་ ཕན་ གདགས་ མི་ ཤོངས་ ཀྱང་ ། །"
  },
  {
    "source": "བཟང་ལན་མི་འདོད་ཐུགས་༼༦༣༽རྗེས་དྲང་བར་བྱ།།",
    "target": "བཟང་ལན་ མི་ འདོད་ ཐུགས་ ༼ ༦༣ ༽ རྗེས་ དྲང་བ ར་ བྱ ། །"
  },
  {
    "source": "ཀྱི་ཧུད་ཕ་མར་མ་གྱུར་སུ་ཡང་མེད།།",
    "target": "ཀྱི་ ཧུད་ ཕ་མ ར་ མ་ གྱུར་ སུ་ ཡང་ མེད ། །"
  },
  {
    "source": "འཁོར་བའི་གནས་ན་བདེ་བ་སྐད་ཅིག་མེད།།",
    "target": "འཁོར་བ འི་ གནས་ ན་ བདེ་བ་ སྐད་ ཅིག་ མེད ། །"
  },
  {
    "source": "ངན་པའི་ཚོགས་ལ་ངན་ལེན་བོང་ར་འདྲ།།",
    "target": "ངན་པ འི་ ཚོགས་ ལ་ ངན་ ལེན་ བོང་ ར་ འདྲ ། །"
  },
  {
    "source": "ད་ནི་ཐུབ་ཆེན་དཔའ་བོའི་རྣམ་ཐར་འདི།།",
    "target": "ད་ ནི་ ཐུབ་ཆེན་ དཔའ་བོ འི་ རྣམ་ཐར་ འདི ། །"
  },
  {
    "source": "གུས་པས་བླངས་ནས་གཉེན་པོ་མི་སྐྱོང་ན།།",
    "target": "གུས་པ ས་ བླངས་ ནས་ གཉེན་པོ་ མི་ སྐྱོང་ ན ། །"
  },
  {
    "source": "དཔའ་བོ་འཇུག་པའི་ལག་ལེན་ཡང་མི་སྲིད།།",
    "target": "དཔའ་བོ་ འཇུག་པ འི་ ལག་ལེན་ ཡང་ མི་ སྲིད ། །"
  },
  {
    "source": "དེ་ཕྱིར་སྲོག་ལ་བསྔོས་ལ་དཀའ་སྤྱད་བསྟེན།།",
    "target": "དེ་ ཕྱི ར་ སྲོག་ ལ་ བསྔོས་ ལ་ དཀའ་སྤྱད་ བསྟེན ། །"
  },
  {
    "source": "བདེ་བར་གཤེགས་པ་འདས་ཚུལ་བསྟན་རྗེས་སུ།།",
    "target": "བདེ་བ ར་ གཤེགས་པ་ འདས་ ཚུལ་ བསྟན་ རྗེས་ སུ ། །"
  },
  {
    "source": "དེ་ཡི་རྗེས་སུ་བསླབ་པར་འདོད་པ་རྣམས།།",
    "target": "དེ་ ཡི་ རྗེས་ སུ་ བསླབ་པ ར་ འདོད་པ་ རྣམས ། །"
  },
  {
    "source": "འདི་འདྲའི་ལག་ལེན་རྒྱུད་ལ་མ་བསྟེན་ན།།",
    "target": "འདི་ འདྲ འི་ ལག་ལེན་ རྒྱུད་ ལ་ མ་ བསྟེན་ ན ། །"
  },
  {
    "source": "སྐྱེ་བོ་རྣམས་ཀྱི་བདེ་སྐྱིད་ཟད་དོགས་སུ།།",
    "target": "སྐྱེ་བོ་ རྣམས་ ཀྱི་ བདེ་སྐྱིད་ ཟད་ དོགས་ སུ ། །"
  },
  {
    "source": "དེ་ཕྱིར་དཔའ་བོ་རྣམས་ཀྱི་སྐྱིད་ཆོས་འདི།།",
    "target": "དེ་ ཕྱི ར་ དཔའ་བོ་ རྣམས་ ཀྱི་ སྐྱིད་ཆོས་ འདི ། །"
  },
  {
    "source": "ཅི་ལ་ཐུག་ཀྱང་དཀའ་སྤྱད་སྲོག་ལ་བསྡོས།།",
    "target": "ཅི་ ལ་ ཐུག་ ཀྱང་ དཀའ་སྤྱད་ སྲོག་ ལ་ བསྡོས ། །"
  },
  {
    "source": "འདི་ནི་དཔའ་བོ་འཇུག་པའི་ལག་ལེན་ཏེ།།",
    "target": "འདི་ ནི་ དཔའ་བོ་ འཇུག་པ འི་ ལག་ལེན་ ཏེ ། །"
  },
  {
    "source": "ལེའུ་དང་པོ་དུག་གི་བཅུད་ལེན་ཡིན།།",
    "target": "ལེའུ་ དང་པོ་ དུག་ གི་ བཅུད་ལེན་ ཡིན ། །"
  },
  {
    "source": "བཙན་དུག་ནགས་སུ་རྨ་བྱ་རྒྱུ་བ་ཞེས་བྱ་བ།།",
    "target": "བཙན་དུག་ ནགས་ སུ་ རྨ་ བྱ་རྒྱུ་བ་ ཞེས་ བྱ་བ ། །"
  },
  {
    "source": "རྗེ་བཙུན་གཤིན་རྗེའི་གཤེད་ལ་ཕྱག་འཚལ་ལོ།།",
    "target": "རྗེ་བཙུན་ གཤིན་རྗེ འི་ གཤེད་ ལ་ ཕྱག་ འཚལ་ ལོ ། །"
  },
  {
    "source": "ཆོས་འདི་གསོན་དང་དཔའ་བོ་དོན་གཉེར་ཀུན།།",
    "target": "ཆོས་ འདི་ གསོན་ དང་ དཔའ་བོ་ དོན་གཉེར་ ཀུན ། །"
  },
  {
    "source": "འཁོར་བའི་ནགས་ན་རྨ་བྱ་མཛེས་པ་དང་།།",
    "target": "འཁོར་བ འི་ ནགས་ ན་ རྨ་ བྱ་ མཛེས་པ་ དང་ ། །"
  },
  {
    "source": "ཉོན་མོངས་དུག་ལྔ་ལྗོན་པའི་ཤིང་དྲུང་དུ།།",
    "target": "ཉོན་མོངས་ དུག་ ལྔ་ ལྗོན་པ འི་ ཤིང་ དྲུང་ དུ ། །"
  },
  {
    "source": "དུག་གིས་སྨིན་པས་སྨན་ལ་དགར་མི་ཚོལ།།",
    "target": "དུག་ གིས་ སྨིན་པ ས་ སྨན་ ལ་ དགར་ མི་ ཚོལ ། །"
  },
  {
    "source": "འདོད་ཆགས་ལྟ་བུའི་གཞན་དང་མ་བསྟུན་ན།།",
    "target": "འདོད་ཆགས་ ལྟ་བུ འི་ གཞན་ དང་ མ་ བསྟུན་ ན ། །"
  },
  {
    "source": "འདོད་ཆགས་ཅན་གྱིས་ལོག་སྒྲུབ་བྱ་དོགས་ཡོད།།",
    "target": "འདོད་ཆགས་ ཅན་ གྱིས་ ལོག་སྒྲུབ་ བྱ་ དོགས་ ཡོད ། །"
  },
  {
    "source": "འདོད་ཆགས་ལྟ་བུའི་དུག་འདི་གཞོམ་པར་བྱ།།",
    "target": "འདོད་ཆགས་ ལྟ་བུ འི་ དུག་ འདི་ གཞོམ་པ ར་ བྱ ། །"
  },
  {
    "source": "ཞེ་སྡང་དུག་གི་མེ་ཏོག་འབར་བ་ལ།།",
    "target": "ཞེ་སྡང་ དུག་ གི་ མེ་ཏོག་ འབར་བ་ ལ ། །"
  },
  {
    "source": "གཤིན་རྗེའི་གཤེད་ལྟར་༼༦༤༽ཁྲོ་ཚུལ་མ་བསྟན་ན།།",
    "target": "གཤིན་རྗེ འི་ གཤེད་ ལྟ ར་ ༼ ༦༤ ༽ ཁྲོ་ ཚུལ་ མ་ བསྟན་ ན ། །"
  },
  {
    "source": "ཞེ་སྡང་ཅན་གྱིས་བར་ཆད་བྱས་དོགས་ཡོད།།",
    "target": "ཞེ་སྡང་ ཅན་ གྱིས་ བར་ཆད་ བྱས་ དོགས་ ཡོད ། །"
  },
  {
    "source": "ཞེ་སྡང་ལྟ་བུའི་དགྲ་བགེགས་བསྒྲལ་བར་བྱ།།",
    "target": "ཞེ་སྡང་ ལྟ་བུ འི་ དགྲ་ བགེགས་ བསྒྲལ་བ ར་ བྱ ། །"
  },
  {
    "source": "གཏི་མུག་དུག་གི་འདམ་རྫབ་སྦྱར་བ་ལ།།",
    "target": "གཏི་མུག་ དུག་ གི་ འདམ་རྫབ་ སྦྱར་བ་ ལ ། །"
  },
  {
    "source": "མི་རོ་ལྟ་བུ་བཟོད་བསྲན་མ་བསྐྱེད་ན།།",
    "target": "མི་རོ་ ལྟ་བུ་ བཟོད་བསྲན་ མ་ བསྐྱེད་ ན ། །"
  },
  {
    "source": "གཤིས་ངན་རྣམས་ཀྱིས་སྡིག་པ་བསགས་དོགས་ཡོད།།",
    "target": "གཤིས་ ངན་ རྣམས་ ཀྱིས་ སྡིག་པ་ བསགས་ དོགས་ ཡོད ། །"
  },
  {
    "source": "གཏི་མུག་ལྟ་བུར་མཉམ་ཉིད་བསྒོམ་པར་བྱ།།",
    "target": "གཏི་མུག་ ལྟ་བུ ར་ མཉམ་ཉིད་ བསྒོམ་པ ར་ བྱ ། །"
  },
  {
    "source": "ཕྲག་དོག་དུག་གི་ལྗོན་ཤིང་རྒྱས་པ་ལ།།",
    "target": "ཕྲག་དོག་ དུག་ གི་ ལྗོན་ཤིང་ རྒྱས་པ་ ལ ། །"
  },
  {
    "source": "ང་ཁྱོད་ལྟ་བུའི་ཕྱི་ནང་མ་ཕྱེ་ན།།",
    "target": "ང་ ཁྱོད་ ལྟ་བུ འི་ ཕྱི་ནང་ མ་ ཕྱེ་ ན ། །"
  },
  {
    "source": "མུ་སྟེགས་སོགས་ཀྱིས་བསྟན་པ་བཤིགས་ཉེན་ཡོད།།",
    "target": "མུ་སྟེགས་ སོགས་ ཀྱིས་ བསྟན་པ་ བཤིགས་ ཉེན་ ཡོད ། །"
  },
  {
    "source": "དེ་ཕྱིར་ཕྲག་དོག་ལྟ་བུར་དམ་ཆོས་སྐྱོང་།།",
    "target": "དེ་ ཕྱི ར་ ཕྲག་དོག་ ལྟ་བུ ར་ དམ་ཆོས་ སྐྱོང་ ། །"
  },
  {
    "source": "ང་རྒྱལ་དུག་གི་ལྗོན་ཤིང་འབར་བ་ལ།།",
    "target": "ང་རྒྱལ་ དུག་ གི་ ལྗོན་ཤིང་ འབར་བ་ ལ ། །"
  },
  {
    "source": "ང་རྒྱལ་ལྟ་བུར་ཕོ་ཚུགས་མ་བཟུང་ན།།",
    "target": "ང་རྒྱལ་ ལྟ་བུ ར་ ཕོ་ ཚུགས་ མ་ བཟུང་ ན ། །"
  },
  {
    "source": "བདུད་ཀྱི་ཚོགས་ཀྱིས་མགོ་བསྐོར་བྱས་ཉེན་ཡོད།།",
    "target": "བདུད་ ཀྱི་ ཚོགས་ ཀྱིས་ མགོ་ བསྐོར་ བྱས་ ཉེན་ ཡོད ། །"
  },
  {
    "source": "དེ་ཕྱིར་ཐུབ་བསྟན་ཟུངས་ལ་ཕས་རྒོལ་གཞོམ།།",
    "target": "དེ་ ཕྱི ར་ ཐུབ་བསྟན་ ཟུངས་ ལ་ ཕས་རྒོལ་ གཞོམ ། །"
  },
  {
    "source": "དེ་ལྟར་དུག་གི་དཔུང་ཚོགས་མ་ལུས་པ།།",
    "target": "དེ་ ལྟ ར་ དུག་ གི་ དཔུང་ ཚོགས་ མ་ ལུས་པ ། །"
  },
  {
    "source": "བདེན་མེད་སྣང་སྟོང་སྒྱུ་མ་ལྟ་བུའི་ཉམས།།",
    "target": "བདེན་ མེད་ སྣང་སྟོང་ སྒྱུ་མ་ ལྟ་བུ འི་ ཉམས ། །"
  },
  {
    "source": "ང་བདག་འཆིང་བ་གཅིག་ཏུ་ཚུར་སྡོམ་ལ།།",
    "target": "ང་ བདག་ འཆིང་བ་ གཅིག་ ཏུ་ ཚུ ར་ སྡོམ་ ལ ། །"
  },
  {
    "source": "རྨ་བྱ་ལྟ་བུར་ཟས་སུ་ཟ་བར་བྱ།།",
    "target": "རྨ་བྱ་ ལྟ་བུ ར་ ཟས་ སུ་ ཟ་བ ར་ བྱ ། །"
  },
  {
    "source": "གཞན་གྱི་བློ་ལ་སྣ་ཚོགས་ཀུན་སྟོན་ཀྱང་།།",
    "target": "གཞན་ གྱི་ བློ་ ལ་ སྣ་ ཚོགས་ ཀུན་ སྟོན་ ཀྱང་ ། །"
  },
  {
    "source": "ཕུགས་སུ་གཉེན་པོས་བཙན་ཚུགས་མ་ཤོར་བར།།",
    "target": "ཕུགས་ སུ་ གཉེན་པོ ས་ བཙན་ ཚུགས་ མ་ ཤོར་བ ར ། །"
  },
  {
    "source": "དགེ་སྡིག་དག་གི་བློང་དོར་སྲོག་ལ་བསྡོས།།",
    "target": "དགེ་སྡིག་ དག་ གི་ བློང་ དོར་ སྲོག་ ལ་ བསྡོས ། །"
  },
  {
    "source": "སྡུག་བསྔལ་གྱུར་ཀྱང་བྱང་ཆུབ་དང་དུ་བླང་།།",
    "target": "སྡུག་བསྔལ་ གྱུར་ ཀྱང་ བྱང་ཆུབ་ དང་ དུ་ བླང་ ། །"
  },
  {
    "source": "འདི་ལྟར་ཤེས་བྱ་ཀུན་ལ་མཁས་ན་ཡང་།།",
    "target": "འདི་ ལྟ ར་ ཤེས་བྱ་ ཀུན་ ལ་ མཁས་ ན་ ཡང་ ། །"
  },
  {
    "source": "རང་གི་བདེ་སྐྱིད་ཁྱད་དུ་མ་བསད་ན།།",
    "target": "རང་ གི་ བདེ་སྐྱིད་ ཁྱད་ དུ་ མ་ བསད་ ན ། །"
  },
  {
    "source": "རྙེད་པའི་དབང་གིས་ཆགས་སྡང་ཞུགས་ཉེན་ཡོད།།",
    "target": "རྙེད་པ འི་ དབང་ གིས་ ཆགས་ སྡང་ ཞུགས་ ཉེན་ ཡོད ། །"
  },
  {
    "source": "དེ་ཕྱིར་རང་འདོད་ཁྱི་རྐུན་བཞིན་ཏུ་བརྡུང་།།",
    "target": "དེ་ ཕྱི ར་ རང་ འདོད་ ཁྱི་ རྐུན་ བཞིན་ ཏུ་ བརྡུང་ ། །"
  },
  {
    "source": "མཁས་པ་རྣམས་ཀྱི་དྲུང་དུ་བསྟེན་གྱུར་ཞིང་།།",
    "target": "མཁས་པ་ རྣམས་ ཀྱི་ དྲུང་ དུ་ བསྟེན་ གྱུར་ ཞིང་ ། །"
  },
  {
    "source": "གཞུང་ལུགས་རྣམས་ལ་བློ་གྲོས་མ་སྦྱོངས་ན།།",
    "target": "གཞུང་ལུགས་ རྣམས་ ལ་ བློ་གྲོས་ མ་ སྦྱོངས་ ན ། །"
  },
  {
    "source": "མཁས་པ་རྣམས་ལ་སྒྲོ་སྐུར་བྱས་དོགས་ཡོད།།",
    "target": "མཁས་པ་ རྣམས་ ལ་ སྒྲོ་ སྐུ ར་ བྱས་ དོགས་ ཡོད ། །"
  },
  {
    "source": "དེ་ཕྱིར་ཤེས་བྱ་ཀུན་ལ་གོམས་པར་བྱ།།",
    "target": "དེ་ ཕྱི ར་ ཤེས་བྱ་ ཀུན་ ལ་ གོམས་པ ར་ བྱ ། །"
  },
  {
    "source": "ཉིན་དང་མཚན་དུ་སྡུག་བསྔལ་གྱུར་ན་ཡང་།།",
    "target": "ཉིན་ དང་ མཚན་ དུ་ སྡུག་བསྔལ་ གྱུར་ ན་ ཡང་ ། །"
  },
  {
    "source": "འཁོར་བ་སྤྱི་ཡི་ཉེས་དམིགས་མ་བསམ་ན།།",
    "target": "འཁོར་བ་ སྤྱི་ ཡི་ ཉེས་དམིགས་ མ་ བསམ་ ན ། །"
  },
  {
    "source": "ད་དུང་སྡུག་བསྔལ་རྒྱུ་ལ་འཇུག་དོགས་ཡོད།།",
    "target": "ད་དུང་ སྡུག་བསྔལ་ རྒྱུ་ ལ་ འཇུག་ དོགས་ ཡོད ། །"
  },
  {
    "source": "དེ་ཕྱིར་ལས་ཀྱི་ཉེས་དམིགས་སྙིང་ལ་གཟེར།།",
    "target": "དེ་ ཕྱི ར་ ལས་ ཀྱི་ ཉེས་དམིགས་ སྙིང་ ལ་ གཟེར ། །"
  },
  {
    "source": "དེ་ལྟར་ཡིན་མོད་མི་འདོད་སྡུག་བསྔལ་རྣམས།།",
    "target": "དེ་ ལྟ ར་ ཡིན་ མོད་ མི་ འདོད་ སྡུག་བསྔལ་ རྣམས ། །"
  },
  {
    "source": "བདག་འཛིན་འཇོམས་པའི་གཉེན་པོར་༼༦༥༽བསྟེན་པར་བྱ།།",
    "target": "བདག་ འཛིན་ འཇོམས་པ འི་ གཉེན་པོ ར་ ༼ ༦༥ ༽ བསྟེན་པ ར་ བྱ ། །"
  },
  {
    "source": "བདུད་དམག་བྱེ་བ་དུང་ཕྱུར་དགྲར་ལངས་ཀྱང་།།",
    "target": "བདུད་ དམག་ བྱེ་བ་ དུང་ཕྱུར་ དགྲ ར་ ལངས་ ཀྱང་ ། །"
  },
  {
    "source": "ངའོ་སྙམ་པའི་འཇིགས་སྐྲག་སྤང་བར་བྱ།།",
    "target": "ང འོ་ སྙམ་པ འི་ འཇིགས་ སྐྲག་ སྤང་བ ར་ བྱ ། །"
  },
  {
    "source": "གཞན་དོན་བྱས་པས་ངན་འགྲོར་ཤོར་སྲིད་ཀྱང་།།",
    "target": "གཞན་དོན་ བྱས་པ ས་ ངན་འགྲོ ར་ ཤོར་ སྲིད་ ཀྱང་ ། །"
  },
  {
    "source": "འགྱོད་པ་མེད་པས་ཉམས་དགའ་བསྟེན་པར་བྱ།།",
    "target": "འགྱོད་པ་ མེད་པ ས་ ཉམས་ དགའ་ བསྟེན་པ ར་ བྱ ། །"
  },
  {
    "source": "དབུགས་ལེན་གཤེད་མས་ལུས་ལ་བྲབ་གྱུར་ཀྱང་།།",
    "target": "དབུགས་ ལེན་ གཤེད་མ ས་ ལུས་ ལ་ བྲབ་ གྱུར་ ཀྱང་ ། །"
  },
  {
    "source": "བདག་ལ་ཕན་པའི་རིམ་གྲོ་བསྟེན་མི་བྱ།།",
    "target": "བདག་ ལ་ ཕན་པ འི་ རིམ་གྲོ་ བསྟེན་ མི་ བྱ ། །"
  },
  {
    "source": "སེམས་ཅན་ཡོངས་ཀྱི་ལས་ངན་ཁུར་དགོས་ཀྱང་།།",
    "target": "སེམས་ཅན་ ཡོངས་ ཀྱི་ ལས་ངན་ ཁུར་ དགོས་ ཀྱང་ ། །"
  },
  {
    "source": "འཁུར་འོས་འཁུར་བས་སྡུག་ཡུས་ཆུང་བར་བྱ།།",
    "target": "འཁུར་ འོས་ འཁུར་ བས་ སྡུག་ ཡུས་ ཆུང་བ ར་ བྱ ། །"
  },
  {
    "source": "འགོ་བའི་ནད་ཀྱིས་ལུས་ལ་བཏབ་གྱུར་ཀྱང་།།",
    "target": "འགོ་བ འི་ ནད་ ཀྱིས་ ལུས་ ལ་ བཏབ་ གྱུར་ ཀྱང་ ། །"
  },
  {
    "source": "རང་གིས་ནོངས་པས་ལོག་པའི་ཐབས་མི་བྱ།།",
    "target": "རང་ གིས་ ནོངས་པ ས་ ལོག་པ འི་ ཐབས་ མི་ བྱ ། །"
  },
  {
    "source": "འདི་ལྟར་མི་འདོད་ཐོག་ཏུ་མ་བབས་ན།།",
    "target": "འདི་ ལྟ ར་ མི་ འདོད་ ཐོག་ ཏུ་ མ་ བབས་ ན ། །"
  },
  {
    "source": "འདོད་པའི་ཐབས་ལ་ནམ་ཡང་འཇུག་མི་སྲིད།།",
    "target": "འདོད་པ འི་ ཐབས་ ལ་ ནམ་ ཡང་ འཇུག་ མི་ སྲིད ། །"
  },
  {
    "source": "མཁས་པས་དཔྱད་ན་མི་འདོད་མ་ལུས་པ།།",
    "target": "མཁས་པ ས་ དཔྱད་ ན་ མི་ འདོད་ མ་ ལུས་པ ། །"
  },
  {
    "source": "འདོད་རྒུའི་འབྱུང་གནས་ཡིན་པས་དང་དུ་བླངས།།",
    "target": "འདོད་རྒུ འི་ འབྱུང་གནས་ ཡིན་པ ས་ དང་ དུ་ བླངས ། །"
  },
  {
    "source": "འདི་ལྟར་ལོག་སྒྲུབ་དང་དུ་ལེན་པ་ཡི།།",
    "target": "འདི་ ལྟ ར་ ལོག་སྒྲུབ་ དང་ དུ་ ལེན་པ་ ཡི ། །"
  },
  {
    "source": "སེམས་ཅན་རྣམས་ཀྱིས་གོ་ཆ་མ་གྱོན་ན།།",
    "target": "སེམས་ཅན་ རྣམས་ ཀྱིས་ གོ་ཆ་ མ་ གྱོན་ ན ། །"
  },
  {
    "source": "འཁོར་བ་པ་ལ་བདེ་བ་ཡོང་མི་སྲིད།།",
    "target": "འཁོར་བ་པ་ ལ་ བདེ་བ་ ཡོང་ མི་ སྲིད ། །"
  },
  {
    "source": "དེ་ཕྱིར་མི་འདོད་དང་དུ་བླང་བར་བྱ།།",
    "target": "དེ་ ཕྱི ར་ མི་ འདོད་ དང་ དུ་ བླང་བ ར་ བྱ ། །"
  },
  {
    "source": "འདི་ནི་ཐུབ་པ་ཆེན་པོའི་རྣམ་ཐར་ལས།།",
    "target": "འདི་ ནི་ ཐུབ་པ་ ཆེན་པོ འི་ རྣམ་ཐར་ ལས ། །"
  },
  {
    "source": "དམ་པ་རྣམས་ཀྱིས་བསླབ་པར་བྱ་བའི་ཆོས།།",
    "target": "དམ་པ་ རྣམས་ ཀྱིས་ བསླབ་པ ར་ བྱ་བ འི་ ཆོས ། །"
  },
  {
    "source": "དཔའ་བོ་རྣམས་ཀྱིས་འཇུག་པར་བྱ་བ་སྟེ།།",
    "target": "དཔའ་བོ་ རྣམས་ ཀྱིས་ འཇུག་པ ར་ བྱ་བ་ སྟེ ། །"
  },
  {
    "source": "ལེའུ་གཉིས་པ་དུག་གི་བཅུད་ལེན་ཡིན།།",
    "target": "ལེའུ་ གཉིས་པ་ དུག་ གི་ བཅུད་ལེན་ ཡིན ། །"
  },
  {
    "source": "བཙན་དུག་ནགས་སུ་རྨ་བྱ་རྒྱུ་བ་ཞེས་བྱ་བ།།",
    "target": "བཙན་དུག་ ནགས་ སུ་ རྨ་ བྱ་རྒྱུ་བ་ ཞེས་ བྱ་བ ། །"
  },
  {
    "source": "རྗེ་བཙུན་གཤིན་རྗེའི་གཤེད་ལ་ཕྱག་འཚལ་ལོ།།",
    "target": "རྗེ་བཙུན་ གཤིན་རྗེ འི་ གཤེད་ ལ་ ཕྱག་ འཚལ་ ལོ ། །"
  },
  {
    "source": "བློ་ལྡན་གང་གིས་ཉིན་མཚན་དུས་དྲུག་ཏུ།།",
    "target": "བློ་ལྡན་ གང་ གིས་ ཉིན་མཚན་ དུས་ དྲུག་ ཏུ ། །"
  },
  {
    "source": "འཁོར་བ་སྤྱི་དང་སྒོས་ཀྱི་སྐྱོན་རྣམས་ལ།།",
    "target": "འཁོར་བ་ སྤྱི་ དང་ སྒོས་ ཀྱི་ སྐྱོན་ རྣམས་ ལ ། །"
  },
  {
    "source": "བརྟགས་ཤིང་དཔྱད་པས་ཤིན་ཏུ་སྐྲག་གྱུར་ནས།།",
    "target": "བརྟགས་ ཤིང་ དཔྱད་པ ས་ ཤིན་ ཏུ་ སྐྲག་ གྱུར་ ནས ། །"
  },
  {
    "source": "སོ་སོར་ཐར་བའི་སྡོམ་པ་བླངས་ཏེ་བསྲུང་།།",
    "target": "སོ་སོ ར་ ཐར་བ འི་ སྡོམ་པ་ བླངས་ ཏེ་ བསྲུང་ ། །"
  },
  {
    "source": "རང་ཉིད་ཐར་པའི་སྡོམ་པ་བརྟན་པ་ན།།",
    "target": "རང་ ཉིད་ ཐར་པ འི་ སྡོམ་པ་ བརྟན་པ་ ན ། །"
  },
  {
    "source": "འགྲོ་བ་འདི་དག་ཕ་དང་མར་དཔྱད་དེ།།",
    "target": "འགྲོ་བ་ འདི་ དག་ ཕ་ དང་ མ ར་ དཔྱད་ དེ ། །"
  },
  {
    "source": "དེ་དག་དོན་དུ་སྨོན་འཇུག་སྡོམ་པ་བླང་།།",
    "target": "དེ་ དག་ དོན་ དུ་ སྨོན་ འཇུག་ སྡོམ་པ་ བླང་ ། །"
  },
  {
    "source": "བྱམས་བརྩེའི་སེམས་ཀྱིས་སྨོན་པ་བརྟེན་པ་ན།།",
    "target": "བྱམས་བརྩེ འི་ སེམས་ ཀྱིས་ སྨོན་པ་ བརྟེན་པ་ ན ། །"
  },
  {
    "source": "རང་ཉིད་འཁོར་བའི་ནགས་སུ་སྡུག་བསྔལ་ཀྱང་།།",
    "target": "རང་ ཉིད་ འཁོར་བ འི་ ནགས་ སུ་ སྡུག་བསྔལ་ ཀྱང་ ། །"
  },
  {
    "source": "ཅིར་ཡང་མི་སེམས་སྡུག་བསྔལ་གཞན་༼༦༦༽དོན་དུ།།",
    "target": "ཅི ར་ ཡང་ མི་ སེམས་ སྡུག་བསྔལ་ གཞན་ ༼ ༦༦ ༽ དོན་ དུ ། །"
  },
  {
    "source": "སྲོག་དང་བསྡོས་ནས་དཀའ་སྤྱད་བརྟན་པར་བྱ།།",
    "target": "སྲོག་ དང་ བསྡོས་ ནས་ དཀའ་སྤྱད་ བརྟན་པ ར་ བྱ ། །"
  },
  {
    "source": "དེ་ཚེ་མ་རུངས་སྐྱེ་བོ་མཐའ་ཡས་པ།།",
    "target": "དེ་ ཚེ་ མ་ རུངས་ སྐྱེ་བོ་ མཐའ་ཡས་པ ། །"
  },
  {
    "source": "ལོག་སྒྲུབ་མཐའ་ལས་འདས་པ་མྱོང་བ་ན།།",
    "target": "ལོག་སྒྲུབ་ མཐའ་ ལས་ འདས་པ་ མྱོང་བ་ ན ། །"
  },
  {
    "source": "སྒྱུ་མ་རྨི་ལམ་ལྟ་བུར་སྲོག་དང་བྲལ།།",
    "target": "སྒྱུ་མ་ རྨི་ལམ་ ལྟ་བུ ར་ སྲོག་ དང་ བྲལ ། །"
  },
  {
    "source": "རང་བཞིན་བརྟགས་ལ་ཆོས་ཀྱི་དབྱིངས་སུ་བསམས།།",
    "target": "རང་བཞིན་ བརྟགས་ ལ་ ཆོས་ ཀྱི་ དབྱིངས་ སུ་ བསམས ། །"
  },
  {
    "source": "དེ་ལྟར་བསྟན་མེད་སྣང་མེད་མངོན་གྱུར་ཏེ།།",
    "target": "དེ་ ལྟ ར་ བསྟན་མེད་ སྣང་མེད་ མངོན་ གྱུར་ ཏེ ། །"
  },
  {
    "source": "ལྷག་པར་སྤོབས་པ་བསྐྱེད་དེ་འཇིགས་སྐྲག་ལ།།",
    "target": "ལྷག་པ ར་ སྤོབས་པ་ བསྐྱེད་ དེ་ འཇིགས་ སྐྲག་ ལ ། །"
  },
  {
    "source": "ཅིར་ཡང་མི་སེམས་གང་དུའང་མི་རྟོག་པར།།",
    "target": "ཅི ར་ ཡང་ མི་ སེམས་ གང་ དུ འང་ མི་ རྟོག་པ ར ། །"
  },
  {
    "source": "གཞན་དོན་འབའ་ཞིག་ལྷུན་གྱིས་གྲུབ་པར་བྱེད།།",
    "target": "གཞན་ དོན་ འབའ་ ཞིག་ ལྷུན་ གྱིས་ གྲུབ་པ ར་ བྱེད ། །"
  },
  {
    "source": "འདི་འདྲའི་ཉམས་ལེན་ཁུར་དུ་ཁུར་བ་ན།།",
    "target": "འདི་ འདྲ འི་ ཉམས་ལེན་ ཁུར་ དུ་ ཁུར་བ་ ན ། །"
  },
  {
    "source": "ནག་པོའི་ཕྱོགས་ཀྱིས་ཆེས་ཆེར་མ་བཟོད་ནས།།",
    "target": "ནག་པོ འི་ ཕྱོགས་ ཀྱིས་ ཆེས་ ཆེ ར་ མ་ བཟོད་ ནས ། །"
  },
  {
    "source": "བར་དུ་གཅོད་པའི་སྤྲིན་ཕུང་འཁྲིགས་པ་ན།",
    "target": "བར་ དུ་ གཅོད་པ འི་ སྤྲིན་ཕུང་ འཁྲིགས་པ་ ན །"
  },
  {
    "source": "རྣམ་དག་མཁའ་ལ་སྔགས་ཀྱི་རླུང་གིས་གཏོར།།",
    "target": "རྣམ་དག་ མཁའ་ ལ་ སྔགས་ ཀྱི་ རླུང་ གིས་ གཏོར ། །"
  },
  {
    "source": "དྲག་པོའི་སྔགས་ཀྱི་ཧཱུྃ་སྒྲ་སྒྲོགས་པ་ན།།",
    "target": "དྲག་པོ འི་ སྔགས་ ཀྱི་ ཧཱུྃ་ སྒྲ་ སྒྲོགས་པ་ ན ། །"
  },
  {
    "source": "ཁྲོ་བོ་དྲག་པོའི་ང་རྒྱལ་སྐྱེས་སྲིད་པས།",
    "target": "ཁྲོ་བོ་ དྲག་པོ འི་ ང་རྒྱལ་ སྐྱེས་ སྲིད་པ ས །"
  },
  {
    "source": "ཕུང་པོ་སྒྱུ་མའི་གྲོང་ཁྱེར་ལྟ་བུ་ལ།།",
    "target": "ཕུང་པོ་ སྒྱུ་མ འི་ གྲོང་ཁྱེར་ ལྟ་བུ་ ལ ། །"
  },
  {
    "source": "སྒྲ་ནི་སྤྲུལ་པའི་གླུ་དབྱངས་ལྟ་བུར་ཤེས།།",
    "target": "སྒྲ་ ནི་ སྤྲུལ་པ འི་ གླུ་དབྱངས་ ལྟ་བུ ར་ ཤེས ། །"
  },
  {
    "source": "གང་ཡང་རང་སེམས་སྣ་ཚོགས་སྤྲུལ་པ་ལས།།",
    "target": "གང་ ཡང་ རང་ སེམས་ སྣ་ཚོགས་ སྤྲུལ་པ་ ལས ། །"
  },
  {
    "source": "ངོས་བཟུང་མེད་དེ་སྤྲུལ་པའི་ཡིད་ཤེས་བཞིན།།",
    "target": "ངོས་བཟུང་ མེད་ དེ་ སྤྲུལ་པ འི་ ཡིད་ཤེས་ བཞིན ། །"
  },
  {
    "source": "ཡེ་ནས་ཡོད་མ་མྱོང་བས་རང་སར་ཀློད།།",
    "target": "ཡེ་ན ས་ ཡོད་ མ་ མྱོང་བ ས་ རང་ ས ར་ ཀློད ། །"
  },
  {
    "source": "ཆོས་ཀྱི་དབྱིངས་གཟུགས་བདེན་པས་གྲོལ་བར་བྱ།།",
    "target": "ཆོས་ ཀྱི་ དབྱིངས་ གཟུགས་ བདེན་པ ས་ གྲོལ་བ ར་ བྱ ། །"
  },
  {
    "source": "གང་ལྟར་ཅི་ལྟར་དགྲ་དང་འདྲེར་ལངས་ཀྱང་།།",
    "target": "གང་ ལྟ ར་ ཅི་ ལྟ ར་ དགྲ་ དང་ འདྲེར་ ལངས་ ཀྱང་ ། །"
  },
  {
    "source": "གང་དུའང་མི་སེམས་ཕྱིར་ཡང་མི་ལྡོག་པར།།",
    "target": "གང་ དུ འང་ མི་ སེམས་ ཕྱི ར་ ཡང་ མི་ ལྡོག་པ ར ། །"
  },
  {
    "source": "རང་གཞན་ཆགས་སྡང་རྡོག་པའི་འོག་ཏུ་རྫི།།",
    "target": "རང་ གཞན་ ཆགས་སྡང་ རྡོག་པ འི་ འོག་ ཏུ་ རྫི ། །"
  },
  {
    "source": "དྲན་སྣང་ཁྲོ་བོ་གཤིན་རྗེའི་གཤེད་དུ་བལྟ།།",
    "target": "དྲན་ སྣང་ ཁྲོ་བོ་ གཤིན་རྗེ འི་ གཤེད་ དུ་ བལྟ ། །"
  },
  {
    "source": "དེ་ཚེ་ཕ་མ་འགྲོ་བ་མ་ལུས་པ།།",
    "target": "དེ་ ཚེ་ ཕ་མ་ འགྲོ་བ་ མ་ ལུས་པ ། །"
  },
  {
    "source": "ཡིན་ངེས་སྙམ་དུ་ཐེ་ཚོམ་མེད་པར་བསྡུ།།",
    "target": "ཡིན་ ངེས་ སྙམ་ དུ་ ཐེ་ཚོམ་ མེད་པ ར་ བསྡུ ། །"
  },
  {
    "source": "ཉེ་རིང་མེད་པར་ཐུགས་རྗེའི་དཀྱིལ་དུ་སྦ།།",
    "target": "ཉེ་རིང་ མེད་པ ར་ ཐུགས་རྗེ འི་ དཀྱིལ་ དུ་ སྦ ། །"
  },
  {
    "source": "ཕྱོགས་རིས་མེད་པར་བདེན་པ་གཉིས་ཀྱིས་བསྐྱང་།།",
    "target": "ཕྱོགས་རིས་ མེད་པ ར་ བདེན་པ་ གཉིས་ ཀྱིས་ བསྐྱང་ ། །"
  },
  {
    "source": "འདི་ལྟར་གོམ་ན་ཐུབ་པའི་རྣམ་ཐར་ཡིན།།",
    "target": "འདི་ ལྟ ར་ གོམ་ ན་ ཐུབ་པ འི་ རྣམ་ཐར་ ཡིན ། །"
  },
  {
    "source": "འདི་ལྟར་བགྱིས་ན་དཀོན་མཆོག་འཛུམ་པ་འཆོར།།",
    "target": "འདི་ ལྟ ར་ བགྱིས་ ན་ དཀོན་མཆོག་ འཛུམ་པ་ འཆོར ། །"
  },
  {
    "source": "འདི་འདྲའི་མི་ལ་ཆོས་སྐྱོང་ངང་གིས་འཁོར།།",
    "target": "འདི་ འདྲ འི་ མི་ ལ་ ཆོས་སྐྱོང་ ངང་ གིས་ འཁོར ། །"
  },
  {
    "source": "མཁྱེན་པར་མཛོད་ཅིག་ཐུབ་པའི་སྲས་པོ་རྣམས།།",
    "target": "མཁྱེན་པ ར་ མཛོད་ ཅིག་ ཐུབ་པ འི་ སྲས་པོ་ རྣམས ། །"
  },
  {
    "source": "བདག་གིས་ཁྲེལ་མེད་ཆོས་ལ་ཐོ་ལེས་གདབ།།",
    "target": "བདག་ གིས་ ཁྲེལ་མེད་ ཆོས་ ལ་ ཐོ་ལེ ས་ གདབ ། །"
  },
  {
    "source": "བག་མེད་ཆོས་ལ་བསམས་༼༦༧༽ཏེ་སྐྱུག་བྲོ་བལྟར།།",
    "target": "བག་མེད་ ཆོས་ ལ་ བསམས་ ༼ ༦༧ ༽ ཏེ་ སྐྱུག་ བྲོ་ བལྟར ། །"
  },
  {
    "source": "འདི་ཡང་དཔའ་བོ་འཇུག་པའི་ལག་ལེན་ཏེ།།",
    "target": "འདི་ ཡང་ དཔའ་བོ་ འཇུག་པ འི་ ལག་ལེན་ ཏེ ། །"
  },
  {
    "source": "ལེའུ་གསུམ་པ་དུག་གི་བཅུད་ལེན་ཡིན།།",
    "target": "ལེའུ་ གསུམ་པ་ དུག་ གི་ བཅུད་ལེན་ ཡིན ། །"
  },
  {
    "source": "བཙན་དུག་ནགས་སུ་རྨ་བྱ་རྒྱུ་བ་ཞེས་བྱ་བ།།",
    "target": "བཙན་དུག་ ནགས་ སུ་ རྨ་ བྱ་རྒྱུ་བ་ ཞེས་ བྱ་བ ། །"
  },
  {
    "source": "རྗེ་བཙུན་གཤིན་རྗེའི་གཤེད་ལ་ཕྱག་འཚལ་ལོ།།",
    "target": "རྗེ་བཙུན་ གཤིན་རྗེ འི་ གཤེད་ ལ་ ཕྱག་ འཚལ་ ལོ ། །"
  },
  {
    "source": "ཉེ་བར་འཁོར་ལྟར་བཙུན་པའི་མཐར་ཐུག་ཅིང་།།",
    "target": "ཉེ་བ ར་ འཁོར་ ལྟ ར་ བཙུན་པ འི་ མཐ ར་ ཐུག་ ཅིང་ ། །"
  },
  {
    "source": "རྟ་ཐུལ་བཞིན་དུ་བག་ཡོད་མཛེས་གྱུར་ཀྱང་།།",
    "target": "རྟ་ཐུལ་ བཞིན་ དུ་ བག་ ཡོད་ མཛེས་ གྱུར་ ཀྱང་ ། །"
  },
  {
    "source": "བྱང་ཆུབ་ལམ་ལ་ཕ་མ་མི་འདྲེན་ན།།",
    "target": "བྱང་ཆུབ་ལམ་ ལ་ ཕ་མ་ མི་ འདྲེན་ ན ། །"
  },
  {
    "source": "རང་བདེའི་ཐར་པ་རྡོག་པས་བརྫི་རྒྱུ་ཡིན།།",
    "target": "རང་ བདེ འི་ ཐར་པ་ རྡོག་པ ས་ བརྫི་ རྒྱུ་ ཡིན ། །"
  },
  {
    "source": "རིག་པའི་གནས་ལ་མཁས་པའི་མཐུ་ཐོབ་ཅིང་།།",
    "target": "རིག་པ འི་ གནས་ ལ་ མཁས་པ འི་ མཐུ་ ཐོབ་ ཅིང་ ། །"
  },
  {
    "source": "སྙན་པའི་གྲགས་པས་བླུན་པོ་ཀུན་དགའ་ཡང་།།",
    "target": "སྙན་པ འི་ གྲགས་པ ས་ བླུན་པོ་ ཀུན་ དགའ་ ཡང་ ། །"
  },
  {
    "source": "བསྟན་པའི་ཁུར་ཆེན་སྤྱི་བོས་མི་ལེན་ན།།",
    "target": "བསྟན་པ འི་ ཁུར་ ཆེན་ སྤྱི་བོ ས་ མི་ ལེན་ ན ། །"
  },
  {
    "source": "སྨྱོན་པའི་བྲོ་བརྡུང་བཞིན་དུ་དོར་བྱ་ཡིན།།",
    "target": "སྨྱོན་པ འི་ བྲོ་ བརྡུང་ བཞིན་ དུ་ དོར་ བྱ་ ཡིན ། །"
  },
  {
    "source": "བླ་མ་ལྟ་བུར་ཀུན་གྱིས་འཁུར་ན་ཡང་།།",
    "target": "བླ་མ་ ལྟ་བུ ར་ ཀུན་ གྱིས་ འཁུར་ ན་ ཡང་ ། །"
  },
  {
    "source": "བསྟན་པ་སྤྱི་ཡི་ཁུར་ཆེན་མི་འཁུར་ཞིང་།།",
    "target": "བསྟན་པ་ སྤྱི་ ཡི་ ཁུར་ ཆེན་ མི་ འཁུར་ ཞིང་ ། །"
  },
  {
    "source": "རང་གི་འདོད་པ་དང་དུ་ལེན་བྱེད་ན།།",
    "target": "རང་ གི་ འདོད་པ་ དང་ དུ་ ལེན་ བྱེད་ ན ། །"
  },
  {
    "source": "འཕགས་པ་རྣམས་ཀྱིས་ཐེ་ལས་བཏབ་བྱ་ཡིན།།",
    "target": "འཕགས་པ་ རྣམས་ ཀྱིས་ ཐེ་ ལས་ བཏབ་ བྱ་ ཡིན ། །"
  },
  {
    "source": "བཟང་པོ་ལྟ་བུར་ཀུན་གྱིས་རློམས་ན་ཡང་།།",
    "target": "བཟང་པོ་ ལྟ་བུ ར་ ཀུན་ གྱིས་ རློམས་ ན་ ཡང་ ། །"
  },
  {
    "source": "ལོག་ལྟའི་ནགས་སུ་བདག་ལྟ་འཁྲུགས་པ་ཡིས།།",
    "target": "ལོག་ལྟ འི་ ནགས་ སུ་ བདག་ ལྟ་ འཁྲུགས་པ་ ཡིས ། །"
  },
  {
    "source": "སྟག་མོ་བུ་ཟན་བཞིན་དུ་འཇིགས་པ་སྟེ།།",
    "target": "སྟག་མོ་ བུ་ ཟན་ བཞིན་ དུ་ འཇིགས་པ་ སྟེ ། །"
  },
  {
    "source": "བཀའ་སྡོད་སྲུང་མ་རྣམས་ཀྱིས་བསྒྲལ་བྱ་ཡིན།།",
    "target": "བཀའ་ སྡོད་ སྲུང་མ་ རྣམས་ ཀྱིས་ བསྒྲལ་ བྱ་ ཡིན ། །"
  },
  {
    "source": "ངུར་སྨྲིག་གོས་ཅན་ཞི་དུལ་མཛེས་གྱུར་ཀྱང་།།",
    "target": "ངུར་སྨྲིག་ གོས་ཅན་ ཞི་དུལ་ མཛེས་ གྱུར་ ཀྱང་ ། །"
  },
  {
    "source": "བྱི་ལ་བཞིན་དུ་བསམ་པ་མ་རུངས་པའི།།",
    "target": "བྱི་ལ་ བཞིན་ དུ་ བསམ་པ་ མ་ རུངས་པ འི ། །"
  },
  {
    "source": "དམ་པའི་གཟུགས་ཅན་གསོ་རུ་མེད་པ་དེ།།",
    "target": "དམ་པ འི་ གཟུགས་ཅན་ གསོ་ རུ་ མེད་པ་ དེ ། །"
  },
  {
    "source": "མ་མོ་རྣམས་ཀྱི་ཁ་རུ་གདབ་བྱ་ཡིན།།",
    "target": "མ་མོ་ རྣམས་ ཀྱི་ ཁ་ རུ་ གདབ་ བྱ་ ཡིན ། །"
  },
  {
    "source": "ཁྲི་ཕྲག་དགུ་ཡི་གཙོ་བོར་འདུག་གྱུར་ཀྱང་།།",
    "target": "ཁྲི་ ཕྲག་ དགུ་ ཡི་ གཙོ་བོ ར་ འདུག་ གྱུར་ ཀྱང་ ། །"
  },
  {
    "source": "ཁྱབ་འཇུག་བཞིན་དུ་རང་རྒྱུད་མ་ཐུལ་བའི།།",
    "target": "ཁྱབ་འཇུག་ བཞིན་ དུ་ རང་ རྒྱུད་ མ་ ཐུལ་ བ འི ། །"
  },
  {
    "source": "ཆགས་སྡང་འོད་ཟེར་ཕྱོགས་བཅུར་འཕྲོ་བ་དེ།།",
    "target": "ཆགས་སྡང་ འོད་ཟེར་ ཕྱོགས་ བཅུ ར་ འཕྲོ་བ་ དེ ། །"
  },
  {
    "source": "གཤིན་རྗེ་གཤེད་ཀྱི་ཞལ་དུ་གདབ་བྱ་ཡིན།།",
    "target": "གཤིན་རྗེ་གཤེད་ ཀྱི་ ཞལ་ དུ་ གདབ་ བྱ་ ཡིན ། །"
  },
  {
    "source": "འཛུམ་ཞིང་དེས་པས་ཐམས་ཅད་སྐྱོད་ན་ཡང་།།",
    "target": "འཛུམ་ ཞིང་ དེས་པ ས་ ཐམས་ཅད་ སྐྱོད་ ན་ ཡང་ ། །"
  },
  {
    "source": "བདག་གི་རྗེས་སློབ་ཟག་པ་འཕེལ་བྱེད་པ།།",
    "target": "བདག་ གི་ རྗེས་ སློབ་ ཟག་པ་ འཕེལ་ བྱེད་པ ། །"
  },
  {
    "source": "མི་དང་ཅན་གྱི་གཙོ་བོར་གྲགས་པ་དེ།།",
    "target": "མི་ དང་ ཅན་ གྱི་ གཙོ་བོ ར་ གྲགས་པ་ དེ ། །"
  },
  {
    "source": "གནས་ལུག་སྡོམ་པའི་འཚང་རྒྱ་སྤང་བྱ་ཡིན།།",
    "target": "གནས་ ལུག་ སྡོམ་པ འི་ འཚང་ རྒྱ་ སྤང་བྱ་ ཡིན ། །"
  },
  {
    "source": "ཁྱིམ་ནས་བྱུང་ཞིང་བསྟན་པའི་སྒོར་ཞུགས་ཀྱང་།།",
    "target": "ཁྱིམ་ ནས་ བྱུང་ ཞིང་ བསྟན་པ འི་ སྒོ ར་ ཞུགས་ ཀྱང་ ། །"
  },
  {
    "source": "ཁྱིམ་པ་བཞིན་དུ་བྱ་བ་༼༦༨༽མཐའ་ཡས་ཤིང་།།",
    "target": "ཁྱིམ་པ་ བཞིན་ དུ་ བྱ་བ་ ༼ ༦༨ ༽ མཐའ་ཡས་ ཤིང་ ། །"
  },
  {
    "source": "བླང་དོར་ཐམས་ཅད་ཁྱད་དུ་གསོད་པ་དེ།།",
    "target": "བླང་དོར་ ཐམས་ཅད་ ཁྱད་ དུ་ གསོད་པ་ དེ ། །"
  },
  {
    "source": "དྲང་སྲོང་རྣམས་ཀྱིས་དམོད་པས་བསྒྲུབ་བྱ་ཡིན།།",
    "target": "དྲང་སྲོང་ རྣམས་ ཀྱིས་ དམོད་པ ས་ བསྒྲུབ་བྱ་ ཡིན ། །"
  },
  {
    "source": "ངུར་སྨྲིག་གྱོན་ནས་ཚུལ་ཁྲིམས་མི་སྲུང་ཞིང་།།",
    "target": "ངུར་སྨྲིག་ གྱོན་ ནས་ ཚུལ་ཁྲིམས་ མི་ སྲུང་ ཞིང་ ། །"
  },
  {
    "source": "འདོད་པའི་ལས་ལ་སྣང་བ་འབྱམས་གྱུར་ནས།།",
    "target": "འདོད་པ འི་ ལས་ ལ་ སྣང་བ་ འབྱམས་ གྱུར་ ནས ། །"
  },
  {
    "source": "དམ་པ་རྣམས་ལ་སྒྲོ་སྐུར་འདེབས་པ་དེ།།",
    "target": "དམ་པ་ རྣམས་ ལ་ སྒྲོ་སྐུར་ འདེབས་པ་ དེ ། །"
  },
  {
    "source": "མཁའ་འགྲོ་རྣམས་ཀྱིས་ཕ་རོལ་བསྒྲལ་བྱ་ཡིན།།",
    "target": "མཁའ་འགྲོ་ རྣམས་ ཀྱིས་ ཕ་རོལ་ བསྒྲལ་ བྱ་ ཡིན ། །"
  },
  {
    "source": "རྙེད་པའི་ཆེད་དུ་དམ་པའི་གཟུགས་བཟུང་ནས།།",
    "target": "རྙེད་པ འི་ ཆེད་ དུ་ དམ་པ འི་ གཟུགས་ བཟུང་ ནས ། །"
  },
  {
    "source": "ཁྱི་ཕག་བཞིན་དུ་འདོད་ཡོན་སྤྱོད་བྱེད་ཅིང་།།",
    "target": "ཁྱི་ ཕག་ བཞིན་ དུ་ འདོད་ཡོན་ སྤྱོད་ བྱེད་ ཅིང་ ། །"
  },
  {
    "source": "སྔགས་སུ་ཁས་བླངས་ཐམས་ཅད་བསླུ་བ་དེ།།",
    "target": "སྔགས་ སུ་ ཁ ས་ བླངས་ ཐམས་ཅད་ བསླུ་བ་ དེ ། །"
  },
  {
    "source": "རྡོ་རྗེ་འཛིན་པས་ཐབ་ཏུ་གཞུག་བྱ་ཡིན།།",
    "target": "རྡོ་རྗེ་ འཛིན་པ ས་ ཐབ་ ཏུ་ གཞུག་ བྱ་ ཡིན ། །"
  },
  {
    "source": "ཐེག་ཆེན་སྐད་དུ་ལས་འབྲས་ཁྱད་གསོད་ཅིང་།།",
    "target": "ཐེག་ཆེན་ སྐད་ དུ་ ལས་ འབྲས་ ཁྱད་ གསོད་ ཅིང་ ། །"
  },
  {
    "source": "སྟོང་པའི་རྦད་ཀྱིས་འཁོར་ཚོགས་བསླུ་བ་ཡི།།",
    "target": "སྟོང་པ འི་ རྦད་ ཀྱིས་ འཁོར་ཚོགས་ བསླུ་བ་ ཡི ། །"
  },
  {
    "source": "འགོང་པོ་བཞིན་དུ་རྐུ་རུ་བརྫུ་བ་དེ།།",
    "target": "འགོང་པོ་ བཞིན་ དུ་ རྐུ་ རུ་ བརྫུ་བ་ དེ ། །"
  },
  {
    "source": "དམ་ཚིག་ཅན་གྱི་སྔགས་ཀྱིས་བསྒྲལ་བྱ་ཡིན།།",
    "target": "དམ་ཚིག་ ཅན་ གྱི་ སྔགས་ ཀྱིས་ བསྒྲལ་ བྱ་ ཡིན ། །"
  },
  {
    "source": "བསྟན་པ་སྤྱི་ལ་ཡོང་ཡེ་མི་ཕན་པའི།།",
    "target": "བསྟན་པ་ སྤྱི་ ལ་ ཡོང་ ཡེ་ མི་ ཕན་པ འི ། །"
  },
  {
    "source": "སྔགས་དང་མན་ངག་ཟབ་མོར་རློམས་པ་དང་།།",
    "target": "སྔགས་ དང་ མན་ངག་ ཟབ་མོ ར་ རློམས་པ་ དང་ ། །"
  },
  {
    "source": "རྟོག་པས་སྦྱར་བའི་ཚིགས་བཅད་ངན་པ་རྣམས།།",
    "target": "རྟོག་པ ས་ སྦྱར་བ འི་ ཚིགས་བཅད་ ངན་པ་ རྣམས ། །"
  },
  {
    "source": "དམ་པ་རྣམས་ཀྱིས་དམངས་སུ་དབབ་བྱ་ཡིན།།",
    "target": "དམ་པ་ རྣམས་ ཀྱིས་ དམངས་ སུ་ དབབ་ བྱ་ ཡིན ། །"
  },
  {
    "source": "ངེས་པར་བསྟན་པ་སྤྱི་ལ་གནོད་བྱེད་ན།།",
    "target": "ངེས་པ ར་ བསྟན་པ་ སྤྱི་ ལ་ གནོད་ བྱེད་ ན ། །"
  },
  {
    "source": "རེ་ཞིག་གང་གིས་གང་ལ་ཕན་གྱུར་ཀྱང་།།",
    "target": "རེ་ ཞིག་ གང་ གིས་ གང་ ལ་ ཕན་ གྱུར་ ཀྱང་ ། །"
  },
  {
    "source": "ཚད་ནད་ཅན་ལ་འབྲས་ཆད་བླུད་པ་ལྟར།།",
    "target": "ཚད་ནད་ ཅན་ ལ་ འབྲས་ ཆད་ བླུད་ པ་ ལྟ ར ། །"
  },
  {
    "source": "ཕན་བྱ་ངན་པ་ཆུ་ལ་བསྐུར་བྱ་ཡིན།།",
    "target": "ཕན་ བྱ་ ངན་པ་ ཆུ་ ལ་ བསྐུར་ བྱ་ ཡིན ། །"
  },
  {
    "source": "ཐོས་པ་ཆུང་ངུའི་གྲུབ་ཐོབ་ངན་པ་དག",
    "target": "ཐོས་པ་ ཆུང་ ངུ འི་ གྲུབ་ཐོབ་ ངན་པ་ དག"
  },
  {
    "source": "།",
    "target": "།"
  },
  {
    "source": "ཐུན་མོང་མཐོང་བས་མཆོག་ཏུ་ང་རྒྱལ་ཏེ།།",
    "target": "ཐུན་མོང་ མཐོང་བ ས་ མཆོག་ ཏུ་ ང་ རྒྱལ་ ཏེ ། །"
  },
  {
    "source": "ལམ་རིམ་མེད་པས་བླུན་པོ་འཁྲིད་པ་རྣམས།།",
    "target": "ལམ་རིམ་ མེད་པ ས་ བླུན་པོ་ འཁྲིད་པ་ རྣམས ། །"
  },
  {
    "source": "མཁས་པ་རྣམས་ཀྱིས་ཁྱི་དམའ་དབབ་བྱ་ཡིན།།",
    "target": "མཁས་པ་ རྣམས་ ཀྱིས་ ཁྱི་ དམའ་ དབབ་ བྱ་ ཡིན ། །"
  },
  {
    "source": "སངས་རྒྱས་བསྟན་ལ་དགྲ་བོ་ལོངས་པ་ན།།",
    "target": "སངས་རྒྱས་ བསྟན་ ལ་ དགྲ་བོ་ ལོངས་པ་ ན ། །"
  },
  {
    "source": "སོ་སོའི་ཐར་ལ་བཟང་པོར་རློམས་གྱུར་ནས།།",
    "target": "སོ་སོ འི་ ཐར་ ལ་ བཟང་པོ ར་ རློམ ས་ གྱུར་ ནས ། །"
  },
  {
    "source": "ལེགས་པར་བཤད་པའི་འབུལ་མཆོག་མི་བྱེད་པར།།",
    "target": "ལེགས་པ ར་ བཤད་པ འི་ འབུལ་ མཆོག་ མི་ བྱེད་པ ར ། །"
  },
  {
    "source": "བསྟན་པ་འཇིག་ལ་དམ་པ་མཚར་རེ་ཆེ།།",
    "target": "བསྟན་པ་ འཇིག་ ལ་ དམ་པ་ མཚར་ རེ་ ཆེ ། །"
  },
  {
    "source": "འདི་ལྟར་སོ་སོར་ཐར་པ་ཕར་ཞོག་གི།།",
    "target": "འདི་ ལྟ ར་ སོ་སོ ར་ ཐར་པ་ ཕར་ ཞོག་ གི ། །"
  },
  {
    "source": "རང་ཉིད་ངན་འགྲོ་ཆེན་པོར་འགྲོ་དགོས་པས།།",
    "target": "རང་ ཉིད་ ངན་འགྲོ་ ཆེན་པོ ར་ འགྲོ་ དགོས་པ ས ། །"
  },
  {
    "source": "བསྟན་པ་བཤིག་པའི་དགྲ་བགེགས་མི་སྒྲོལ་རེ།།",
    "target": "བསྟན་པ་ བཤིག་པ འི་ དགྲ་ བགེགས་ མི་ སྒྲོལ་ རེ ། །"
  },
  {
    "source": "དམ་ཉམས་དགྲ་བགེགས་ཕ་རོལ་བསྒྲལ་བྱ་ཡིན།།",
    "target": "དམ་ཉམས་ དགྲ་བགེགས་ ཕ་རོལ་ བསྒྲལ་ བྱ་ ཡིན ། །"
  },
  {
    "source": "ཉོན་མོངས་༼༦༩༽ལས་ཀྱིས་བདས་པའི་གཏི་མུག་ཅན།།",
    "target": "ཉོན་མོངས་ ༼ ༦༩ ༽ ལས་ ཀྱིས་ བདས་པ འི་ གཏི་མུག་ ཅན ། །"
  },
  {
    "source": "བསྟན་དང་སེམས་ཅན་སྤྱི་ལ་མི་སེམས་པར།།",
    "target": "བསྟན་ དང་ སེམས་ཅན་ སྤྱི་ ལ་ མི་ སེམས་པ ར ། །"
  },
  {
    "source": "རང་ལ་གནོད་པ་བྱས་པའི་དགྲ་བོ་ལ།།",
    "target": "རང་ ལ་ གནོད་པ་ བྱས་པ འི་ དགྲ་ བོ་ ལ ། །"
  },
  {
    "source": "ཁྲོས་ནས་སྔགས་ཀྱིས་ཕ་རོལ་སྒྲོལ་བ་དེ།།",
    "target": "ཁྲོས་ ནས་ སྔགས་ ཀྱིས་ ཕ་རོལ་ སྒྲོལ་བ་ དེ ། །"
  },
  {
    "source": "ཚུལ་ཁྲིམས་འཆལ་ལམ་མ་འཆལ་མཚར་རེ་ཆེ།།",
    "target": "ཚུལ་ཁྲིམས་ འཆལ་ ལམ་ མ་ འཆལ་ མཚར་ རེ་ ཆེ ། །"
  },
  {
    "source": "གང་ཡང་རྒྱལ་བ་རྣམས་ཀྱིས་ཁྲེལ་བ་ཡི།།",
    "target": "གང་ ཡང་ རྒྱལ་བ་ རྣམས་ ཀྱིས་ ཁྲེལ་བ་ ཡི ། །"
  },
  {
    "source": "རང་དོན་ལ་ནི་རྣམ་པ་ཀུན་མི་བརྟེན།།",
    "target": "རང་དོན་ ལ་ ནི་ རྣམ་པ་ ཀུན་ མི་ བརྟེན ། །"
  },
  {
    "source": "ཕྱོགས་བཅུའི་རྒྱལ་བ་རྣམས་ཀྱིས་བསྔགས་གྱུར་ན།།",
    "target": "ཕྱོགས་ བཅུ འི་ རྒྱལ་བ་ རྣམས་ ཀྱིས་ བསྔགས་ གྱུར་ ན ། །"
  },
  {
    "source": "ཇི་ལྟར་གྱུར་ལ་དེ་ལྟར་སྒྲུབ་པར་རིགས།།",
    "target": "ཇི་ ལྟ ར་ གྱུར་ ལ་ དེ་ ལྟ ར་ སྒྲུབ་པ ར་ རིགས ། །"
  },
  {
    "source": "མཁྱེན་པར་མཛོད་ཅིག་བློ་དང་ལྡན་པ་རྣམས།།",
    "target": "མཁྱེན་པ ར་ མཛོད་ ཅིག་ བློ་ དང་ ལྡན་པ་ རྣམས ། །"
  },
  {
    "source": "ལག་ལེན་ཐམས་ཅད་ཐོག་མཐའ་དག་ནས་བྱ།།",
    "target": "ལག་ལེན་ ཐམས་ཅད་ ཐོག་མཐའ་ དག་ ནས་ བྱ ། །"
  },
  {
    "source": "ཆོས་དང་འགལ་བ་སྲོག་དང་བསྡོས་ལ་སྤང་།།",
    "target": "ཆོས་ དང་ འགལ་བ་ སྲོག་ དང་ བསྡོས་ ལ་ སྤང་ ། །"
  },
  {
    "source": "ཕྱི་ལ་མི་གནོད་རང་ལ་ཅི་ཕན་བྱ།།",
    "target": "ཕྱི་ ལ་ མི་ གནོད་ རང་ ལ་ ཅི་ ཕན་ བྱ ། །"
  },
  {
    "source": "བླུན་པོས་རིམ་གྱིས་མཐོང་བར་མ་གྱུར་ཀྱང་།།",
    "target": "བླུན་པོ ས་ རིམ་ གྱིས་ མཐོང་བ ར་ མ་ གྱུར་ ཀྱང་ ། །"
  },
  {
    "source": "མཁས་པ་རྣམས་ལ་ལྷང་ངེ་སོ་སོར་གསལ།།",
    "target": "མཁས་པ་ རྣམས་ ལ་ ལྷང་ངེ་ སོ་སོ ར་ གསལ ། །"
  },
  {
    "source": "འདི་ཡང་དཔའ་བོ་འཇུག་པར་བྱ་བ་སྟེ།།",
    "target": "འདི་ ཡང་ དཔའ་བོ་ འཇུག་པ ར་ བྱ་བ་ སྟེ ། །"
  },
  {
    "source": "ལེའུ་བཞི་པ་དུག་གི་བཅུད་ལེན་ཡིན།།",
    "target": "ལེའུ་ བཞི་པ་ དུག་ གི་ བཅུད་ལེན་ ཡིན ། །"
  },
  {
    "source": "བཙན་དུག་ནགས་སུ་རྨ་བྱ་རྒྱུ་བ་ཞེས་བྱ་བ།།",
    "target": "བཙན་དུག་ ནགས་ སུ་ རྨ་ བྱ་རྒྱུ་བ་ ཞེས་ བྱ་བ ། །"
  },
  {
    "source": "རྗེ་བཙུན་གཤིན་རྗེའི་གཤེད་ལ་ཕྱག་འཚལ་ལོ།།",
    "target": "རྗེ་བཙུན་ གཤིན་རྗེ འི་ གཤེད་ ལ་ ཕྱག་ འཚལ་ ལོ ། །"
  },
  {
    "source": "གང་ལ་བསམ་པ་ངན་ཞིང་སྡང་ཞུགས་པའི།།",
    "target": "གང་ ལ་ བསམ་པ་ ངན་ ཞིང་ སྡང་ ཞུགས་ པ འི ། །"
  },
  {
    "source": "ནག་པོའི་ཕྱོགས་རྣམས་མ་ལུས་དྲུང་འདིར་ཤོག།",
    "target": "ནག་པོ འི་ ཕྱོགས་ རྣམས་ མ་ ལུས་ དྲུང་ འདི ར་ ཤོག །"
  },
  {
    "source": "ཤ་ཟ་ཁྲག་འཐུང་བྱེ་བ་དུང་ཕྱུར་རྣམས།།",
    "target": "ཤ་ཟ་ ཁྲག་འཐུང་ བྱེ་བ་ དུང་ཕྱུར་ རྣམས ། །"
  },
  {
    "source": "ལུས་ཅན་བདག་གི་དྲུང་དུ་དེ་རིང་ཤོག།",
    "target": "ལུས་ཅན་ བདག་ གི་ དྲུང་ དུ་ དེ་ རིང་ ཤོག །"
  },
  {
    "source": "ལྷ་དང་ཀླུ་དང་གནོད་སྦྱིན་ཚོགས་རྣམས་དང་།།",
    "target": "ལྷ་ དང་ ཀླུ་ དང་ གནོད་སྦྱིན་ ཚོགས་ རྣམས་ དང་ ། །"
  },
  {
    "source": "དྲི་ཟ་ལྷ་མ་ཡིན་དང་ལྟོ་ཕྱེའི་ཚོགས།།",
    "target": "དྲི་ཟ་ ལྷ་མ་ཡིན་ དང་ ལྟོ་ ཕྱེ འི་ ཚོགས ། །"
  },
  {
    "source": "མཁའ་ལ་རྒྱུ་བའི་ཡིད་བཏགས་མཐའ་ཡས་དང་།།",
    "target": "མཁའ་ ལ་ རྒྱུ་བ འི་ ཡིད་ བཏགས་ མཐའ་ཡས་ དང་ ། །"
  },
  {
    "source": "ལན་ཆགས་འབྱུང་པོའི་ཚོགས་རྣམས་དྲུང་འདིར་ཤོག།",
    "target": "ལན་ཆགས་ འབྱུང་པོ འི་ ཚོགས་ རྣམས་ དྲུང་ འདི ར་ ཤོག །"
  },
  {
    "source": "ལྷན་ཅིག་སྐྱེས་པའི་ལྷ་དང་དྲང་སྲོང་དང་།།",
    "target": "ལྷན་ ཅིག་ སྐྱེས་པ འི་ ལྷ་ དང་ དྲང་སྲོང་ དང་ ། །"
  },
  {
    "source": "བགེགས་དང་ལོག་འདྲེན་གདོན་ཆེན་བཅོ་བརྒྱད་དང་།།",
    "target": "བགེགས་ དང་ ལོག་ འདྲེན་ གདོན་ ཆེན་ བཅོ་ བརྒྱད་ དང་ ། །"
  },
  {
    "source": "མ་མོ་རྣམས་དང་ལས་མགོན་ཐམས་ཅད་དང་།།",
    "target": "མ་མོ་ རྣམས་ དང་ ལས་ མགོན་ ཐམས་ཅད་ དང་ ། །"
  },
  {
    "source": "སྐྱབས་གསུམ་འཕགས་པའི་ཚོགས་རྣམས་གནས་འདིར་འཁོད།།",
    "target": "སྐྱབས་གསུམ་ འཕགས་པ འི་ ཚོགས་ རྣམས་ གནས་ འདི ར་ འཁོད ། །"
  },
  {
    "source": "དེ་ལྟར་མ་ཚང་མེད་པས་འཁོར་བཅས་རྣམས།།",
    "target": "དེ་ ལྟ ར་ མ་ ཚང་ མེད་པ ས་ འཁོར་བཅས་ རྣམས ། །"
  },
  {
    "source": "དཔང་པོ་ཉིད་དུ་དྲུང་འདིར་འཁོད་པ་ལ།།",
    "target": "དཔང་པོ་ ཉིད་ དུ་ དྲུང་ འདི ར་ འཁོད་པ་ ལ ། །"
  },
  {
    "source": "ཐེ་ཚོམ་མེད་པར་བདག་གིས་དམ་བཅས་པའི།།",
    "target": "ཐེ་ཚོམ་ མེད་པ ར་ བདག་ གིས་ དམ་ བཅས་ པ འི ། །"
  },
  {
    "source": "རླབས་པོ་ཆེ་ཡི་གཏམ་འདི་༼༧༠༽བཤད་པར་ཉོན།།",
    "target": "རླབས་པོ་ཆེ་ ཡི་ གཏམ་ འདི་ ༼ ༧༠ ༽ བཤད་པ ར་ ཉོན ། །"
  },
  {
    "source": "སྔོན་ཆད་རྒྱུ་རྐྱེན་བསྐལ་པ་བཟང་པོ་ཡིས།།",
    "target": "སྔོན་ཆད་ རྒྱུ་རྐྱེན་ བསྐལ་པ་ བཟང་པོ་ ཡིས ། །"
  },
  {
    "source": "དེང་སང་འབྱོར་པ་བཅུ་ལྡན་ལུས་འདི་ཐོབ།།",
    "target": "དེང་སང་ འབྱོར་པ་ བཅུ་ ལྡན་ ལུས་ འདི་ ཐོབ ། །"
  },
  {
    "source": "ཡ་མཚན་སྐྱེས་པས་ཉིན་མཚན་རངས་གྱུར་ནས།།",
    "target": "ཡ་མཚན་ སྐྱེས་པ ས་ ཉིན་མཚན་ རངས་ གྱུར་ ནས ། །"
  },
  {
    "source": "ད་ནི་ཕན་བདེའི་དཔལ་ལ་ཅུང་མི་སྤྱོད།།",
    "target": "ད་ ནི་ ཕན་བདེ འི་ དཔལ་ ལ་ ཅུང་ མི་ སྤྱོད ། །"
  },
  {
    "source": "སྨོན་ལམ་དག་པས་ཁྱིམ་ནས་རབ་ཏུ་བྱུང་།།",
    "target": "སྨོན་ལམ་ དག་པ ས་ ཁྱིམ་ ནས་ རབ་ ཏུ་ བྱུང་ ། །"
  },
  {
    "source": "རང་འདོད་སྤངས་ནས་སྨོན་འཇུག་གོས་སུ་གྱོན།།",
    "target": "རང་འདོད་ སྤངས་ ནས་ སྨོན་ འཇུག་ གོས་ སུ་ གྱོན ། །"
  },
  {
    "source": "སེམས་མཆོག་རྙེད་ནས་གཞན་དོན་ཁུར་དུ་འཁུར།།",
    "target": "སེམས་ མཆོག་ རྙེད་ ནས་ གཞན་དོན་ ཁུར་ དུ་ འཁུར ། །"
  },
  {
    "source": "ལམ་ལ་ཞུགས་ནས་བདེ་མཆོག་ཟས་སུ་ཟོ།།",
    "target": "ལམ་ ལ་ ཞུགས་ ནས་ བདེ་མཆོག་ ཟས་ སུ་ ཟོ ། །"
  },
  {
    "source": "ཡང་འདི་གསོན་དང་ཐམས་ཅད་འདུས་པའི་ཚོགས།།",
    "target": "ཡང་ འདི་ གསོན་ དང་ ཐམས་ཅད་ འདུས་པ འི་ ཚོགས ། །"
  },
  {
    "source": "ནག་པོའི་ཕྱོགས་ཀྱི་གདུག་རྩུབ་འདི་འདྲ་ཞིག",
    "target": "ནག་པོ འི་ ཕྱོགས་ ཀྱི་ གདུག་རྩུབ་ འདི་ འདྲ་ ཞིག"
  },
  {
    "source": "།",
    "target": "།"
  },
  {
    "source": "སྐལ་མེད་རྣམས་ཀྱི་བསོད་ནམས་འདི་འདྲ་བས།།",
    "target": "སྐལ་མེད་ རྣམས་ ཀྱི་ བསོད་ནམས་ འདི་ འདྲ་བ ས ། །"
  },
  {
    "source": "ཁོ་བོ་བདེ་བ་ཅན་ཏུ་སྨོན་མ་གྱུར།།",
    "target": "ཁོ་བོ་ བདེ་བ་ཅན་ ཏུ་ སྨོན་ མ་ གྱུར ། །"
  },
  {
    "source": "ཚོགས་མ་བསགས་པའི་འབྱུང་པོ་མཐའ་ཡས་ཤིང་།།",
    "target": "ཚོགས་ མ་ བསགས་པ འི་ འབྱུང་པོ་ མཐའ་ཡས་ ཤིང་ ། །"
  },
  {
    "source": "ངན་སོང་རྣམས་ཀྱི་སྡུག་བསྔལ་དོས་དྲག་པས།།",
    "target": "ངན་སོང་ རྣམས་ ཀྱི་ སྡུག་བསྔལ་ དོས་ དྲག་པ ས ། །"
  },
  {
    "source": "སྡིག་སྤྱོད་རྣམས་ཀྱི་སྤྱོད་པ་འདི་འདྲ་ན།།",
    "target": "སྡིག་སྤྱོད་ རྣམས་ ཀྱི་ སྤྱོད་པ་ འདི་ འདྲ་ ན ། །"
  },
  {
    "source": "ཞི་བདེ་གནས་སུ་ཁོ་བོ་དགར་མ་ཚོར།།",
    "target": "ཞི་བདེ་ གནས་ སུ་ ཁོ་བོ་ དགར་ མ་ ཚོར ། །"
  },
  {
    "source": "བྱིས་པ་རྣམས་ཀྱི་གཉེན་པོ་བསྒྱུར་སླ་ཞིང་།།",
    "target": "བྱིས་པ་ རྣམས་ ཀྱི་ གཉེན་པོ་ བསྒྱུར་ སླ་ ཞིང་ ། །"
  },
  {
    "source": "བདུད་སྡེ་རྣམས་ཀྱི་བསམ་སྦྱོར་འདི་འདྲ་ན།།",
    "target": "བདུད་ སྡེ་ རྣམས་ ཀྱི་ བསམ་སྦྱོར་ འདི་ འདྲ་ ན ། །"
  },
  {
    "source": "མི་རྟག་ཚེ་ལ་སྡོད་པའི་སྐབས་མེད་པས།།",
    "target": "མི་ རྟག་ ཚེ་ ལ་ སྡོད་པ འི་ སྐབས་ མེད་པ ས ། །"
  },
  {
    "source": "དབེན་པའི་གནས་སུ་འདུག་ལ་དགར་མ་ཚོར།།",
    "target": "དབེན་པ འི་ གནས་ སུ་ འདུག་ ལ་ དགར་ མ་ ཚོར ། །"
  },
  {
    "source": "བསྟན་པ་འདི་ལ་སྡང་བའི་དགྲ་མང་ཞིང་།།",
    "target": "བསྟན་པ་ འདི་ ལ་ སྡང་བ འི་ དགྲ་ མང་ ཞིང་ ། །"
  },
  {
    "source": "བཙན་སར་ཕྱིན་པའི་གྲུབ་ཐོབ་འདི་འདྲ་ལ།།",
    "target": "བཙན་ས ར་ ཕྱིན་པ འི་ གྲུབ་ཐོབ་ འདི་ འདྲ་ ལ ། །"
  },
  {
    "source": "སྙིགས་མའི་དུས་སུ་སྣང་ཚུལ་ལུགས་ངན་པས།།",
    "target": "སྙིགས་མ འི་ དུས་ སུ་ སྣང་ཚུལ་ ལུགས་ ངན་པ ས ། །"
  },
  {
    "source": "ཁོ་བོ་མཁའ་སྤྱོད་གནས་སུ་དགར་མ་ཚོར།།",
    "target": "ཁོ་བོ་ མཁའ་སྤྱོད་གནས་ སུ་ དགར་ མ་ ཚོར ། །"
  },
  {
    "source": "ད་ནི་འཇིག་རྟེན་ཁམས་རྣམས་ཐམས་ཅད་ཀྱི།།",
    "target": "ད་ ནི་ འཇིག་རྟེན་ ཁམས་ རྣམས་ ཐམས་ཅད་ ཀྱི ། །"
  },
  {
    "source": "མཐུ་ཆེན་ཐམས་ཅད་བདག་གི་དགྲར་ལངས་ཀྱང་།།",
    "target": "མཐུ་ཆེན་ ཐམས་ཅད་ བདག་ གི་ དགྲ ར་ ལངས་ ཀྱང་ ། །"
  },
  {
    "source": "ཁོ་བོ་བ་སྤུ་ཙམ་ཡང་མི་གཡོ་བར།།",
    "target": "ཁོ་བོ་ བ་སྤུ་ ཙམ་ ཡང་ མི་ གཡོ་བ ར ། །"
  },
  {
    "source": "འཁོར་བའི་གནས་འདིར་གོ་ཆ་བགོ་བར་བྱ།།",
    "target": "འཁོར་བ འི་ གནས་ འདི ར་ གོ་ཆ་ བགོ་བ ར་ བྱ ། །"
  },
  {
    "source": "གང་ན་འགོ་བའི་ནད་ཀྱིས་ཐེབས་གྱུར་ཏེ།།",
    "target": "གང་ ན་ འགོ་བ འི་ ནད་ ཀྱིས་ ཐེབས་ གྱུར་ ཏེ ། །"
  },
  {
    "source": "རིམས་ནད་ཆེན་པོས་འཇིག་རྟེན་གཡོས་པ་ན།།",
    "target": "རིམས་ནད་ ཆེན་པོ ས་ འཇིག་རྟེན་ གཡོས་པ་ ན ། །"
  },
  {
    "source": "སྨན་པ་ཉིད་དམ་ནད་པའི་གཡོག་དག་ཏུ།།",
    "target": "སྨན་པ་ ཉིད་ དམ་ ནད་པ འི་ གཡོག་ དག་ ཏུ ། །"
  },
  {
    "source": "དྲག་པོའི་གོ་ཆ་ཆེན་པོ་བགོ་བར་བྱ།།",
    "target": "དྲག་པོ འི་ གོ་ཆ་ ཆེན་པོ་ བགོ་བ ར་ བྱ ། །"
  },
  {
    "source": "མ་ནུས་སེམས་ཅན་དྲིན་གྱིས་བསྐྱབ་པའི་ཚེ།།",
    "target": "མ་ནུ ས་ སེམས་ཅན་ དྲིན་ གྱིས་ བསྐྱབ་པ འི་ ཚེ ། །"
  },
  {
    "source": "ལོག་སྒྲུབ་ཆེན་པོས་སྡུག་སུན་ཕྱུང་པ་ན།།",
    "target": "ལོག་སྒྲུབ་ ཆེན་པོ ས་ སྡུག་ སུན་ ཕྱུང་པ་ ན ། །"
  },
  {
    "source": "ལྷག་པར་དེ་ལ་ཕན་ཞིང་བརྩེ་བ་ཡིས།།",
    "target": "ལྷག་པ ར་ དེ་ ལ་ ཕན་ ཞིང་ བརྩེ་བ་ ཡིས ། །"
  },
  {
    "source": "དཔའ་བོ་རྣམས་ཀྱིས་གོ་ཆ་བགོ་བར་བྱ།།",
    "target": "དཔའ་བོ་ རྣམས་ ཀྱིས་ གོ་ཆ་ བགོ་བ ར་ བྱ ། །"
  },
  {
    "source": "ནགས་ན་སྟག་མོ་མི་ཟན་འཇིགས་པ་རྣམས།།",
    "target": "ནགས་ ན་ སྟག་མོ་ མི་ ཟན་ འཇིགས་པ་ རྣམས ། །"
  },
  {
    "source": "མི་ཡི་སྲོག་ལ་འཇབ་ཅིང་རྒྱུག་པ་ན།།",
    "target": "མི་ ཡི་ སྲོག་ ལ་ འཇབ་ ཅིང་ རྒྱུག་པ་ ན ། །"
  },
  {
    "source": "སེམས་ཅན་དོན་དུ་ཐེ་ཚོམ་མི་བྱ་བར།།",
    "target": "སེམས་ཅན་ དོན་ དུ་ ཐེ་ཚོམ་ མི་ བྱ་བ ར ། །"
  },
  {
    "source": "༼༧༡༽ཕྱོགས་དེར་བགྲོད་པའི་གོ་ཆ་བགོ་བར་བྱ།།",
    "target": "༼ ༧༡ ༽ ཕྱོགས་ དེ ར་ བགྲོད་པ འི་ གོ་ཆ་ བགོ་བ ར་ བྱ ། །"
  },
  {
    "source": "འཇིག་རྟེན་དག་ན་ཤིན་ཏུ་མི་འདོད་པའི།།",
    "target": "འཇིག་རྟེན་ དག་ ན་ ཤིན་ ཏུ་ མི་ འདོད་ པ འི ། །"
  },
  {
    "source": "ལྟས་ངན་སྣ་ཚོགས་དམག་ཏུ་འཐིབ་པ་རྣམས།།",
    "target": "ལྟས་ངན་ སྣ་ཚོགས་ དམག་ ཏུ་ འཐིབ་པ་ རྣམས ། །"
  },
  {
    "source": "དགྲ་བདག་གཤིས་ངན་རང་ཉིད་གཞོམ་པའི་ཕྱིར།།",
    "target": "དགྲ་ བདག་ གཤིས་ ངན་ རང་ ཉིད་ གཞོམ་པ འི་ ཕྱི ར ། །"
  },
  {
    "source": "གཡང་དུ་ལེན་པའི་གོ་ཆ་བགོ་པར་བྱ།།",
    "target": "གཡང་ དུ་ ལེན་པ འི་ གོ་ཆ་ བགོ་པ ར་ བྱ ། །"
  },
  {
    "source": "འཇིག་རྟེན་དག་ན་ཤིན་ཏུ་མི་མཁོ་བའི།།",
    "target": "འཇིག་རྟེན་ དག་ ན་ ཤིན་ ཏུ་ མི་ མཁོ་བ འི ། །"
  },
  {
    "source": "ལས་དང་ཉོན་མོངས་སྒྱུ་མ་འཁྲུགས་པ་རྣམས།།",
    "target": "ལས་ དང་ ཉོན་མོངས་ སྒྱུ་མ་ འཁྲུགས་པ་ རྣམས ། །"
  },
  {
    "source": "བདག་ཏུ་འཛིན་པའི་སྲོག་དང་དབྲལ་བའི་ཕྱིར།།",
    "target": "བདག་ ཏུ་ འཛིན་པ འི་ སྲོག་ དང་ དབྲལ་བ འི་ ཕྱི ར ། །"
  },
  {
    "source": "དང་དུ་ལེན་པའི་གོ་ཆ་བགོ་བར་བྱ།།",
    "target": "དང་ དུ་ ལེན་པ འི་ གོ་ཆ་ བགོ་བ ར་ བྱ ། །"
  },
  {
    "source": "ཕཊ་ཡ་ཧོ་ཡི་འཆི་བདག་མཱ་ར་ཡ།།",
    "target": "ཕཊ་ ཡ་ཧོ་ ཡི་ འཆི་བདག་ མཱ་ར་ཡ ། །"
  },
  {
    "source": "སྐྱིད་འདོད་འགོང་པོའི་སྲོག་ལ་ཛྭ་ལ་རཾ།།",
    "target": "སྐྱིད་ འདོད་ འགོང་པོ འི་ སྲོག་ ལ་ ཛྭ་ ལ་ རཾ ། །"
  },
  {
    "source": "སྙོམས་ལས་ལེ་ལོའི་མགོ་ལ་ཆེམས་སེ་ཆེམ།།",
    "target": "སྙོམས་ ལས་ ལེ་ལོ འི་ མགོ་ ལ་ ཆེམས་ སེ་ ཆེམ ། །"
  },
  {
    "source": "འཁོར་བའི་སྦྲེལ་ཐག་རྦད་རྦད་ཆོད་པར་མཛོད།།",
    "target": "འཁོར་བ འི་ སྦྲེལ་ཐག་ རྦད་རྦད་ ཆོད་པ ར་ མཛོད ། །"
  },
  {
    "source": "བདག་ཅག་འཁོར་བ་འདི་རུ་སྡུག་བསྔལ་བས།།",
    "target": "བདག་ཅག་ འཁོར་བ་ འདི་ རུ་ སྡུག་བསྔལ་བ ས ། །"
  },
  {
    "source": "འདི་ཡི་ལན་རྩ་རྡོ་རུས་གཏུགས་པ་ན།།",
    "target": "འདི་ ཡི་ ལན་ རྩ་ རྡོ་ རུས་ གཏུགས་པ་ ན ། །"
  },
  {
    "source": "རྣམ་རྟོག་སྙིང་གི་གཞལ་ཡས་ཡ་ཀི་ན།།",
    "target": "རྣམ་རྟོག་ སྙིང་ གི་ གཞལ་ཡས་ ཡ་ ཀི་ ན ། །"
  },
  {
    "source": "ངའོ་ཞེས་པའི་རྒྱལ་པོ་བཞུགས་པ་མཐོང་།།",
    "target": "ང འོ་ ཞེས་ པ འི་ རྒྱལ་པོ་ བཞུགས་པ་ མཐོང་ ། །"
  },
  {
    "source": "དེ་ལ་ལེ་ལེན་བདས་ཤིང་འཐབ་པ་ན།།",
    "target": "དེ་ ལ་ ལེ་ ལེན་ བདས་ ཤིང་ འཐབ་པ་ ན ། །"
  },
  {
    "source": "ཅི་ཟེར་ང་ནི་ཐོག་མེད་དུས་ནས་ཞུགས།།",
    "target": "ཅི་ ཟེར་ ང་ ནི་ ཐོག་མེད་དུས་ ནས་ ཞུགས ། །"
  },
  {
    "source": "ཕྱི་ནང་བར་གསུམ་ཡོངས་སུ་བདག་གིས་ཁྱབ།།",
    "target": "ཕྱི་ནང་ བར་ གསུམ་ ཡོངས་ སུ་ བདག་ གིས་ ཁྱབ ། །"
  },
  {
    "source": "བདེན་རྫུན་ཚོགས་དྲུག་གཙོ་བོ་ཡོངས་ལ་དྲིས།།",
    "target": "བདེན་ རྫུན་ ཚོགས་ དྲུག་ གཙོ་བོ་ ཡོངས་ ལ་ དྲིས ། །"
  },
  {
    "source": "བདག་ཉིད་བདག་གི་དགྲ་ཡིན་སུ་ལ་འཐབ།།",
    "target": "བདག་ ཉིད་ བདག་ གི་ དགྲ་ ཡིན་ སུ་ ལ་ འཐབ ། །"
  },
  {
    "source": "བདག་ཉིད་མགོན་ཡིན་ཐམས་ཅད་སུ་ལ་སྐྱོབ།།",
    "target": "བདག་ ཉིད་ མགོན་ ཡིན་ ཐམས་ཅད་ སུ་ ལ་ སྐྱོབ ། །"
  },
  {
    "source": "བྱ་དང་མི་བྱ་ཡོངས་ལ་དབང་པོ་རང་།།",
    "target": "བྱ་ དང་ མི་ བྱ་ ཡོངས་ ལ་ དབང་པོ་ རང་ ། །"
  },
  {
    "source": "རང་གིས་རང་ཉིད་ཐུལ་ན་གྲོལ་བར་འགྱུར།།",
    "target": "རང་ གིས་ རང་ ཉིད་ ཐུལ་ ན་ གྲོལ་བ ར་ འགྱུར ། །"
  },
  {
    "source": "གཞན་གྱིས་གཞན་ཞིག་འདུལ་ན་འཐབ་རྩོད་འགྱུར།།",
    "target": "གཞན་ གྱིས་ གཞན་ ཞིག་ འདུལ་ ན་ འཐབ་ རྩོད་ འགྱུར ། །"
  },
  {
    "source": "འཐབ་ཅིང་རྩོད་པའི་རླུང་ན་སྡིག་ཅན་མཚར།།",
    "target": "འཐབ་ ཅིང་ རྩོད་པ འི་ རླུང་ ན་ སྡིག་ཅན་ མཚར ། །"
  },
  {
    "source": "དེས་ཏེ་ཆགས་སྡང་ཅན་ལ་གྲལ་སྐབས་མེད།།",
    "target": "དེ ས་ ཏེ་ ཆགས་སྡང་ ཅན་ ལ་ གྲལ་ སྐབས་ མེད ། །"
  },
  {
    "source": "དེས་ན་རྟོག་པ་མེད་པའི་རྣལ་འབྱོར་བདེ།།",
    "target": "དེ ས་ ན་ རྟོག་པ་ མེད་པ འི་ རྣལ་འབྱོར་ བདེ ། །"
  },
  {
    "source": "ཨ་ལ་དེ་སྐད་བྱ་བ་ཅི་ལ་ཟེར།།",
    "target": "ཨ་ལ་ དེ་ སྐད་ བྱ་བ་ ཅི་ ལ་ ཟེར ། །"
  },
  {
    "source": "ཡོད་པར་འཛིན་པའི་སྲོག་ལ་མཱ་ར་ཡ།།",
    "target": "ཡོད་པ ར་ འཛིན་པ འི་ སྲོག་ ལ་ མཱ་ར་ ཡ ། །"
  },
  {
    "source": "མེད་པར་འཛིན་པའི་སྲོག་ལ་ཛྭ་ལ་རཾ།།",
    "target": "མེད་པ ར་ འཛིན་པ འི་ སྲོག་ ལ་ ཛྭ་ལ་ རཾ ། །"
  },
  {
    "source": "བདག་འཛིན་རྒྱལ་པོས་ལན་ན་གཙོ་བོ་ཆོམས།།",
    "target": "བདག་ འཛིན་ རྒྱལ་པོ ས་ ལན་ ན་ གཙོ་བོ་ ཆོམས ། །"
  },
  {
    "source": "གཙོ་བོ་ཡིད་ཀྱི་རྣམ་ཤེས་མ་ཐུལ་ན།།",
    "target": "གཙོ་བོ་ ཡིད་ ཀྱི་ རྣམ་ཤེས་ མ་ ཐུལ་ ན ། །"
  },
  {
    "source": "བདག་འཛིན་རྒྱལ་པོས་འགབ་ལ་ཁྲིད་ཉེན་ཡོད།།",
    "target": "བདག་ འཛིན་ རྒྱལ་པོ ས་ འགབ་ ལ་ ཁྲིད་ ཉེན་ ཡོད ། །"
  },
  {
    "source": "གཙོ་བོ་ཡིད་ཀྱི་རྣམ་ཤེས་ཐུལ་བ་ན།།",
    "target": "གཙོ་བོ་ ཡིད་ ཀྱི་ རྣམ་ཤེས་ ཐུལ་བ་ ན ། །"
  },
  {
    "source": "མིག་སོགས་གཙོ་བོ་༼༧༢༽གཞན་ཡང་བརླག་པར་འགྱུར།།",
    "target": "མིག་ སོགས་ གཙོ་བོ་ ༼ ༧༢ ༽ གཞན་ ཡང་ བརླག་པ ར་ འགྱུར ། །"
  },
  {
    "source": "དེས་ན་ཡིད་ཀྱི་རྣམ་ཤེས་འདི་ཐུལ་དང་།།",
    "target": "དེ ས་ ན་ ཡིད་ ཀྱི་ རྣམ་ཤེས་ འདི་ ཐུལ་ དང་ ། །"
  },
  {
    "source": "གཟུགས་སྒྲ་དྲི་རོ་ལ་སོགས་ཡོད་མ་མཆིས།།",
    "target": "གཟུགས་ སྒྲ་ དྲི་རོ་ ལ་ སོགས་ ཡོད་ མ་ མཆིས ། །"
  },
  {
    "source": "བདག་དང་བདག་གིར་འཛིན་པ་ཡོད་མི་འགྱུར།།",
    "target": "བདག་ དང་ བདག་ གི ར་ འཛིན་པ་ ཡོད་ མི་ འགྱུར ། །"
  },
  {
    "source": "རྣམ་རྟོག་རྒྱལ་པོ་རྐྱེན་དང་བྲལ་བར་མཆི།།",
    "target": "རྣམ་རྟོག་ རྒྱལ་པོ་ རྐྱེན་ དང་ བྲལ་བ ར་ མཆི ། །"
  },
  {
    "source": "དེ་ལྟར་རྒྱལ་པོ་དེ་ལ་སྨྲས་པ་ན།།",
    "target": "དེ་ ལྟ ར་ རྒྱལ་པོ་ དེ་ ལ་ སྨྲས་པ་ ན ། །"
  },
  {
    "source": "རྣམ་རྟོག་རང་གྲོལ་ཆོས་ཀྱི་དབྱིངས་སུ་གོ",
    "target": "རྣམ་རྟོག་ རང་གྲོལ་ ཆོས་ ཀྱི་ དབྱིངས་ སུ་ གོ"
  },
  {
    "source": "།",
    "target": "།"
  },
  {
    "source": "ཚོགས་དྲུག་མི་བདེན་སྒྱུ་མའི་གླང་པོ་འདྲ།།",
    "target": "ཚོགས་ དྲུག་ མི་ བདེན་ སྒྱུ་མ འི་ གླང་པོ་ འདྲ ། །"
  },
  {
    "source": "གཟུང་འཛིན་མི་བདེན་སྤྲུལ་པའི་ཕྲིན་ལས་འདྲ།།",
    "target": "གཟུང་འཛིན་ མི་ བདེན་ སྤྲུལ་པ འི་ ཕྲིན་ལས་ འདྲ ། །"
  },
  {
    "source": "དེ་ལ་སོགས་པའི་རྣམ་རྟོག་དྲུང་ནས་ཕྱུང་།།",
    "target": "དེ་ ལ་ སོགས་པ འི་ རྣམ་རྟོག་ དྲུང་ ནས་ ཕྱུང་ ། །"
  },
  {
    "source": "གཟུང་འཛིན་མེད་པ་བདག་ལྟ་དབྱིངས་སུ་བསྒྱུར།།",
    "target": "གཟུང་འཛིན་ མེད་པ་ བདག་ ལྟ་ དབྱིངས་ སུ་ བསྒྱུར ། །"
  },
  {
    "source": "ང་ཁྱོད་མེད་པས་ཆགས་སྡང་གཉུག་མར་ཞོག།",
    "target": "ང་ ཁྱོད་ མེད་པ ས་ ཆགས་སྡང་ གཉུག་མ ར་ ཞོག །"
  },
  {
    "source": "རི་བོང་རྭ་ལྟར་རྣོ་བརྟུལ་མི་མངའ་བའི།།",
    "target": "རི་བོང་ རྭ་ ལྟ ར་ རྣོ་ བརྟུལ་ མི་ མངའ་ བ འི ། །"
  },
  {
    "source": "དབང་པོ་རབ་འབྲིང་འཆི་བའི་སྲོག་དང་ཕྲོལ།།",
    "target": "དབང་པོ་ རབ་ འབྲིང་ འཆི་བ འི་ སྲོག་ དང་ ཕྲོལ ། །"
  },
  {
    "source": "མོ་གཤམ་བུ་ལྟར་དཔྱད་གླེང་མི་མངའ་བའི།།",
    "target": "མོ་གཤམ་ བུ་ ལྟ ར་ དཔྱད་ གླེང་ མི་ མངའ་ བ འི ། །"
  },
  {
    "source": "འཁོར་འདས་ཐམས་ཅད་མཉམ་ཉིད་གཅིག་ཏུ་དྲིལ།།",
    "target": "འཁོར་འདས་ ཐམས་ཅད་ མཉམ་ཉིད་ གཅིག་ ཏུ་ དྲིལ ། །"
  },
  {
    "source": "རུས་སྦལ་སྤུ་ལྟར་རིང་ཐུང་མི་མངའ་བའི།།",
    "target": "རུས་སྦལ་ སྤུ་ ལྟ ར་ རིང་ཐུང་ མི་ མངའ་ བ འི ། །"
  },
  {
    "source": "སྐྱེ་འཇིག་ཐམས་ཅད་དབུ་མ་ཆེན་པོར་སློད།།",
    "target": "སྐྱེ་ འཇིག་ ཐམས་ཅད་ དབུ་མ་ ཆེན་པོ ར་ སློད ། །"
  },
  {
    "source": "བྲག་ཆ་ལྟ་བུར་ཡེ་ནས་སྟོང་པ་ཡི།།",
    "target": "བྲག་ཆ་ ལྟ་བུ ར་ ཡེ་ ནས་ སྟོང་པ་ ཡི ། །"
  },
  {
    "source": "ཐ་སྙད་ཆོས་རྣམས་དམ་པ་གཅིག་ཏུ་དྲིལ།།",
    "target": "ཐ་སྙད་ ཆོས་ རྣམས་ དམ་པ་ གཅིག་ ཏུ་ དྲིལ ། །"
  },
  {
    "source": "ཨ་ཨ་སྐྱེ་མེད་ནམ་མཁའ་ལྟ་བུའི་དང་།།",
    "target": "ཨ་ ཨ་ སྐྱེ་ མེད་ ནམ་མཁའ་ ལྟ་བུ འི་ དང་ ། །"
  },
  {
    "source": "ཨི་ཨི་འཇིགས་མེད་སྤྲོས་པ་བྲལ་བའི་སྐུ།།",
    "target": "ཨི་ ཨི་ འཇིགས་ མེད་ སྤྲོས་པ་ བྲལ་བ འི་ སྐུ ། །"
  },
  {
    "source": "ཨོཾ་ཨོཾ་སྣ་ཚོགས་རྣམ་དག་ཆོས་སྐུར་ངོ་འཕྲོད་ནས།།",
    "target": "ཨོཾ་ ཨོཾ་ སྣ་ཚོགས་ རྣམ་དག་ ཆོས་སྐུ ར་ ངོ་ འཕྲོད་ ནས ། །"
  },
  {
    "source": "ཀཱ་རུ་ཎི་ཀས་ཐུགས་རྗེས་འཛིན་པར་ཤོག།",
    "target": "ཀཱ་རུ་ ཎི་ ཀ ས་ ཐུགས་རྗེ ས་ འཛིན་པ ར་ ཤོག །"
  },
  {
    "source": "འདི་ལྟར་བཙན་དུག་ནགས་སུ་རྨ་བྱ་རྒྱུ་བ་ཞེས་བྱ་བ།",
    "target": "འདི་ ལྟ ར་ བཙན་དུག་ ནགས་ སུ་ རྨ་ བྱ་རྒྱུ་བ་ ཞེས་ བྱ་བ །"
  },
  {
    "source": "ཤེས་བྱ་རབ་འབྱམས་ལ་བློ་གྲོས་ཀྱི་མིག་བྱང་ནས་ལས་རྒྱུ་འབྲས་ལ་བསླུ་བ་མེད་པའི་མཐུ་སྟོབས་ཐོབ་ཀྱང་ལྟ་བ་གཉིས་སུ་མེད་པའི་དོན་ལ་ཐེ་ཚོམ་མེད་པར་གྱུར་པ་རི་ནག་པོའི་ཁོང་ན་གནས་པའི་རྣལ་འབྱོར་པ་དྷརྨ་རཀྵི་ཏ་ཞེས་པ་བདག་གིས་སེམས་ཅན་ལ་དམིགས་པ་མེད་པའི་སྙིང་རྗེ་ཆེན་པོས་ཀུན་ནས་བསླངས་ནས་སྦྱར་བ་དགེ་ལེགས་སུ་གྱུར་ཅིག།",
    "target": "ཤེས་བྱ་ རབ་འབྱམས་ ལ་ བློ་གྲོས་ ཀྱི་ མིག་ བྱང་ ནས་ ལས་ རྒྱུ་འབྲས་ ལ་ བསླུ་བ་ མེད་པ འི་ མཐུ་སྟོབས་ ཐོབ་ ཀྱང་ ལྟ་བ་ གཉིས་ སུ་ མེད་པ འི་ དོན་ ལ་ ཐེ་ཚོམ་ མེད་པ ར་ གྱུར་པ་ རི་ ནག་པོ འི་ ཁོང་ ན་ གནས་པ འི་ རྣལ་འབྱོར་པ་ དྷརྨ་རཀྵི་ཏ་ ཞེས་ པ་ བདག་ གིས་ སེམས་ཅན་ ལ་ དམིགས་པ་ མེད་པ འི་ སྙིང་རྗེ་ ཆེན་པོ ས་ ཀུན་ ནས་ བསླངས་ ནས་ སྦྱར་བ་ དགེ་ལེགས་ སུ་ གྱུར་ ཅིག །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  }
]
