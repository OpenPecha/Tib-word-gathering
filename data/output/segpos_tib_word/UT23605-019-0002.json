[
  {
    "source": "༄༅།།",
    "target": "༄༅ ། །"
  },
  {
    "source": "གཉིས་པ་བཀའ་གདམས་ཀྱི་རིང་ལུགས་བཤད་པ་ལ་གཉིས།",
    "target": "གཉིས་པ་ བཀའ་ གདམས་ ཀྱི་ རིང་ ལུགས་ བཤད་པ་ ལ་ གཉིས །"
  },
  {
    "source": "ལུགས་སྲོལ་ངོས་འཛིན་པ།",
    "target": "ལུགས་ སྲོལ་ ངོས་འཛིན་པ །"
  },
  {
    "source": "བརྒྱུད་པའི་རྣམ་གྲངས་བཤད་པའོ།།",
    "target": "བརྒྱུད་པ འི་ རྣམ་གྲངས་ བཤད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཇོ་བོས་ལྟ་སྤྱོད་གཙོར་སྟོན་གཞུང་གདམས་དང་།།",
    "target": "ཇོ་བོ ས་ ལྟ་སྤྱོད་ གཙོ ར་ སྟོན་ གཞུང་ གདམས་ དང་ ། །"
  },
  {
    "source": "ཟུང་འབྲེལ་བྱང་ཆུབ་ལམ་གྱི་སྒྲོན་མ་བསྟན།།",
    "target": "ཟུང་འབྲེལ་ བྱང་ཆུབ་ལམ་ གྱི་ སྒྲོན་མ་ བསྟན ། །"
  },
  {
    "source": "སངས་རྒྱས་སྣང་བ་མཐའ་ཡས་ཀྱི་རྣམ་འཕྲུལ་ཇོ་བོ་རྗེ་དཱི་པཾ་ཀ་ར་ཤྲཱི་ཛྙཱ་ནས་དབུ་མའི་ལྟ་བ་དང་འདུལ་བའི་སྤྱོད་པ་གཙོར་སྟོན།",
    "target": "སངས་རྒྱས་ སྣང་བ་ མཐའ་ཡས་ ཀྱི་ རྣམ་འཕྲུལ་ ཇོ་བོ་ རྗེ་ དཱི་པཾ་ཀ་ར་ཤྲཱི་ཛྙཱ་ན ས་ དབུ་མ འི་ ལྟ་བ་ དང་ འདུལ་བ འི་ སྤྱོད་པ་ གཙོ ར་ སྟོན །"
  },
  {
    "source": "གཞུང་ལུགས་གདམས་ངག་དང་ཟུང་དུ་འབྲེལ་བ་བྱང་ཆུབ་ལམ་གྱི་སྒྲོན་མ་ཞེས་བྱ་བ་སྐྱེས་བུ་གསུམ་གྱི་ལམ་གྱི་རིམ་པ་ཡོངས་སུ་རྫོགས་པའི་བསྟན་བཅོས་ཆེན་པོ་མཛད་ནས་དམ་པའི་ཆོས་ཀྱི་སྒོ་མོ་མཐའ་དག་དེའི་ནང་དུ་འདུས་པར་བསྟན་ཏོ།།",
    "target": "གཞུང་ལུགས་ གདམས་ངག་ དང་ ཟུང་ དུ་ འབྲེལ་བ་ བྱང་ཆུབ་ལམ་ གྱི་ སྒྲོན་མ་ ཞེས་ བྱ་བ་ སྐྱེས་བུ་ གསུམ་ གྱི་ ལམ་ གྱི་ རིམ་པ་ ཡོངས་ སུ་ རྫོགས་པ འི་ བསྟན་བཅོས་ ཆེན་པོ་ མཛད་ ནས་ དམ་པ འི་ ཆོས་ ཀྱི་ སྒོ་ མོ་ མཐའ་དག་ དེ འི་ ནང་ དུ་ འདུས་པ ར་ བསྟན་ ཏོ ། །"
  },
  {
    "source": "གཉིས་པ་ལ་གསུམ།",
    "target": "གཉིས་པ་ ལ་ གསུམ །"
  },
  {
    "source": "དེའི་བཀའ་བརྒྱུད་སྤྱི།",
    "target": "དེ འི་ བཀའ་ བརྒྱུད་ སྤྱི །"
  },
  {
    "source": "བྱེ་བྲག་བཀའ་གདམས་རྙིང་མ་དང་།",
    "target": "བྱེ་བྲག་ བཀའ་ གདམས་ རྙིང་མ་ དང་ །"
  },
  {
    "source": "གསར་མ་སོ་སོར་བཤད་པའོ།།",
    "target": "གསར་ མ་ སོ་སོ ར་ བཤད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ནག་ཚོའི་བཀའ་བརྒྱུད་ལ་སོགས་མཐའ་ཡས་ཀྱང་།།",
    "target": "ནག་ ཚོ འི་ བཀའ་ བརྒྱུད་ ལ་ སོགས་ མཐའ་ཡས་ ཀྱང་ ། །"
  },
  {
    "source": "ཇོ་བོ་རྗེའི་སློབ་མ་རྒྱ་བོད་གཉིས་ཀར་མཁས་ཤིང་གྲུབ་པ་རྙེས་པ་ཤིན་ཏུ་མང་ཡང་བོད་ཀྱི་སློབ་མའི་ཐོག་མ་སྤྱན་འདྲེན་པ་པོ་ནག་ཚོ་ལོ་ཙཱ་བ་ཚུལ་ཁྲིམས་རྒྱལ་བས་ཇོ་བོ་ལོ་བཅུ་དགུར་བསྟེན་ཏེ་གདམས་པ་ཕལ་ཆེར་ཐོབ།",
    "target": "ཇོ་བོ་རྗེ འི་ སློབ་མ་ རྒྱ་བོད་ གཉིས་ ཀ ར་ མཁས་ ཤིང་ གྲུབ་པ་ རྙེས་པ་ ཤིན་ ཏུ་ མང་ ཡང་ བོད་ ཀྱི་ སློབ་མ འི་ ཐོག་མ་ སྤྱན་ འདྲེན་པ་པོ་ ནག་ ཚོ་ ལོ་ཙཱ་བ་ ཚུལ་ཁྲིམས་ རྒྱལ་བ ས་ ཇོ་བོ་ ལོ་ བཅུ་ དགུ ར་ བསྟེན་ ཏེ་ གདམས་པ་ ཕལ་ཆེ ར་ ཐོབ །"
  },
  {
    "source": "གཞན་ཡང་ཛྙཱ་ན་ཨཱ་ཀ་ར་སོགས་བསྟེན་ཅིང་དེའི་རྩ་བའི་བརྒྱུད་པ་ནག་ཚོའི་བཀའ་བརྒྱུད་དུ་གྲགས་པ་དང་།",
    "target": "གཞན་ ཡང་ ཛྙཱ་ན་ ཨཱ་ཀ་ར་ སོགས་ བསྟེན་ ཅིང་ དེ འི་ རྩ་བ འི་ བརྒྱུད་པ་ ནག་ ཚོ འི་ བཀའ་ བརྒྱུད་ དུ་ གྲགས་པ་ དང་ །"
  },
  {
    "source": "འབྲོམ་ལ་སོགས་པའི་སློབ་བུ་རོང་པ་ཕྱག་སོར་བས་ཀྱང་ནག་ཚོ་ལ་སྔགས་ཀྱི་གདམས་པ་མང་དུ་ཞུས།",
    "target": "འབྲོམ་ ལ་ སོགས་པ འི་ སློབ་བུ་ རོང་པ་ ཕྱག་ སོར་ བས་ ཀྱང་ ནག་ ཚོ་ ལ་ སྔགས་ ཀྱི་ གདམས་པ་ མང་ དུ་ ཞུས །"
  },
  {
    "source": "དེས་ལུང་བསྟན་པ་བཞིན་རོང་ལག་སོར་དུ་དགོན་པ་མཛད།",
    "target": "དེ ས་ ལུང་ བསྟན་པ་ བཞིན་ རོང་ ལག་སོར་ དུ་ དགོན་པ་ མཛད །"
  },
  {
    "source": "བྱ་འདུལ་བ་འཛིན་པ་སོགས་རོང་པའི་བུ་བཞིར་གྲགས་པ་ལས་བརྒྱུད་པ་ཁྱད་པར་ཅན་བྱུང་།",
    "target": "བྱ་ འདུལ་བ་ འཛིན་པ་ སོགས་ རོང་པ འི་ བུ་ བཞི ར་ གྲགས་པ་ ལས་ བརྒྱུད་པ་ ཁྱད་པར་ཅན་ བྱུང་ །"
  },
  {
    "source": "བར་དུ་གཙང་ན་མགར་འགོས་ཡོལ་གསུམ།",
    "target": "བར་ དུ་ གཙང་ ན་ མགར་ འགོས་ ཡོལ་ གསུམ །"
  },
  {
    "source": "ཐ་མར་དབུས་ན་ཁུ་རྔོག་འབྲོམ་གསུམ་ཞེས་གྲགས་པ་དང་ལྡན་པ་དེ་དག་ལས་ཀྱང་།",
    "target": "ཐ་མ ར་ དབུས་ ན་ ཁུ་ རྔོག་ འབྲོམ་ གསུམ་ ཞེས་ གྲགས་པ་ དང་ ལྡན་པ་ དེ་ དག་ ལས་ ཀྱང་ །"
  },
  {
    "source": "རྔོག་ལེགས་པའི་ཤེས་རབ་ཀྱིས་གསང་ཕུ་ནེའུ་ཐོག་གི་ཆོས་གྲྭ་ཐོག་མར་བཏབ་པ་སོགས་དཔལ་མར་མེ་མཛད་ཀྱིས་ཆོས་ཀྱི་འཁོར་ལོ་བསྐོར་བའི་ཕྲིན་ལས་ནི་མཐའ་ཡས་སོ།།",
    "target": "རྔོག་ ལེགས་པ འི་ ཤེས་རབ་ ཀྱིས་ གསང་ཕུ་ནེའུ་ཐོག་ གི་ ཆོས་གྲྭ་ ཐོག་མ ར་ བཏབ་པ་ སོགས་ དཔལ་ མར་མེ་མཛད་ ཀྱིས་ ཆོས་ ཀྱི་ འཁོར་ལོ་ བསྐོར་བ འི་ ཕྲིན་ལས་ ནི་ མཐའ་ཡས་ སོ ། །"
  },
  {
    "source": "ཀྱང་ཞེས་པ་ཚིག་ཕྱི་མ་སྡུད་པའི་སྒྲའོ།།",
    "target": "ཀྱང་ ཞེས་ པ་ ཚིག་ ཕྱི་མ་ སྡུད་པ འི་ སྒྲ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "གཙོ་བོར་སྤྱན་རས་གཟིགས་དབང་འབྲོམ་གྱི་བརྒྱུད།།",
    "target": "གཙོ་བོ ར་ སྤྱན་རས་གཟིགས་ དབང་ འབྲོམ་ གྱི་ བརྒྱུད ། །"
  },
  {
    "source": "ལྷ་ཆོས་བདུན་ལྡན་བཀའ་གདམས་རིན་པོ་ཆེ།།",
    "target": "ལྷ་ཆོས་ བདུན་ ལྡན་ བཀའ་ གདམས་ རིན་པོ་ཆེ ། །"
  },
  {
    "source": "སྐུ་མཆེད་གསུམ་སྲོལ་གཞུང་གདམས་མན་ངག་པ།།",
    "target": "སྐུ་མཆེད་ གསུམ་ སྲོལ་ གཞུང་ གདམས་ མན་ངག་ པ ། །"
  },
  {
    "source": "འཕགས་ཆེན་དུ་མས་བྱང་ཆུབ་ལམ་བཟང་སྤེལ།།",
    "target": "འཕགས་ ཆེན་ དུ་མ ས་ བྱང་ཆུབ་ལམ་ བཟང་ སྤེལ ། །"
  },
  {
    "source": "དེ་དག་ཐམས་ཅད་ལས་གཙོ་བོར་གྱུར་པ་སངས་རྒྱས་ཕལ་པོ་ཆེ་དང་སྙིང་རྗེ་པད་དཀར་ལས་དགེ་བསྙེན་ཆོས་འཕེལ་ཞེས་ལུང་གིས་བསྟན་པ་སྤྱན་རས་གཟིགས་དབང་འབྲོམ་སྟོན་རྒྱལ་བའི་འབྱུང་གནས་ཀྱི་བཀའ་བརྒྱུད་འདི་ལ།",
    "target": "དེ་ དག་ ཐམས་ཅད་ ལས་ གཙོ་བོ ར་ གྱུར་པ་ སངས་རྒྱས་ ཕལ་པོ་ཆེ་ དང་ སྙིང་རྗེ་ པད་དཀར་ ལས་ དགེ་བསྙེན་ ཆོས་ འཕེལ་ ཞེས་ ལུང་ གིས་ བསྟན་པ་ སྤྱན་རས་གཟིགས་ དབང་ འབྲོམ་ སྟོན་ རྒྱལ་བ འི་ འབྱུང་གནས་ ཀྱི་ བཀའ་ བརྒྱུད་ འདི་ ལ །"
  },
  {
    "source": "ཁྱད་པར་འཕགས་པའི་ལྷ་བཞི་དང་།",
    "target": "ཁྱད་པ ར་ འཕགས་པ འི་ ལྷ་ བཞི་ དང་ །"
  },
  {
    "source": "ཆོས་སྡེ་སྣོད་གསུམ་སྟེ་ལྷ་ཆོས་བདུན་ལྡན་གྱི་བསྟན་པའི་བདག་པོ་བཀའ་གདམས་རིན་པོ་ཆེ་ཞེས་གྲགས་པ་བྱུང་ཞིང་།",
    "target": "ཆོས་སྡེ་ སྣོད་ གསུམ་ སྟེ་ ལྷ་ ཆོས་ བདུན་ ལྡན་ གྱི་ བསྟན་པ འི་ བདག་པོ་ བཀའ་ གདམས་ རིན་པོ་ཆེ་ ཞེས་ གྲགས་པ་ བྱུང་ ཞིང་ །"
  },
  {
    "source": "རྒྱལ་བ་འབྲོམ་གྱི་སློབ་མ་སྐུ་མཆེད་གསུམ་དུ་གྲགས་པ་ལ་གཞུང་།",
    "target": "རྒྱལ་བ་ འབྲོམ་ གྱི་ སློབ་མ་ སྐུ་མཆེད་ གསུམ་ དུ་ གྲགས་པ་ ལ་ གཞུང་ །"
  },
  {
    "source": "གདམས་ངག་མན་ངག་གི་བཀའ་སྲོལ་ཆེན་པོ་གསུམ་གྱི་བཀའ་བབས་ནས་དེ་གསུམ་གྱི་བརྒྱུད་འཛིན་འཕགས་ཆེན་བྱང་ཆུབ་སེམས་དཔའ་ཕྱིར་མི་ལྡོག་པའི་ས་ལ་གནས་པ་དུ་མ་བྱོན་ནས་འཁྲུལ་བ་མེད་པའི་བྱང་ཆུབ་ཀྱི་ལམ་བཟང་སྤེལ་ཞིང་གསལ་བར་མཛད་དོ།།",
    "target": "གདམས་ངག་ མན་ངག་ གི་ བཀའ་ སྲོལ་ ཆེན་པོ་ གསུམ་ གྱི་ བཀའ་བབས་ ནས་ དེ་ གསུམ་ གྱི་ བརྒྱུད་འཛིན་ འཕགས་ ཆེན་ བྱང་ཆུབ་སེམས་དཔའ་ ཕྱི ར་ མི་ ལྡོག་པ འི་ ས་ ལ་ གནས་པ་ དུ་མ་ བྱོན་ ནས་ འཁྲུལ་བ་ མེད་པ འི་ བྱང་ཆུབ་ ཀྱི་ ལམ་བཟང་ སྤེལ་ ཞིང་ གསལ་བ ར་ མཛད་ དོ ། །"
  },
  {
    "source": "དེ་ལ་གཞུང་ནི།",
    "target": "དེ་ ལ་ གཞུང་ ནི །"
  },
  {
    "source": "སྐྱེས་ཚོམ་དད་པའི་གཞུང་།",
    "target": "སྐྱེས་ ཚོམ་ དད་པ འི་ གཞུང་ །"
  },
  {
    "source": "ས་རྒྱན་ཏིང་ངེ་འཛིན་གྱི་གཞུང་།",
    "target": "ས་རྒྱན་ ཏིང་ངེ་འཛིན་ གྱི་ གཞུང་ །"
  },
  {
    "source": "བསླབ་སྤྱོད་སྤྱོད་པའི་གཞུང་སྟེ་གཞུང་དྲུག་གི་བཤད་སྲོལ་འཛིན་པ་པོ་ཏོ་བ་རིན་ཆེན་གསལ་ལ་སློབ་མ་གླང་ཤར་ཉི་ཟླ་ཟུང་འབྲེལ་སོགས་བྱོན་ཅིང་།",
    "target": "བསླབ་ སྤྱོད་ སྤྱོད་པ འི་ གཞུང་ སྟེ་ གཞུང་ དྲུག་ གི་ བཤད་ སྲོལ་ འཛིན་པ་པོ་ ཏོ་ བ་ རིན་ཆེན་ གསལ་ ལ་ སློབ་མ་ གླང་ ཤར་ ཉི་ཟླ་ ཟུང་ འབྲེལ་ སོགས་ བྱོན་ ཅིང་ །"
  },
  {
    "source": "ཤར་བའི་སློབ་མའི་ནང་ནས་གཏུམ་སྟོན་བློ་གྲོས་གྲགས་ཀྱིས་དཔལ་སྣར་ཐང་གི་དགོན་པ་བཏབ།",
    "target": "ཤར་བ འི་ སློབ་མ འི་ ནང་ ནས་ གཏུམ་ སྟོན་ བློ་གྲོས་ གྲགས་ ཀྱིས་ དཔལ་ སྣར་ཐང་ གི་ དགོན་པ་ བཏབ །"
  },
  {
    "source": "འདི་དག་གིས་བཤད་སྲོལ་གཙོ་བོར་བསྐྱངས།",
    "target": "འདི་ དག་ གིས་ བཤད་སྲོལ་ གཙོ་བོ ར་ བསྐྱངས །"
  },
  {
    "source": "གདམས་ངག་ནི་བདེན་པ་བཞི་གདམས་ངག་ཏུ་སྟོན་པའི་བཤད་སྲོལ་ཏེ་སྤྱན་སྔ་ཚུལ་ཁྲིམས་འབར་གྱི་སློབ་མ་བྱ་ཡུལ་བ་སོགས་ལས་སྤྱན་སྔ་བཀའ་བརྒྱུད་ཅེས་ཁྱད་པར་དུ་འཕགས་པ་བྱོན་ཅིང་སྒྲུབ་བརྒྱུད་གཙོ་བོར་བསྐྱངས།",
    "target": "གདམས་ངག་ ནི་ བདེན་པ་ བཞི་ གདམས་ངག་ ཏུ་ སྟོན་པ འི་ བཤད་སྲོལ་ ཏེ་ སྤྱན་ སྔ་ ཚུལ་ཁྲིམས་ འབར་ གྱི་ སློབ་མ་ བྱ་ ཡུལ་ བ་ སོགས་ ལས་ སྤྱན་ སྔ་ བཀའ་ བརྒྱུད་ ཅེས་ ཁྱད་པ ར་ དུ་ འཕགས་པ་ བྱོན་ ཅིང་ སྒྲུབ་བརྒྱུད་ གཙོ་བོ ར་ བསྐྱངས །"
  },
  {
    "source": "དེང་སང་དེའི་བཀའ་དྭགས་པོ་བཀའ་བརྒྱུད་པ་ལ་བབ་པར་བཞེད།",
    "target": "དེང་སང་ དེ འི་ བཀའ་ དྭགས་པོ་བཀའ་བརྒྱུད་པ་ ལ་ བབ་པ ར་ བཞེད །"
  },
  {
    "source": "མན་ངག་ནི་ཐིག་ལེ་བཅུ་དྲུག་གི་དབང་ཁྲིད་རྒྱབ་བརྟེན་གླེགས་བམ་རིན་པོ་ཆེ་བཅས་ཕུ་ཆུང་བ་གཞོན་ནུ་རྒྱལ་མཚན་ལ་བཀའ་བབས།",
    "target": "མན་ངག་ ནི་ ཐིག་ལེ་ བཅུ་ དྲུག་ གི་ དབང་ ཁྲིད་ རྒྱབ་ བརྟེན་ གླེགས་བམ་ རིན་པོ་ཆེ་ བཅས་ ཕུ་ཆུང་བ་ གཞོན་ནུ་ རྒྱལ་མཚན་ ལ་ བཀའ་ བབས །"
  },
  {
    "source": "དེས་སྟབས་ཀ་བ་རིན་ཆེན་རྒྱལ་མཚན་ལ་གནང་།",
    "target": "དེ ས་ སྟབས་ཀ་བ་ རིན་ཆེན་ རྒྱལ་མཚན་ ལ་ གནང་ །"
  },
  {
    "source": "ཕྱིས་སྣར་ཐང་པ་གཞོན་ནུ་བློ་གྲོས་ཀྱི་བར་ཆིག་བརྒྱུད་དུ་མཛད།",
    "target": "ཕྱི ས་ སྣར་ཐང་ པ་ གཞོན་ནུ་ བློ་གྲོས་ ཀྱི་ བར་ ཆིག་བརྒྱུད་ དུ་ མཛད །"
  },
  {
    "source": "དེ་ནས་རྒྱ་བཀྲོལ་ཏེ་རིམ་པར་བརྒྱུད་པ་ལ་སྨྱུག་པ་པཎ་ཆེན་ལས་དཔལ་གཙུག་ལག་ཕྲེང་བས་གསན་ཏེ་སྒྲུབ་བརྒྱུད་ཀཾ་ཚང་གི་ཕྱོགས་སུ་བྱོན་པ་དང་།",
    "target": "དེ་ ནས་ རྒྱ་ བཀྲོལ་ ཏེ་ རིམ་པ ར་ བརྒྱུད་པ་ ལ་ སྨྱུག་པ་ པཎ་ཆེན་ ལས་ དཔལ་ གཙུག་ལག་ ཕྲེང་བ ས་ གསན་ ཏེ་ སྒྲུབ་བརྒྱུད་ ཀཾ་ ཚང་ གི་ ཕྱོགས་ སུ་ བྱོན་པ་ དང་ །"
  },
  {
    "source": "ལོ་ཆེན་ཐུགས་རྗེ་དཔལ་བ་ལས་རྒྱལ་བ་དགེ་འདུན་གྲུབ་ཀྱིས་གསན་ནས་དགེ་ཕྱོགས་ལ་རྒྱུན་བྱུང་ངོ་།།",
    "target": "ལོ་ཆེན་ ཐུགས་རྗེ་ དཔལ་ བ་ ལས་ རྒྱལ་བ་ དགེ་འདུན་ གྲུབ་ ཀྱིས་ གསན་ ནས་ དགེ་ཕྱོགས་ ལ་ རྒྱུན་ བྱུང་ ངོ་ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ལུགས་དེ་གྲུབ་མཐའ་ཡོངས་ལ་ཁྱབ་མོད་ཀྱང་།།",
    "target": "ལུགས་ དེ་ གྲུབ་མཐའ་ ཡོངས་ ལ་ ཁྱབ་ མོད་ ཀྱང་ ། །"
  },
  {
    "source": "ཕྱིས་དུས་འཇམ་དབྱངས་རྣམ་འཕྲུལ་ཙོང་ཁ་པས།།",
    "target": "ཕྱི ས་ དུས་ འཇམ་དབྱངས་ རྣམ་འཕྲུལ་ ཙོང་ ཁ་པ ས ། །"
  },
  {
    "source": "གཞུང་ལམ་གཙོར་སྟོན་བཀའ་གདམས་གསར་མར་གྲགས།།",
    "target": "གཞུང་ ལམ་ གཙོ ར་ སྟོན་ བཀའ་ གདམས་ གསར་མ ར་ གྲགས ། །"
  },
  {
    "source": "ལུགས་སྲོལ་དེ་འཛིན་པའི་དགེ་བའི་བཤེས་གཉེན་གྱིས་དུས་དེ་ཙམ་ན་བོད་ཁམས་ཡོངས་ལ་ཁྱབ་ཅིང་དགོན་གནས་ཀྱང་ཁམས་དབུས་ཀུན་ཏུ་རྒྱ་ཆེར་འཕེལ་བས།",
    "target": "ལུགས་ སྲོལ་ དེ་ འཛིན་པ འི་ དགེ་བ འི་ བཤེས་གཉེན་ གྱིས་ དུས་ དེ་ ཙམ་ ན་ བོད་ ཁམས་ ཡོངས་ ལ་ ཁྱབ་ ཅིང་ དགོན་གནས་ ཀྱང་ ཁམས་ དབུས་ ཀུན་ ཏུ་ རྒྱ་ ཆེ ར་ འཕེལ་བ ས །"
  },
  {
    "source": "བློ་ལྡོག་རྣམ་བཞི་སོགས་ལམ་རིམ་གྱི་དམ་པ་གསར་རྙིང་ཁྲིད་སྲོལ་ཐམས་ཅད་ཀྱི་ཐོག་མར་འབྱུང་བས་མཚོན་གངས་ཅན་གྱི་གྲུབ་མཐའ་ཀུན་ལ་ཁྱབ་མོད་ཀྱང་།",
    "target": "བློ་ ལྡོག་ རྣམ་ བཞི་ སོགས་ ལམ་རིམ་ གྱི་ དམ་པ་ གསར་རྙིང་ ཁྲིད་ སྲོལ་ ཐམས་ཅད་ ཀྱི་ ཐོག་མ ར་ འབྱུང་བ ས་ མཚོན་ གངས་ཅན་ གྱི་ གྲུབ་མཐའ་ ཀུན་ ལ་ ཁྱབ་ མོད་ ཀྱང་ །"
  },
  {
    "source": "ཕྱི་དུས་རང་རྐང་འཛིན་པའི་སྡེ་ཅུང་ཟད་འགྲིབ་པ་ལྟར་སྣང་བ་ན།",
    "target": "ཕྱི་དུས་ རང་ རྐང་ འཛིན་པ འི་ སྡེ་ ཅུང་ཟད་ འགྲིབ་པ་ ལྟ ར་ སྣང་བ་ ན །"
  },
  {
    "source": "རྗེ་བཙུན་འཇམ་དཔལ་དབྱངས་ཀྱི་རྣམ་པར་འཕྲུལ་པ་མི་འཕྲོགས་པའི་མཁྱེན་རབ་དང་ཐུགས་རྗེ་མངའ་བ་ཙོང་ཁ་པ་བློ་བཟང་གྲགས་པའི་དཔལ་ཞེས་སངས་རྒྱས་འཇིག་རྟེན་དུ་བྱོན་པ་ལྟ་བུ་དེས།",
    "target": "རྗེ་བཙུན་ འཇམ་དཔལ་དབྱངས་ ཀྱི་ རྣམ་པ ར་ འཕྲུལ་པ་ མི་ འཕྲོགས་པ འི་ མཁྱེན་རབ་ དང་ ཐུགས་རྗེ་ མངའ་བ་ ཙོང་ ཁ་པ་ བློ་བཟང་ གྲགས་པ འི་ དཔལ་ ཞེས་ སངས་རྒྱས་ འཇིག་རྟེན་ དུ་ བྱོན་པ་ ལྟ་བུ་ དེ ས །"
  },
  {
    "source": "བཀའ་གདམས་གཞུང་པའི་ལུགས་ཀྱི་བཤད་སྲོལ་གཙོར་བཏོན།",
    "target": "བཀའ་ གདམས་ གཞུང་པ འི་ ལུགས་ ཀྱི་ བཤད་སྲོལ་ གཙོ ར་ བཏོན །"
  },
  {
    "source": "ལུགས་གསུམ་གྱི་ཟབ་དོན་མན་ངག་ཏུ་དྲིལ་བ་བྱང་ཆུབ་ལམ་རིམ་ཆེན་མོ་ལ་གདམས་པའི་སྲོག་ཏུ་བཟུང་བ་ནི་བཀའ་གདམས་གསར་མ་སྟེ་ད་ལྟ་དགེ་ལྡན་པར་ཡོངས་སུ་གྲགས་པ་འདི་ཡིན་ལ།",
    "target": "ལུགས་ གསུམ་ གྱི་ ཟབ་ དོན་ མན་ངག་ ཏུ་ དྲིལ་བ་ བྱང་ཆུབ་ལམ་ རིམ་ ཆེན་ མོ་ ལ་ གདམས་པ འི་ སྲོག་ ཏུ་ བཟུང་བ་ ནི་ བཀའ་ གདམས་ གསར་མ་ སྟེ་ ད་ ལྟ་ དགེ་ལྡན་པ ར་ ཡོངས་ སུ་ གྲགས་པ་ འདི་ ཡིན་ ལ །"
  },
  {
    "source": "དམ་པ་འདིའི་སྐུ་ཆེ་བའི་ཡོན་ཏན་ནི་བསམ་གྱིས་མི་ཁྱབ་སྟེ་བླ་མ་དབུ་མ་པ་དང་ལྷོ་བྲག་གྲུབ་ཆེན་ལས་ཀྱི་རྡོ་རྗེས་འཇམ་དཔལ་དང་གསང་བའི་བདག་པོའི་ཞུས་ལན་རྣམས་ལས་གསལ་ཞིང་།",
    "target": "དམ་པ་ འདི འི་ སྐུ་ ཆེ་བ འི་ ཡོན་ཏན་ ནི་ བསམ་ གྱིས་ མི་ ཁྱབ་ སྟེ་ བླ་མ་ དབུ་མ་པ་ དང་ ལྷོ་བྲག་ གྲུབ་ཆེན་ ལས་ ཀྱི་ རྡོ་རྗེ ས་ འཇམ་དཔལ་ དང་ གསང་བ འི་ བདག་པོ འི་ ཞུས་ ལན་ རྣམས་ ལས་ གསལ་ ཞིང་ །"
  },
  {
    "source": "མ་ཅིག་ལབ་སྒྲོན་གྱིས་ཀྱང་ཐུབ་པའི་བསྟན་པ་ཇི་སྲིད་གནས་ཀྱི་བར་དུ་རྒྱལ་དབང་ཀརྨ་པ་དང་དམ་པ་འདི་གཉིས་འདྲ་བའི་གང་ཟག་གཞན་མི་འབྱུང་བར་ལུང་གིས་གསལ་བར་བསྟན་པར་སྣང་།",
    "target": "མ་ ཅིག་ ལབ་ སྒྲོན་ གྱིས་ ཀྱང་ ཐུབ་པ འི་ བསྟན་པ་ ཇི་སྲིད་ གནས་ ཀྱི་ བར་ དུ་ རྒྱལ་དབང་ ཀརྨ་པ་ དང་ དམ་པ་ འདི་ གཉིས་ འདྲ་བ འི་ གང་ཟག་ གཞན་ མི་ འབྱུང་བ ར་ ལུང་ གིས་ གསལ་བ ར་ བསྟན་པ ར་ སྣང་ །"
  },
  {
    "source": "མཛད་པ་ཕྲིན་ལས་ཀྱང་ལྷ་ལྡན་ཆོ་འཕྲུལ་སྨོན་ལམ་ཆེན་མོ་གཙོ་བོར་གྱུར་པའི་མཛད་ཆེན་བཞིས་མཚོན་སོ་སྐྱེའི་བློས་དཔག་པར་དཀའ་བ་དང་།",
    "target": "མཛད་པ་ ཕྲིན་ལས་ ཀྱང་ ལྷ་ལྡན་ ཆོ་འཕྲུལ་ སྨོན་ལམ་ ཆེན་ མོ་ གཙོ་བོ ར་ གྱུར་པ འི་ མཛད་ ཆེན་ བཞི ས་ མཚོན་ སོ་ སྐྱེ འི་ བློ ས་ དཔག་པ ར་ དཀའ་བ་ དང་ །"
  },
  {
    "source": "སློབ་མ་སྡེ་སྣོད་འཛིན་པ་དགོན་སྡེ་ཐེབས་པའང་བརྒྱ་དང་བཞི་བཅུ་ལྷག་ཙམ་བྱོན་པའི་ཕྲིན་ལས་ཀྱི་རྒྱུན་ད་ལྟ་མིག་གི་མཐོང་དུ་ཡོད་པ་སོགས་མདོར་ན་སངས་རྒྱས་ཀྱི་བསྟན་པའི་གཞུང་འདིར་ལུང་གི་བསྟན་པ་ལ་འདི་ཁོ་ན་བཀའ་དྲིན་ཆེ་བ་ཡིན་ནོ།།",
    "target": "སློབ་མ་ སྡེ་སྣོད་ འཛིན་པ་ དགོན་སྡེ་ ཐེབས་པ འང་ བརྒྱ་ དང་ བཞི་ བཅུ་ ལྷག་ ཙམ་ བྱོན་པ འི་ ཕྲིན་ལས་ ཀྱི་ རྒྱུན་ ད་ ལྟ་ མིག་ གི་ མཐོང་ དུ་ ཡོད་པ་ སོགས་ མདོ ར་ ན་ སངས་རྒྱས་ ཀྱི་ བསྟན་པ འི་ གཞུང་ འདི ར་ ལུང་ གི་ བསྟན་པ་ ལ་ འདི་ ཁོ་ན་ བཀའ་དྲིན་ ཆེ་བ་ ཡིན་ ནོ ། །"
  },
  {
    "source": "དེ་ལྟར་ན་བཀའ་གདམས་པ་ནི་ཇོ་བོ་རྗེའི་དུས་སུ་བསྟན་པའི་དབུ་བརྙེས།",
    "target": "དེ་ ལྟ ར་ ན་ བཀའ་གདམས་པ་ ནི་ ཇོ་བོ་རྗེ འི་ དུས་ སུ་ བསྟན་པ འི་ དབུ་ བརྙེ ས །"
  },
  {
    "source": "སྟོན་པ་རིན་པོ་ཆེས་སྲོལ་ཕྱེ།",
    "target": "སྟོན་པ་ རིན་པོ་ཆེ ས་ སྲོལ་ ཕྱེ །"
  },
  {
    "source": "སྐུ་མཆེད་གསུམ་གྱི་རིང་ལ་དར་ཞིང་རྒྱས།",
    "target": "སྐུ་མཆེད་ གསུམ་ གྱི་ རིང་ ལ་ དར་ ཞིང་ རྒྱས །"
  },
  {
    "source": "བླང་ཤར་བྱ་ཡུལ་བ་སོགས་ཀྱི་དུས་ཤིན་ཏུ་འཕེལ་བར་གྲགས་སོ།།",
    "target": "བླང་ ཤར་ བྱ་ ཡུལ་ བ་ སོགས་ ཀྱི་ དུས་ ཤིན་ ཏུ་ འཕེལ་བ ར་ གྲགས་ སོ ། །"
  },
  {
    "source": "ཤེས་བྱ་ཀུན་ཁྱབ་ལས་སོ།།",
    "target": "ཤེས་བྱ་ ཀུན་ ཁྱབ་ ལས་ སོ ། །"
  }
]
