[
  {
    "source": "༄༅།།",
    "target": "༄༅ ། །"
  },
  {
    "source": "དཔལ་དུས་ཀྱི་འཁོར་ལོའི་མངོན་རྟོགས་ཀྱི་ཡན་ལག་ཏུ་སྦྱིན་བསྲེག་གི་ལག་ལེན་ཡེ་ཤེས་འོད་ཀྱི་དྲ་བ་ཞེས་བྱ་བ་བཞུགས།།",
    "target": "དཔལ་ དུས་ ཀྱི་ འཁོར་ལོ འི་ མངོན་རྟོགས་ ཀྱི་ ཡན་ལག་ ཏུ་ སྦྱིན་ བསྲེག་ གི་ ལག་ལེན་ ཡེ་ཤེས་འོད་ ཀྱི་ དྲ་བ་ ཞེས་ བྱ་བ་ བཞུགས ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "དཔལ་ལྡན་རཾ་དང་ཧོ་ལས་བྱུང་བ་ཐམས་ཅད་བསྲེག་ཟ་བ།།",
    "target": "དཔལ་ལྡན་ རཾ་ དང་ ཧོ་ ལས་ བྱུང་བ་ ཐམས་ཅད་ བསྲེག་ ཟ་བ ། །"
  },
  {
    "source": "ཕྱི་རོལ་ཁམས་དང་ཕུང་པོ་ལ་སོགས་བུད་ཤིང་ཐམས་ཅད་ཀུན།།",
    "target": "ཕྱི་རོལ་ ཁམས་ དང་ ཕུང་པོ་ ལ་ སོགས་ བུད་ཤིང་ ཐམས་ཅད་ ཀུན ། །"
  },
  {
    "source": "འཇིག་རྟེན་ལས་དང་འཇིག་རྟེན་འདས་པའི་དོན་གྲུབ་མཆོག་རྩོལ་བ།།",
    "target": "འཇིག་རྟེན་ ལས་ དང་ འཇིག་རྟེན་ འདས་པ འི་ དོན་ གྲུབ་ མཆོག་ རྩོལ་བ ། །"
  },
  {
    "source": "རལ་པ་གསུམ་ལྡན་དྲང་སྲོང་ཡེ་ཤེས་མེ་ལ་ཕྱག་འཚལ་ལོ།།",
    "target": "རལ་པ་ གསུམ་ ལྡན་ དྲང་སྲོང་ ཡེ་ཤེས་ མེ་ ལ་ ཕྱག་ འཚལ་ ལོ ། །"
  },
  {
    "source": "འཇམ་པའི་དབྱངས་ཀྱིས་ལེགས་བསྡུས་རྒྱུད།།",
    "target": "འཇམ་པ འི་ དབྱངས་ ཀྱིས་ ལེགས་ བསྡུས་ རྒྱུད ། །"
  },
  {
    "source": "ཕྱག་ན་པད་མོས་རྣམ་ཕྱེ་བའི།།",
    "target": "ཕྱག་ ན་ པད་མོ ས་ རྣམ་ ཕྱེ་ བ འི ། །"
  },
  {
    "source": "སྦྱིན་བསྲེག་ལས་རྣམས་བསྒྲུབ་བྱེད་པ།།",
    "target": "སྦྱིན་ བསྲེག་ ལས་ རྣམས་ བསྒྲུབ་ བྱེད་པ ། །"
  },
  {
    "source": "དེ་ཡི་ལག་ལེན་གསལ་བར་བྱ།།",
    "target": "དེ་ ཡི་ ལག་ལེན་ གསལ་བ ར་ བྱ ། །"
  },
  {
    "source": "སྒྲུབ་པ་པོས་བཟླས་པ་བྱེ་བ་བྱས་ནས་སྦྱིན་བསྲེག་འབུམ་ཕྲག་བཅུ་བྱས་པས་ལས་ཐམས་ཅད་བསྒྲུབ་པའམ་དབང་དང་རབ་ཏུ་གནས་པ་དང་ལས་ཕྲའུ་གཞན་ཡང་རུང་སྟེ།",
    "target": "སྒྲུབ་པ་པོ ས་ བཟླས་པ་ བྱེ་བ་ བྱས་ ནས་ སྦྱིན་ བསྲེག་ འབུམ་ ཕྲག་ བཅུ་ བྱས་པ ས་ ལས་ ཐམས་ཅད་ བསྒྲུབ་ པ འམ་ དབང་ དང་ རབ་ ཏུ་ གནས་པ་ དང་ ལས་ ཕྲའུ་ གཞན་ ཡང་ རུང་ སྟེ །"
  },
  {
    "source": "སྦྱིན་བསྲེག་གི་བསྒྲུབ་པ་ལ་དོན་གསུམ་སྟེ།",
    "target": "སྦྱིན་ བསྲེག་ གི་ བསྒྲུབ་པ་ ལ་ དོན་ གསུམ་ སྟེ །"
  },
  {
    "source": "གནས་དང་།",
    "target": "གནས་ དང་ །"
  },
  {
    "source": "དུས་ཕྱོགས་ཁ་ལྟ་ལུགས་དང་།",
    "target": "དུས་ ཕྱོགས་ ཁ་ ལྟ་ ལུགས་ དང་ །"
  },
  {
    "source": "ཐབ་ཀྱི་ཚད་དབྱིབས་ཁ་དོག་མཚན་མ་དང་བཅས་པ་དང་།",
    "target": "ཐབ་ ཀྱི་ ཚད་ དབྱིབས་ ཁ་དོག་ མཚན་མ་ དང་ བཅས་པ་ དང་ །"
  },
  {
    "source": "དགང་བླུགས་མཆོད་ཡོན་གྱི་སྣོད།།",
    "target": "དགང་ བླུགས་ མཆོད་ཡོན་ གྱི་ སྣོད ། །"
  },
  {
    "source": "ཤིང་དང་བསྲེག་རྫས་རྣམས་ཀྱིས་སྔོན་འགྲོ་དང་།",
    "target": "ཤིང་ དང་ བསྲེག་རྫས་ རྣམས་ ཀྱིས་ སྔོན་ འགྲོ་ དང་ །"
  },
  {
    "source": "མེ་ལྷའི་སྦྱིན་བསྲེག་དངོས་དང་།",
    "target": "མེ་ལྷ འི་ སྦྱིན་ བསྲེག་ དངོས་ དང་ །"
  },
  {
    "source": "དཀྱིལ་འཁོར་གྱི་ལྷ་དང་།",
    "target": "དཀྱིལ་འཁོར་ གྱི་ ལྷ་ དང་ །"
  },
  {
    "source": "དཀྱིལ་འཁོར་གྱི་ལྷའི་དང་གཉིས་ཀྱིས་དངོས་གཞི་དང་།",
    "target": "དཀྱིལ་འཁོར་ གྱི་ ལྷ འི་ དང་ གཉིས་ ཀྱིས་ དངོས་གཞི་ དང་ །"
  },
  {
    "source": "རྗེས་ཀྱི་བྱ་བའོ།།",
    "target": "རྗེས་ ཀྱི་ བྱ་བ འོ ། །"
  },
  {
    "source": "དང་པོ་ནི་དབེན་པའམ།",
    "target": "དང་པོ་ ནི་ དབེན་པ འམ །"
  },
  {
    "source": "རྒྱལ་པོ་ལ་སོགས་པའི་གྲོང་ངམ།",
    "target": "རྒྱལ་པོ་ ལ་ སོགས་པ འི་ གྲོང་ ངམ །"
  },
  {
    "source": "དཀྱིལ་འཁོར་གྱི་ཁང་པའི་ཡང་ཕྱོགས་མཚམས་ཏེ།",
    "target": "དཀྱིལ་འཁོར་ གྱི་ ཁང་པ འི་ ཡང་ ཕྱོགས་མཚམས་ ཏེ །"
  },
  {
    "source": "བྱང་དང་དབང་ལྡན་དུ་ཞི་བ་དང་རྒྱས་པ།",
    "target": "བྱང་ དང་ དབང་ ལྡན་ དུ་ ཞི་བ་ དང་ རྒྱས་པ །"
  },
  {
    "source": "ཤར་དུ་དབྱེ་བ་དང་བསྐྲད་པ།",
    "target": "ཤར་ དུ་ དབྱེ་བ་ དང་ བསྐྲད་པ །"
  },
  {
    "source": "མེར་བསད་པ་ལྷོར་དགུག་པ།",
    "target": "མེར་ བསད་པ་ ལྷོ ར་ དགུག་པ །"
  },
  {
    "source": "བདེན་བྲལ་དུ་དབང་།",
    "target": "བདེན་ བྲལ་ དུ་ དབང་ །"
  },
  {
    "source": "ནུབ་དུ་རེངས་པ་དང་ཕུར་བུས་གདབ་པ།",
    "target": "ནུབ་ དུ་ རེངས་པ་ དང་ ཕུར་བུ ས་ གདབ་པ །"
  },
  {
    "source": "རླུང་དུ་རྨུགས་པ་དང་རྨོངས་པ་དང་།",
    "target": "རླུང་ དུ་ རྨུགས་པ་ དང་ རྨོངས་པ་ དང་ །"
  },
  {
    "source": "དབུས་སུ་ལས་ཐམས་ཅད་པ་སྟེ།",
    "target": "དབུས་ སུ་ ལས་ ཐམས་ཅད་ པ་ སྟེ །"
  },
  {
    "source": "འདི་ནི་ངེས་པའོ།།",
    "target": "འདི་ ནི་ ངེས་པ འོ ། །"
  },
  {
    "source": "གཞན་ཡང་དཀར་ཞིང་དང་བ་ཞི་བ་དང་།",
    "target": "གཞན་ ཡང་ དཀར་ ཞིང་ དང་ བ་ ཞི་བ་ དང་ །"
  },
  {
    "source": "རོ་བསྲེགས་པ་འཇིགས་པའི་ས་ལ་མངོན་སྤྱོད་ལ་སོགས་པ་ཐམས་ཅད་ལ་རྒྱུད་སོ་སོ་ནས་གསུངས་སོ།།",
    "target": "རོ་ བསྲེགས་པ་ འཇིགས་པ འི་ ས་ ལ་ མངོན་སྤྱོད་ ལ་ སོགས་པ་ ཐམས་ཅད་ ལ་ རྒྱུད་ སོ་སོ་ ནས་ གསུངས་ སོ ། །"
  },
  {
    "source": "དེ་བཞིན་དུ་ཞི་བ་ལ་ལྷོར་སྟན་བཏིང་ལ་ཁ་བྱང་དུ་བལྟའོ།།",
    "target": "དེ་ བཞིན་ དུ་ ཞི་བ་ ལ་ ལྷོ ར་ སྟན་ བཏིང་ ལ་ ཁ་བྱང་ དུ་ བལྟ འོ ། །"
  },
  {
    "source": "རྒྱས་པ་ལ་བྱང་ཤར་དུ་བལྟའོ།།",
    "target": "རྒྱས་པ་ ལ་ བྱང་ཤར་ དུ་ བལྟ འོ ། །"
  },
  {
    "source": "བསད་པ་ལ་ཤར་དུ།",
    "target": "བསད་པ་ ལ་ ཤར་ དུ །"
  },
  {
    "source": "བསྐྲད་པ་དང་དབྱེ་བ་ལ་མེར།",
    "target": "བསྐྲད་པ་ དང་ དབྱེ་བ་ ལ་ མེར །"
  },
  {
    "source": "དབང་ལ་ལྷོར།",
    "target": "དབང་ ལ་ ལྷོར །"
  },
  {
    "source": "དགུག་པ་ལ་ལྷོ་ནུབ།",
    "target": "དགུག་པ་ ལ་ ལྷོ་ནུབ །"
  },
  {
    "source": "རྨོངས་པ་ལ་ནུབ་ཏུ་རེངས་པ་ལ་ནུབ་བྱང་དུ་ལྟས་པས་བྱའོ།།",
    "target": "རྨོངས་པ་ ལ་ ནུབ་ ཏུ་ རེངས་པ་ ལ་ ནུབ་ བྱང་ དུ་ ལྟས་ པས་ བྱ འོ ། །"
  },
  {
    "source": "འོད་ཀྱི་སྙེ་མར།",
    "target": "འོད་ ཀྱི་ སྙེ་མ ར །"
  },
  {
    "source": "ཞི་བ་ལ་ཤར་དུ།",
    "target": "ཞི་བ་ ལ་ ཤར་ དུ །"
  },
  {
    "source": "རྒྱས་པ་ལ་བྱང་དུ།",
    "target": "རྒྱས་པ་ ལ་ བྱང་ དུ །"
  },
  {
    "source": "དབང་ལ་ནུབ་ཏུ།",
    "target": "དབང་ ལ་ ནུབ་ ཏུ །"
  },
  {
    "source": "བསད་པས་ལྷོར་བལྟ་སྟེ་བྱའོ་ཞེས་རྒྱུད་གཞན་གྱི་དགོངས་པའོ།།",
    "target": "བསད་པ ས་ ལྷོ ར་ བལྟ་ སྟེ་ བྱ འོ་ ཞེས་ རྒྱུད་ གཞན་ གྱི་ དགོངས་པ འོ ། །"
  },
  {
    "source": "དུས་ནི་ཞག་གཅིག་ལ་ཐུན་བརྒྱད་དུ་གནས་པའི་སྔ་དྲོ་དང་པོ་ཞི་བ།",
    "target": "དུས་ ནི་ ཞག་ གཅིག་ ལ་ ཐུན་ བརྒྱད་ དུ་ གནས་པ འི་ སྔ་དྲོ་ དང་ པོ་ ཞི་བ །"
  },
  {
    "source": "གཉིས་པ་རྒྱས་པ།",
    "target": "གཉིས་པ་ རྒྱས་པ །"
  },
  {
    "source": "གསུམ་པ་བསད་པ།",
    "target": "གསུམ་པ་ བསད་པ །"
  },
  {
    "source": "བཞི་པ་བསྐྲད་པ།",
    "target": "བཞི་པ་ བསྐྲད་པ །"
  },
  {
    "source": "ལྔ་པ་དབང་།",
    "target": "ལྔ་པ་ དབང་ །"
  },
  {
    "source": "དྲུག་པར་དགུག་པ།",
    "target": "དྲུག་པ ར་ དགུག་པ །"
  },
  {
    "source": "བདུན་པ་རྨོངས་པ།",
    "target": "བདུན་པ་ རྨོངས་པ །"
  },
  {
    "source": "བརྒྱད་པ་རེངས་པ་བྱ་སྟེ།",
    "target": "བརྒྱད་པ་ རེངས་པ་ བྱ་ སྟེ །"
  },
  {
    "source": "དེ་བཞིན་དུ་ཐུན་ཕྱེད་ཀྱང་སྦྱར་ཏེ།",
    "target": "དེ་ བཞིན་ དུ་ ཐུན་ ཕྱེད་ ཀྱང་ སྦྱར་ ཏེ །"
  },
  {
    "source": "ཉིན་བརྒྱད་མཚན་བརྒྱད་རིམ་པ་ལྟར་བྱ་སྟེ།",
    "target": "ཉིན་ བརྒྱད་ མཚན་ བརྒྱད་ རིམ་པ་ ལྟ ར་ བྱ་ སྟེ །"
  },
  {
    "source": "དུས་སྦྱོར་དང་གཟའ་རྣམས་ཀྱང་སོ་སོའི་དུས་སུ་བྱ་བ་ཡིན་ཏེ།",
    "target": "དུས་ སྦྱོར་ དང་ གཟའ་ རྣམས་ ཀྱང་ སོ་སོ འི་ དུས་ སུ་ བྱ་བ་ ཡིན་ ཏེ །"
  },
  {
    "source": "བཟློག་པ་ནི་མི་འགྲུབ་པ་ལ་སོགས་པ་འབྲས་བུ་ཕྱིན་ཅི་ལོག་ཏུ་འགྱུར་བས་སོ།།",
    "target": "བཟློག་པ་ ནི་ མི་ འགྲུབ་པ་ ལ་ སོགས་པ་ འབྲས་བུ་ ཕྱིན་ ཅི་ ལོག་ ཏུ་ འགྱུར་བ ས་ སོ ། །"
  },
  {
    "source": "ཐབ་ཁུང་ནི་ཞི་བ་ལ་ཟླུམ་པོ་དབུས་སུ་པདྨ་འདབ་བརྒྱད་དེ་ཉིད་ཀྱིས་མཚན་པ།",
    "target": "ཐབ་ཁུང་ ནི་ ཞི་བ་ ལ་ ཟླུམ་པོ་ དབུས་ སུ་ པདྨ་ འདབ་ བརྒྱད་ དེ་ ཉིད་ ཀྱིས་ མཚན་པ །"
  },
  {
    "source": "ཁྲུ་གང་བ་དཀར་བའོ།།",
    "target": "ཁྲུ་ གང་བ་ དཀར་བ འོ ། །"
  },
  {
    "source": "རྒྱས་པ་ལ་གྲུ་བཞི་འཁོར་ལོས་མཚན་པ་ཁྲུ་དོ་པ་དཀར་སེར་རོ།།",
    "target": "རྒྱས་པ་ ལ་ གྲུ་ བཞི་ འཁོར་ལོ ས་ མཚན་ པ་ ཁྲུ་ དོ་པ་ དཀར་ སེར་ རོ ། །"
  },
  {
    "source": "བསད་པ་ལ་ཟླ་གམ་གྲི་གུག་གིས་མཚན་པ་ཁྲུ་ཕྱེད་དང་གཉིས་པ་ནག་པའོ།།",
    "target": "བསད་པ་ ལ་ ཟླ་གམ་ གྲི་གུག་ གིས་ མཚན་པ་ ཁྲུ་ ཕྱེད་ དང་ གཉིས་པ་ ནག་པ འོ ། །"
  },
  {
    "source": "དབྱེ་བ་ལ་ཟུར་ལྔ་ལ་རལ་གྲིས་མཚན་པ་ཁྲུ་གང་བ་དམར་ནག་གོ་དབང་ལ་ཟུར་བདུན་པ་མདས་མཚན་པ་སོར་བཞི་བཅུ་པ་དམར་སེར་རོ།།",
    "target": "དབྱེ་བ་ ལ་ ཟུར་ ལྔ་ ལ་ རལ་གྲི ས་ མཚན་ པ་ ཁྲུ་ གང་བ་ དམར་ནག་ གོ་ དབང་ ལ་ ཟུར་ བདུན་པ་ མད ས་ མཚན་པ་ སོར་ བཞི་ བཅུ་པ་ དམར་སེར་ རོ ། །"
  },
  {
    "source": "དགུག་པ་ལ་ཟུར་སུམ་ལྕགས་ཀྱུས་མཚན་པ་སོར་ཉི་ཤུ་པ་དམར་པོའོ།།",
    "target": "དགུག་པ་ ལ་ ཟུར་ སུམ་ ལྕགས་ཀྱུ ས་ མཚན་པ་ སོར་ ཉི་ཤུ་པ་ དམར་པོ འོ ། །"
  },
  {
    "source": "རྨོངས་པ་ལ་ཟུར་དྲུག་པ་སྦྲུལ་གྱིས་མཚན་པ་སོར་སུམ་ཅུ་པ་རབ་ཏུ་དམར་བའོ།།",
    "target": "རྨོངས་པ་ ལ་ ཟུར་ དྲུག་པ་ སྦྲུལ་ གྱིས་ མཚན་པ་ སོར་ སུམ་ ཅུ་ པ་ རབ་ ཏུ་ དམར་བ འོ ། །"
  },
  {
    "source": "རེངས་པ་ལ་ཟུར་བརྒྱད་པ་ལྕགས་སྒྲོག་གིས་མཚན་པ་སོར་དྲུག་ཅུ་པ་རབ་ཏུ་སེར་བ་སྟེ།",
    "target": "རེངས་པ་ ལ་ ཟུར་ བརྒྱད་པ་ ལྕགས་སྒྲོག་ གིས་ མཚན་པ་ སོར་ དྲུག་ ཅུ་ པ་ རབ་ ཏུ་ སེར་བ་ སྟེ །"
  },
  {
    "source": "ཐམས་ཅད་ཀྱང་ཐབ་ཁུང་གི་ཕྱེད་ཀྱི་ཚད་ཟབས་སུ་བྲུའོ།།",
    "target": "ཐམས་ཅད་ ཀྱང་ ཐབ་ཁུང་ གི་ ཕྱེད་ ཀྱི་ ཚད་ ཟབས་ སུ་ བྲུ འོ ། །"
  },
  {
    "source": "དྲུག་ཆ་ནི་ཁ་ཁྱེར།",
    "target": "དྲུག་ཆ་ ནི་ ཁ་ ཁྱེར །"
  },
  {
    "source": "བཅུ་གཉིས་ཆ་གཅིག་མཆུ་སྟེ་མཚན་པ་སོ་སོའི་ཕྲེང་བའོ།།",
    "target": "བཅུ་ གཉིས་ ཆ་ གཅིག་ མཆུ་ སྟེ་ མཚན་པ་ སོ་སོ འི་ ཕྲེང་བ འོ ། །"
  },
  {
    "source": "ཞི་རྒྱས་ལ་ཕྱི་རུ་ཁ་ཁྱེར་དང་མཉམ་པའི་པདྨ་བྱའོ།།",
    "target": "ཞི་ རྒྱས་ ལ་ ཕྱི་རུ་ ཁ་ཁྱེར་ དང་ མཉམ་པ འི་ པདྨ་ བྱ འོ ། །"
  },
  {
    "source": "ལས་ཐམས་ཅད་པ་ལ་དབུས་སུ་རྡོ་རྗེ་ལྗང་ཁུས་མཚན་པ་བྱའོ།།",
    "target": "ལས་ ཐམས་ཅད་ པ་ལ་ དབུས་ སུ་ རྡོ་རྗེ་ ལྗང་ཁུ ས་ མཚན་པ་ བྱ འོ ། །"
  },
  {
    "source": "འདིར་ཐམས་ཅད་ནང་དང་འབྱུང་བའི་ཡོན་ཏན་གྱི་རིམ་པས་སོ།།",
    "target": "འདི ར་ ཐམས་ཅད་ ནང་ དང་ འབྱུང་བ འི་ ཡོན་ཏན་ གྱི་ རིམ་པ ས་ སོ ། །"
  },
  {
    "source": "སྒོ་བརྒྱན་བྱེད་ན་དཀྱིལ་འཁོར་གྱི་རིམ་པས་བྱེད་པར་བཤད་དོ།།",
    "target": "སྒོ་ བརྒྱན་ བྱེད་ ན་ དཀྱིལ་འཁོར་ གྱི་ རིམ་པ ས་ བྱེད་པ ར་ བཤད་ དོ ། །"
  },
  {
    "source": "དགང་གཟར་ནི་སྙིམ་པའི་རྣམ་པ་ལྟ་བུ་ཕྱི་རོལ་གྲུ་བཞི་པ་དཔངས་སོར་གཅིག་པ་མཐིལ་མཉམ་པ་པད་མས་མཚན་པ།",
    "target": "དགང་གཟར་ ནི་ སྙིམ་པ འི་ རྣམ་པ་ ལྟ་བུ་ ཕྱི་རོལ་ གྲུ་བཞི་པ་ དཔངས་ སོ ར་ གཅིག་པ་ མཐིལ་ མཉམ་པ་ པད་མ ས་ མཚན་པ །"
  },
  {
    "source": "རྩེ་མོ་སོར་གཉིས་ཀྱི་ནང་དུ་ཝའི་རྣམ་པ།",
    "target": "རྩེ་མོ་ སོར་ གཉིས་ ཀྱི་ ནང་ དུ་ ཝ འི་ རྣམ་པ །"
  },
  {
    "source": "དེའི་མཆུ་རུ་རྡོ་རྗེ་རྩེ་ལྔ་པའི་དབུས་སུ་བཅུད་འཛག་པ་སོར་བཞིའོ།།",
    "target": "དེ འི་ མཆུ་ རུ་ རྡོ་རྗེ་ རྩེ་ ལྔ་པ འི་ དབུས་ སུ་ བཅུད་ འཛག་པ་ སོར་ བཞི འོ ། །"
  },
  {
    "source": "ཡུ་བ་ཁྲུ་གང་ཙམ་རྡོ་རྗེ་ནོར་བུ་མཚན་པའོ།།",
    "target": "ཡུ་བ་ ཁྲུ་ གང་ ཙམ་ རྡོ་རྗེ་ ནོར་བུ་ མཚན་པ འོ ། །"
  },
  {
    "source": "བླུགས་གཟར་ཡུ་བ་སྔ་མ་ལྟ་བུ་ལ་སོར་དྲུག་པ་ལ་པད་མས་མཚན་པ་སྟེ་ནང་དུ་སྙིང་ཁ་ནས་ཡར་མར་གྱིས་དག་པའོ།།",
    "target": "བླུགས་ གཟར་ ཡུ་བ་ སྔ་མ་ ལྟ་བུ་ ལ་ སོར་ དྲུག་པ་ ལ་ པད་མ ས་ མཚན་པ་ སྟེ་ ནང་ དུ་ སྙིང་ ཁ་ ནས་ ཡ ར་ མར་ གྱིས་ དག་པ འོ ། །"
  },
  {
    "source": "དེ་བཞིན་ལས་སོ་སོའི་མཚན་མ་ལ་སོགས་པ་ཐབ་བཞིན་དུ་སྟེ།",
    "target": "དེ་ བཞིན་ ལས་ སོ་སོ འི་ མཚན་མ་ ལ་ སོགས་པ་ ཐབ་ བཞིན་ དུ་ སྟེ །"
  },
  {
    "source": "ཡུ་བ་ཡང་འབར་འཛག་གི་རིམ་པས་རིང་བ་ལ་གཙུག་གཏོར་ནས་གསང་བའི་བར་དུ་འགྱུར་རོ།།",
    "target": "ཡུ་བ་ ཡང་ འབར་ འཛག་ གི་ རིམ་པ ས་ རིང་བ་ ལ་ གཙུག་ གཏོར་ ནས་ གསང་བ འི་ བར་ དུ་ འགྱུར་ རོ ། །"
  },
  {
    "source": "མཆོད་ཡོན་གྱི་སྣོད་ཀྱང་ཞི་བ་ལ་ཤེལ་ཁམ་ཕོར་གྱི་དབྱིབས་པད་མས་མཚན་པ་ལྟེ་བ་སོར་བཞི་གཞན་སོར་བཞི་སྟེ་བརྒྱད་པའོ།།",
    "target": "མཆོད་ཡོན་ གྱི་ སྣོད་ ཀྱང་ ཞི་བ་ ལ་ ཤེལ་ ཁམ་ ཕོར་ གྱི་ དབྱིབས་ པད་མ ས་ མཚན་པ་ ལྟེ་བ་ སོར་ བཞི་ གཞན་ སོར་ བཞི་ སྟེ་ བརྒྱད་པ འོ ། །"
  },
  {
    "source": "དེ་བཞིན་དུ་དངུལ་ཐོད་པ་ལྕགས་གསེར་ཟངས་ཤིང་རྣམས་རིམ་པས་སོ།།",
    "target": "དེ་ བཞིན་ དུ་ དངུལ་ ཐོད་པ་ ལྕགས་ གསེར་ ཟངས་ ཤིང་ རྣམས་ རིམ་པ ས་ སོ ། །"
  },
  {
    "source": "དེ་མེད་ན་དེ་རྣམས་ཀྱིས་བྱུགས་པ་ཁ་དོག་སོ་སོ་ཡང་ངོ་།།",
    "target": "དེ་ མེད་ ན་ དེ་ རྣམས་ ཀྱིས་ བྱུགས་པ་ ཁ་དོག་ སོ་སོ་ ཡང་ ངོ་ ། །"
  },
  {
    "source": "ཡམ་ཤིང་ནི་ཞི་བ་དང་རྒྱས་པ་ལ་ཨ་ཤད་ལ་སོགས་པ་དྲི་ཞིམ་རོ་མངར་བ་རྣམས་སོ།།",
    "target": "ཡམ་ཤིང་ ནི་ ཞི་བ་ དང་ རྒྱས་པ་ ལ་ ཨ་ཤད་ ལ་ སོགས་པ་ དྲི་ཞིམ་ རོ་ མངར་བ་ རྣམས་ སོ ། །"
  },
  {
    "source": "བསད་པ་མི་རུས་ཐེའུ་ཆུང་ཙམ་མོ།།",
    "target": "བསད་པ་ མི་ རུས་ ཐེའུ་ ཆུང་ ཙམ་ མོ ། །"
  },
  {
    "source": "དབྱེ་བ་དང་བསྐྲད་པ་ལ་བྱ་རོག་གི་སྒྲོའོ།།",
    "target": "དབྱེ་བ་ དང་ བསྐྲད་པ་ ལ་ བྱ་རོག་ གི་ སྒྲོ འོ ། །"
  },
  {
    "source": "དབང་ལ་སེང་ལྡེང་ལ་སོགས་པའོ།།",
    "target": "དབང་ ལ་ སེང་ལྡེང་ ལ་ སོགས་པ འོ ། །"
  },
  {
    "source": "དགུག་པ་ལ་ཤྭའོ།།",
    "target": "དགུག་པ་ ལ་ ཤྭ འོ ། །"
  },
  {
    "source": "རྨོངས་པ་ལ་རྟ་རུ་རའོ།།",
    "target": "རྨོངས་པ་ ལ་ རྟ་ རུ་ ར འོ ། །"
  },
  {
    "source": "རེངས་པ་ལ་བིལ་པའོ།།",
    "target": "རེངས་པ་ ལ་ བིལ་པ འོ ། །"
  },
  {
    "source": "སོར་བཅུ་གཉིས་པ་མཐེ་བོ་ཙམ་མཐེའུ་ཆུང་ཙམ་ལྔ་བརྒྱའོ།།",
    "target": "སོར་ བཅུ་ གཉིས་པ་ མཐེ་བོ་ ཙམ་ མཐེའུ་ཆུང་ ཙམ་ ལྔ་ བརྒྱ འོ ། །"
  },
  {
    "source": "སྲེག་རྫས་གཙོ་བོ་ནི་ཞི་བ་ལ་འོ་མ་དང་དུར་བ་སྦགས་ལ།",
    "target": "སྲེག་རྫས་ གཙོ་བོ་ ནི་ ཞི་བ་ ལ་ འོ་མ་ དང་ དུར་བ་ སྦགས་ ལ །"
  },
  {
    "source": "རྒྱས་པ་ལ་མར་དང་འབྲུ་ལྔའོ།།",
    "target": "རྒྱས་པ་ ལ་ མར་ དང་ འབྲུ་ ལྔ འོ ། །"
  },
  {
    "source": "བསད་པ་ལ་ཤྭ་ཁྲག་དང་དུག་གོ།།",
    "target": "བསད་པ་ ལ་ ཤྭ་ ཁྲག་ དང་ དུག་ གོ ། །"
  },
  {
    "source": "བསྐྲད་པ་དང་དབྱེ་བ་ལ་མིའི་ཞག་དང་ཀེ་ཚེའོ།",
    "target": "བསྐྲད་པ་ དང་ དབྱེ་བ་ ལ་ མི འི་ ཞག་ དང་ ཀེ་ཚེ འོ །"
  },
  {
    "source": "དབང་ལ་དངུལ་དང་ཀ་ར་བི་རའི་མེ་ཏོག་ལ་སོགས་པའོ།།",
    "target": "དབང་ ལ་ དངུལ་ དང་ ཀ་ར་བི་ར འི་ མེ་ཏོག་ ལ་ སོགས་པ འོ ། །"
  },
  {
    "source": "དགུག་པ་ལ་དྲི་ཆུ་བིལ་བའི་འདབ་མ་ལ་སོགས་པའོ།།",
    "target": "དགུག་པ་ ལ་ དྲི་ཆུ་ བིལ་བ འི་ འདབ་མ་ ལ་ སོགས་པ འོ ། །"
  },
  {
    "source": "རེངས་པ་ལ་མཆིལ་མ་དང་།",
    "target": "རེངས་པ་ ལ་ མཆིལ་མ་ དང་ །"
  },
  {
    "source": "ལིང་ག་ལ་ཕུར་པའི་མེ་ཏོག་རྙིང་པའོ།།",
    "target": "ལིང་ ག་ལ་ ཕུར་པ འི་ མེ་ཏོག་ རྙིང་པ འོ ། །"
  },
  {
    "source": "རྨོངས་པ་ལ་ཆང་དང་དྷ་རུ་ལ་སོགས་པའོ།།",
    "target": "རྨོངས་པ་ ལ་ ཆང་ དང་ དྷ་རུ་ ལ་ སོགས་པ འོ ། །"
  },
  {
    "source": "གཞན་ནི་ཇི་ལྟར་རྙེད་པས་བྱའོ།།",
    "target": "གཞན་ ནི་ ཇི་ ལྟ ར་ རྙེད་པ ས་ བྱ འོ ། །"
  },
  {
    "source": "གཞན་ཡང་འདུག་སྟངས་ལ་སོགས་པ་བསྟན་ཏེ།",
    "target": "གཞན་ ཡང་ འདུག་སྟངས་ ལ་ སོགས་པ་ བསྟན་ ཏེ །"
  },
  {
    "source": "ཞི་བ་ལ་དཀྱིལ་དཀྲུང་རྒྱས་པ་ལ་རྡོ་རྗེ་དཀྱིལ་དཀྲུང་།",
    "target": "ཞི་བ་ ལ་ དཀྱིལ་ དཀྲུང་ རྒྱས་པ་ ལ་ རྡོ་རྗེ་ དཀྱིལ་ དཀྲུང་ །"
  },
  {
    "source": "བསད་པ་ལ་རུས་སྦལ་ལྟར་བསྐུམ་པ།",
    "target": "བསད་པ་ ལ་ རུས་སྦལ་ ལྟ ར་ བསྐུམ་པ །"
  },
  {
    "source": "བསྐྲད་པ་དང་དབྱེ་བ་ལ་ཙོག་པུ།",
    "target": "བསྐྲད་པ་ དང་ དབྱེ་བ་ ལ་ ཙོག་པུ །"
  },
  {
    "source": "དབང་ལ་གཡོན་གྱི་ཕྱེད་དཀྱིལ་དཀྲུང་།",
    "target": "དབང་ ལ་ གཡོན་ གྱི་ ཕྱེད་ དཀྱིལ་ དཀྲུང་ །"
  },
  {
    "source": "དགུག་པ་དང་དབྱེ་བ་གཡས་ཕྱེད་དཀྱིལ་རྨོངས་པ་ལ་རྐང་པ་གཡོན་པས་བཤང་སྒོ་མནན་ལ།",
    "target": "དགུག་པ་ དང་ དབྱེ་བ་ གཡས་ ཕྱེད་ དཀྱིལ་ རྨོངས་པ་ ལ་ རྐང་པ་ གཡོན་པ ས་ བཤང་སྒོ་ མནན་ ལ །"
  },
  {
    "source": "རེངས་པ་ལ་གཡས་ཏེ་འདུག་སྟངས་བརྒྱད་དོ།།",
    "target": "རེངས་པ་ ལ་ གཡས་ ཏེ་ འདུག་སྟངས་ བརྒྱད་ དོ ། །"
  },
  {
    "source": "མཆོད་པ་ནི་ཞི་རྒྱས་ལ་དྲི་ཞིམ་པ་དཀར་པོ།",
    "target": "མཆོད་པ་ ནི་ ཞི་ རྒྱས་ ལ་ དྲི་ ཞིམ་པ་ དཀར་ པོ །"
  },
  {
    "source": "བསད་བསྐྲད་དབྱེ་བ་ལ་རོ་ཚ་བ་དང་།",
    "target": "བསད་ བསྐྲད་ དབྱེ་བ་ ལ་ རོ་ ཚ་བ་ དང་ །"
  },
  {
    "source": "ཚེར་མ་ཅན་དང་ནག་པོ།",
    "target": "ཚེར་མ་ཅན་ དང་ ནག་པོ །"
  },
  {
    "source": "དབང་དགུག་པ་དམར་པོ།",
    "target": "དབང་ དགུག་ པ་ དམར་པོ །"
  },
  {
    "source": "རྨོངས་པ་དང་རེངས་པ་ལ་སེར་པོའོ།།",
    "target": "རྨོངས་པ་ དང་ རེངས་པ་ ལ་ སེར་པོ འོ ། །"
  },
  {
    "source": "སྤོས་ནི་བསིལ་བ་དང་།",
    "target": "སྤོས་ ནི་ བསིལ་བ་ དང་ །"
  },
  {
    "source": "དུག་ཁྲག་དང་བཅས་པ་དང་།",
    "target": "དུག་ ཁྲག་ དང་ བཅས་པ་ དང་ །"
  },
  {
    "source": "བསྐ་བ་དང་གུ་གུལ་རྒྱ་སྐགས་དང་བཅས་པ་རྣམས་གོ་རིམས་བཞིན་ནོ།།",
    "target": "བསྐ་བ་ དང་ གུ་གུལ་ རྒྱ་ སྐགས་ དང་ བཅས་པ་ རྣམས་ གོ་རིམས་ བཞིན་ ནོ ། །"
  },
  {
    "source": "དེ་བཞིན་དུ་ལྷ་བཤོས་ཀྱང་རིམ་པས་འོ་ཟན་ཞོ་ཟན་མཆིན་པ།",
    "target": "དེ་ བཞིན་ དུ་ ལྷ་ བཤོས་ ཀྱང་ རིམ་པ ས་ འོ་ ཟན་ ཞོ་ ཟན་ མཆིན་པ །"
  },
  {
    "source": "ཤྭ།",
    "target": "ཤྭ །"
  },
  {
    "source": "མར་ཟན།",
    "target": "མར་ཟན །"
  },
  {
    "source": "ཏིལ་མར་དང་བཅས་པའི་ཟན།",
    "target": "ཏིལ་མར་ དང་ བཅས་པ འི་ ཟན །"
  },
  {
    "source": "སྲན་ཟན།",
    "target": "སྲན་ ཟན །"
  },
  {
    "source": "མོན་སྲན་ནག་པོའི་ཟན་རྣམས་སོ།།",
    "target": "མོན་སྲན་ ནག་པོ འི་ ཟན་ རྣམས་ སོ ། །"
  },
  {
    "source": "དབྱུག་པ་ཡང་ཙན་དན་དཀར་པོ།",
    "target": "དབྱུག་པ་ ཡང་ ཙན་དན་ དཀར་ པོ །"
  },
  {
    "source": "ཁྲག་དང་རོ་སོལ།",
    "target": "ཁྲག་ དང་ རོ་ སོལ །"
  },
  {
    "source": "གུར་གུམ་འགྲི་ཧྃ།",
    "target": "གུ ར་ གུམ་ འགྲི་ ཧྃ །"
  },
  {
    "source": "ཡུང་བ་གླ་རྩི་རྣམས་སོ།",
    "target": "ཡུང་བ་ གླ་རྩི་ རྣམས་ སོ །"
  },
  {
    "source": "མར་མེ་ཡང་མར་དང་མིའི་ཞག་དང་།",
    "target": "མར་མེ་ ཡང་ མར་ དང་ མི འི་ ཞག་ དང་ །"
  },
  {
    "source": "ཏིལ་དང་།",
    "target": "ཏིལ་ དང་ །"
  },
  {
    "source": "འཛོ་ཏི།",
    "target": "འཛོ་ ཏི །"
  },
  {
    "source": "སྨ་ཏི་དང་།",
    "target": "སྨ་ ཏི་ དང་ །"
  },
  {
    "source": "སེ་འབྲུའི་མར་རྣམས་རིམ་པས་སོ།།",
    "target": "སེ་འབྲུ འི་ མར་ རྣམས་ རིམ་པ ས་ སོ ། །"
  },
  {
    "source": "དེ་བཞིན་དུ་འབྲུ་ཡང་།",
    "target": "དེ་ བཞིན་ དུ་ འབྲུ་ ཡང་ །"
  },
  {
    "source": "ས་ལུ་དང་སྐེ་ཚེ་དང་།",
    "target": "ས་ལུ་ དང་ སྐེ་ ཚེ་ དང་ །"
  },
  {
    "source": "ཡུངས་དཀར་དང་སྲན་ཆུང་རྣམས་སོ།",
    "target": "ཡུངས་དཀར་ དང་ སྲན་ཆུང་ རྣམས་ སོ །"
  },
  {
    "source": "མཆོད་རྫས་གཞན་ཁ་དོག་དང་དབྱིབས་དང་དྲིས་ཕྱེ་བའོ།།",
    "target": "མཆོད་རྫས་ གཞན་ ཁ་དོག་ དང་ དབྱིབས་ དང་ དྲིས་ ཕྱེ་བ འོ ། །"
  },
  {
    "source": "དེ་ལྟར་ཐབ་བྱས་ནས་ལས་དང་མཐུན་པ་ཐབ་ཀྱི་དབྱིབས་ལྟར་བརྩིག་ཅིང་མཆོད་པ་དང་གཏོར་མ་བཤམ།",
    "target": "དེ་ ལྟ ར་ ཐབ་ བྱས་ ནས་ ལས་ དང་ མཐུན་པ་ ཐབ་ ཀྱི་ དབྱིབས་ ལྟ ར་ བརྩིག་ ཅིང་ མཆོད་པ་ དང་ གཏོར་མ་ བཤམ །"
  },
  {
    "source": "རྡོ་རྗེ་སློབ་དཔོན་གྱི་གདན་གཡས་སུ།",
    "target": "རྡོ་རྗེ་སློབ་དཔོན་ གྱི་ གདན་ གཡས་ སུ །"
  },
  {
    "source": "དགང་བླུགས་ཀྱི་གདན་གཡོན་དུ་མཆོད་ཡོན་གདན་དབུས་སུ་བསྲེག་རྫས་རྣམས་བཀོད་ལ་ཐབ་ཏུ་ཀུ་ཤ་བཀྲམ་པ་ནི་སྔོན་དུ་བྱ་བའོ།།",
    "target": "དགང་ བླུགས་ ཀྱི་ གདན་ གཡོན་ དུ་ མཆོད་ཡོན་ གདན་ དབུས་ སུ་ བསྲེག་རྫས་ རྣམས་ བཀོད་ ལ་ ཐབ་ ཏུ་ ཀུ་ཤ་ བཀྲམ་པ་ ནི་ སྔོན་ དུ་ བྱ་བ འོ ། །"
  },
  {
    "source": "གཉིས་པ་དངོས་གཞི་ནི།",
    "target": "གཉིས་པ་ དངོས་གཞི་ ནི །"
  },
  {
    "source": "བདག་ཉིད་རྡོ་རྗེའི་སྐུར་བསྒོམས་ནས་ཐབ་བསྲུང་བའི་དོན་དུ་ཕུར་བུས་གདབ་པ་བྱས་ནས།",
    "target": "བདག་ ཉིད་ རྡོ་རྗེ འི་ སྐུ ར་ བསྒོམས་ ནས་ ཐབ་ བསྲུང་བ འི་ དོན་ དུ་ ཕུར་བུ ས་ གདབ་པ་ བྱས་ ནས །"
  },
  {
    "source": "དེ་ནས་རྡོ་རྗེ་དང་བཅས་པ་བྱིན་གྱིས་བརླབས་པའི་ལག་པས།",
    "target": "དེ་ ནས་ རྡོ་རྗེ་ དང་ བཅས་པ་ བྱིན་ གྱིས་ བརླབས་པ འི་ ལག་པ ས །"
  },
  {
    "source": "ཨོཾ་ཨཱཿཧཱུྃ་ཧྲཿཕཊ་ཅེས་བསང་གཏོར་བྱས་ནས།",
    "target": "ཨོཾ་ ཨཱཿ ཧཱུྃ་ ཧྲཿ ཕཊ་ ཅེས་ བསང་གཏོར་ བྱས་ ནས །"
  },
  {
    "source": "བདག་བསྐྱེད་པའི་སྙིང་ཁར་མེ་ལྷ་ལྷག་པར་གནས་པ་བྱས་ནས་ཞི་རྒྱས་ལ་བྲམ་ཟེའི་ཁྱིམ་ནས།",
    "target": "བདག་ བསྐྱེད་པ འི་ སྙིང་ཁ ར་ མེ་ ལྷ་ ལྷག་པ ར་ གནས་པ་ བྱས་ ནས་ ཞི་ རྒྱས་ ལ་ བྲམ་ཟེ འི་ ཁྱིམ་ ནས །"
  },
  {
    "source": "བསད་པ་ལ་སོགས་པ་རྨངས་རིགས།",
    "target": "བསད་པ་ ལ་ སོགས་པ་ རྨངས་ རིགས །"
  },
  {
    "source": "དབང་དགུག་རྒྱལ་རིགས།",
    "target": "དབང་ དགུག་ རྒྱལ་ རིགས །"
  },
  {
    "source": "རེངས་པ་ཕུར་བུས་གདབ་པ།",
    "target": "རེངས་པ་ ཕུར་བུ ས་ གདབ་པ །"
  },
  {
    "source": "རྡོ་རྗེ་རིགས་ཀྱི་ཁྱིམ་ནས་བྱུང་བའི་མེ་སྦར་ལ།",
    "target": "རྡོ་རྗེ་ རིགས་ ཀྱི་ ཁྱིམ་ ནས་ བྱུང་བ འི་ མེ་ སྦར་ ལ །"
  },
  {
    "source": "རླུང་གཡབ་ཀྱིས་བུས་ཏེ།",
    "target": "རླུང་ གཡབ་ ཀྱིས་ བུས་ ཏེ །"
  },
  {
    "source": "ཨོཾ་ཛཱ་ལ་ཛཱ་ལ་ཧཱུྃ་ཞེས་བརྗོད་ནས།",
    "target": "ཨོཾ་ ཛཱ་ལ་ ཛཱ་ལ་ ཧཱུྃ་ ཞེས་ བརྗོད་ ནས །"
  },
  {
    "source": "རྡོ་རྗེའི་མེ་དེ་ཉིད་ལས་འཕྲོས་པས་བགེགས་བསལ་ལ།",
    "target": "རྡོ་རྗེ འི་ མེ་ དེ་ ཉིད་ ལས་ འཕྲོས་པ ས་ བགེགས་ བསལ་ ལ །"
  },
  {
    "source": "མཚན་མ་སོ་སོ་ལས་བསྐྱེད་པར་བྱ་སྟེ།",
    "target": "མཚན་མ་ སོ་སོ་ ལས་ བསྐྱེད་པ ར་ བྱ་ སྟེ །"
  },
  {
    "source": "ཐམས་ཅད་ཀྱང་ཞལ་གཅིག་ཕྱག་བཞི་པ་སྤྱན་གསུམ་པ།",
    "target": "ཐམས་ཅད་ ཀྱང་ ཞལ་ གཅིག་ ཕྱག་ བཞི་པ་ སྤྱན་ གསུམ་པ །"
  },
  {
    "source": "རལ་པའི་ཅོད་པན་གདན་པད་མ་དང་ཉི་མ་དང་ར་ལ་གནས་པ་སྟེ།",
    "target": "རལ་པ འི་ ཅོད་པན་ གདན་ པད་མ་ དང་ ཉི་མ་ དང་ ར་ ལ་ གནས་པ་ སྟེ །"
  },
  {
    "source": "ལས་ཐམས་ཅད་ལ་གཡས་ན་རྡོ་རྗེ་དང་བགྲང་ཕྲེང་།",
    "target": "ལས་ ཐམས་ཅད་ ལ་ གཡས་ ན་ རྡོ་རྗེ་ དང་ བགྲང་ཕྲེང་ །"
  },
  {
    "source": "གཡོན་དྲིལ་བུ་དང་པད་མ་ཅན་ལྗང་ཁུའོ།།",
    "target": "གཡོན་ དྲིལ་ བུ་ དང་ པད་མ་ཅན་ ལྗང་ཁུ འོ ། །"
  },
  {
    "source": "མི་བསྐྱོད་པའི་དབུ་རྒྱན་ཅན་ནོ།།",
    "target": "མི་ བསྐྱོད་པ འི་ དབུ་རྒྱན་ ཅན་ ནོ ། །"
  },
  {
    "source": "ཞི་བ་ལ་གཡས་སུ་པད་མ་དང་རལ་གྲི་ཕྲེང་བར་བཅས་པ།",
    "target": "ཞི་བ་ ལ་ གཡས་ སུ་ པད་མ་ དང་ རལ་གྲི་ ཕྲེང་བ ར་ བཅས་པ །"
  },
  {
    "source": "གཡོན་བུམ་པ་དང་དུང་།",
    "target": "གཡོན་ བུམ་པ་ དང་ དུང་ །"
  },
  {
    "source": "སྐུ་མདོག་དཀར་པོ་སྣང་བ་མཐའ་ཡས་ཀྱིས་བརྒྱན་པའོ།།",
    "target": "སྐུ་མདོག་ དཀར་པོ་ སྣང་བ་ མཐའ་ཡས་ ཀྱིས་ བརྒྱན་པ འོ ། །"
  },
  {
    "source": "རྒྱས་པ་ལ་གཡས་འཁོར་ལོ་དང་མུ་ཏིག་ཕྲེང་བ་གཡོན་པད་མ་དང་སྤྱི་བླུགས་སོ།།",
    "target": "རྒྱས་པ་ ལ་ གཡས་ འཁོར་ལོ་ དང་ མུ་ཏིག་ ཕྲེང་བ་ གཡོན་ པད་མ་ དང་ སྤྱི་བླུགས་ སོ ། །"
  },
  {
    "source": "དྲག་པོ་ལ་ནག་པོ་གཡས་གྲི་གུག་རྩེ་གསུམ།",
    "target": "དྲག་པོ་ ལ་ ནག་པོ་ གཡས་ གྲི་ གུག་ རྩེ་ གསུམ །"
  },
  {
    "source": "གཡོན་ཐོད་པ་ཁ་ཊྭཱཾ་ཅན་དོན་གྲུབ་ཀྱིས་བརྒྱན་པའོ།།",
    "target": "གཡོན་ ཐོད་པ་ ཁ་ ཊྭཱཾ་ ཅན་ དོན་གྲུབ་ ཀྱིས་ བརྒྱན་པ འོ ། །"
  },
  {
    "source": "བསྐྲོད་པ་གཡས་རལ་གྲི་རྩེ་གསུམ།",
    "target": "བསྐྲོད་པ་ གཡས་ རལ་གྲི་ རྩེ་ གསུམ །"
  },
  {
    "source": "གཡོན་མཐུན་ནོ།",
    "target": "གཡོན་ མཐུན་ ནོ །"
  },
  {
    "source": "དབང་ལ་དམར་པོ་གཡས་མདའ་དང་རིན་ཆེན།",
    "target": "དབང་ ལ་ དམར་པོ་ གཡས་ མདའ་ དང་ རིན་ ཆེན །"
  },
  {
    "source": "གཡོན་གཞུ་དང་མེ་ལོང་ཅན།",
    "target": "གཡོན་ གཞུ་ དང་ མེ་ལོང་ ཅན །"
  },
  {
    "source": "རིན་ཆེན་འབྱུང་ལྡན་གྱིས་བརྒྱན་པའོ།།",
    "target": "རིན་ཆེན་ འབྱུང་ ལྡན་ གྱིས་ བརྒྱན་པ འོ ། །"
  },
  {
    "source": "འགུགས་པ་ལ་གཡས་རྡོ་རྗེ་ལྕགས་ཀྱུ་དང་།",
    "target": "འགུགས་པ་ ལ་ གཡས་ རྡོ་རྗེ་ ལྕགས་ ཀྱུ་ དང་ །"
  },
  {
    "source": "རིན་ཆེན་ཅན།",
    "target": "རིན་ཆེན་ ཅན །"
  },
  {
    "source": "གཡོན་ཞགས་པ་མེ་ལོང་ངོ་།།",
    "target": "གཡོན་ ཞགས་པ་ མེ་ལོང་ ངོ་ ། །"
  },
  {
    "source": "རྨོངས་པ་ལ་གཡས་སྦྲུལ་དང་དབྱུག་པ།",
    "target": "རྨོངས་པ་ ལ་ གཡས་ སྦྲུལ་ དང་ དབྱུག་པ །"
  },
  {
    "source": "གཡོན་འཁོར་ལོ་དང་ཐོད་པའོ།།",
    "target": "གཡོན་ འཁོར་ལོ་ དང་ ཐོད་པ འོ ། །"
  },
  {
    "source": "རེངས་པ་དང་ཕུར་བུས་གདབ་པ་ལ་གཡས་ལྕགས་སྒྲོག་ཐོ་བ།",
    "target": "རེངས་པ་ དང་ ཕུར་བུ ས་ གདབ་པ་ ལ་ གཡས་ ལྕགས་ སྒྲོག་ ཐོ་ བ །"
  },
  {
    "source": "གཡོན་འཁོར་ལོ་དང་ཕུར་བུ་ཅན་སེར་པོ་རྣམ་སྣང་གིས་བརྒྱན་པའོ།།",
    "target": "གཡོན་ འཁོར་ལོ་ དང་ ཕུར་བུ་ ཅན་ སེར་པོ་ རྣམ་སྣང་ གིས་ བརྒྱན་པ འོ ། །"
  },
  {
    "source": "དེ་ལྟར་ལས་དང་མཐུན་པར་བསྐྱེད་ནས་ཡེ་ཤེས་ཀྱི་མེ་ལྷ་སྤྱན་དྲང་པ་ནི།",
    "target": "དེ་ ལྟ ར་ ལས་ དང་ མཐུན་པ ར་ བསྐྱེད་ ནས་ ཡེ་ཤེས་ ཀྱི་ མེ་ལྷ་ སྤྱན་ དྲང་པ་ ནི །"
  },
  {
    "source": "ཚུར་གཤེགས་ཚུར་གཤེགས་འབྱུང་པོ་ཆེ།།",
    "target": "ཚུ ར་ གཤེགས་ ཚུ ར་ གཤེགས་ འབྱུང་པོ་ ཆེ ། །"
  },
  {
    "source": "གཟི་བརྗིད་ལྡན་པ་མེ་ཡི་ལྷ།།",
    "target": "གཟི་བརྗིད་ ལྡན་པ་ མེ་ ཡི་ ལྷ ། །"
  },
  {
    "source": "མེ་ལྷ་དྲང་སྲོང་བྲམ་ཟེ་མཆོག།",
    "target": "མེ་ ལྷ་ དྲང་སྲོང་ བྲམ་ཟེ་ མཆོག །"
  },
  {
    "source": "འབར་བའི་སྐུ་ནི་རྒྱན་གྱིས་བརྒྱན།།",
    "target": "འབར་བ འི་ སྐུ་ ནི་ རྒྱན་ གྱིས་ བརྒྱན ། །"
  },
  {
    "source": "བསྲེགས་བླུགས་ཞལ་ཟས་བཞེས་སླད་དུ།།",
    "target": "བསྲེགས་ བླུགས་ ཞལ་ཟས་ བཞེས་ སླད་ དུ ། །"
  },
  {
    "source": "འབར་བའི་གདན་ལ་བཞུགས་སུ་གསོལ།།",
    "target": "འབར་བ འི་ གདན་ ལ་ བཞུགས་ སུ་ གསོལ ། །"
  },
  {
    "source": "ཨོཾ་ཨཱེ་ཧི་ཨཱེ་ཧི།",
    "target": "ཨོཾ་ ཨཱེ་ ཧི་ ཨཱེ་ ཧི །"
  },
  {
    "source": "མ་ཧ་བྷུ་ཏ།",
    "target": "མ་ཧ་ བྷུ་ཏ །"
  },
  {
    "source": "དྷེ་བ་རི་ཤི།",
    "target": "དྷེ་ བ་རི་ ཤི །"
  },
  {
    "source": "དྷུ་ཛ་ས་ཏ་མ།",
    "target": "དྷུ་ ཛ་ས་ ཏ་མ །"
  },
  {
    "source": "གྷྲི་ཧེ་ཏྱ།",
    "target": "གྷྲི་ ཧེ་ ཏྱ །"
  },
  {
    "source": "ཨ་ཡུ་དྃ།",
    "target": "ཨ་ཡུ་ དྃ །"
  },
  {
    "source": "མ་ཧཱ་ར་རྨི།",
    "target": "མ་ཧཱ་ ར་ རྨི །"
  },
  {
    "source": "ཨ་སྨི་ན་ས་ནི།",
    "target": "ཨ་ སྨི་ ན་ ས་ ནི །"
  },
  {
    "source": "ཧི་དྷོ་བྷ་བཱ།",
    "target": "ཧི་ དྷོ་ བྷ་ བཱ །"
  },
  {
    "source": "བཛྲ་དྷ་ར་ཨ་ཛྙ་པ་ཡཱ་ཏི་སྭཱ་ཧཱ།",
    "target": "བཛྲ་ དྷ་ར་ ཨ་ ཛྙ་པ་ ཡཱ་ ཏི་ སྭཱ་ ཧཱ །"
  },
  {
    "source": "ཞེས་བརྗོད་ནས།",
    "target": "ཞེས་ བརྗོད་ ནས །"
  },
  {
    "source": "ཛ་ཧཱུྃ་བྃ་ཧོ་ཧིས་དགུག་གཞུག་བཅིང་དབང་དུ་བྱ་ཞིང་དགྱེས་པར་བྱས་ནས།",
    "target": "ཛ་ ཧཱུྃ་ བྃ་ ཧོ་ ཧི ས་ དགུག་ གཞུག་ བཅིང་ དབང་ དུ་ བྱ་ ཞིང་ དགྱེས་པ ར་ བྱས་ ནས །"
  },
  {
    "source": "ཨོཾ་པྲ་བཱ་ར་ས་ཏ་ཀ་ར།",
    "target": "ཨོཾ་ པྲ་བཱ་ར་ ས་ཏ་ ཀ་ར །"
  },
  {
    "source": "ཨརྒྃ་མ་ཧ་ར་སྨི་ན་པྲ་ཏི་ཙ་སྭཱ་ཧཱ་ཞེས་མཆོད་ཡོན་འབུལ།",
    "target": "ཨརྒྃ་ མ་ ཧ་ ར་ སྨི་ ན་ པྲ་ཏི་ ཙ་ སྭཱ་ཧཱ་ ཞེས་ མཆོད་ཡོན་ འབུལ །"
  },
  {
    "source": "དེ་བཞིན་དུ་ཨརྒྃ་གྱི་སར།",
    "target": "དེ་ བཞིན་ དུ་ ཨརྒྃ་ གྱི་ ས ར །"
  },
  {
    "source": "པ་ཏྱྃ་དང་ཨ་ཛྙ་མ་ནྃ་དང་།",
    "target": "པ་ ཏྱྃ་ དང་ ཨ་ ཛྙ་ མ་ ནྃ་ དང་ །"
  },
  {
    "source": "ཨ་བྷྱོ་ཁྱ་ནྃ་བཅུག་ལ།",
    "target": "ཨ་ བྷྱོ་ ཁྱ་ ནྃ་ བཅུག་ ལ །"
  },
  {
    "source": "ཞབས་བསིལ་དང་།",
    "target": "ཞབས་ བསིལ་ དང་ །"
  },
  {
    "source": "ཞལ་བསིལ་དང་།",
    "target": "ཞལ་ བསིལ་ དང་ །"
  },
  {
    "source": "གསང་གཏོར་ཕུལ་ལ།",
    "target": "གསང་ གཏོར་ ཕུལ་ ལ །"
  },
  {
    "source": "ཡང་ཨོཾ་བཛྲ་གྷྃ་དྷྃ་པྲ་ཏི་ཙ་ཡེ་སྭཱ་ཧཱ།",
    "target": "ཡང་ ཨོཾ་ བཛྲ་ གྷྃ་ དྷྃ་ པྲ་ ཏི་ཙ་ ཡེ་ སྭཱ་ ཧཱ །"
  },
  {
    "source": "དེ་བཞིན་དུ།",
    "target": "དེ་ བཞིན་ དུ །"
  },
  {
    "source": "ཨོཾ་བཛྲ་པུས་པྃ་མ་ལཱེ།",
    "target": "ཨོཾ་ བཛྲ་ པུས་ པྃ་ མ་ ལཱེ །"
  },
  {
    "source": "བཛྲ་དྷུ་པེ།",
    "target": "བཛྲ་ དྷུ་པེ །"
  },
  {
    "source": "བཛྲ་དྷི་པ།",
    "target": "བཛྲ་ དྷི་པ །"
  },
  {
    "source": "བཛྲ་ཨ་ཀྵ་ཏྱེ་ཏ།",
    "target": "བཛྲ་ ཨ་ ཀྵ་ ཏྱེ་ ཏ །"
  },
  {
    "source": "བཛྲ་ནེ་པེ་ཏྱེ།",
    "target": "བཛྲ་ ནེ་ པེ་ ཏྱེ །"
  },
  {
    "source": "བཛྲ་བྷ་ཏྲཻ།",
    "target": "བཛྲ་ བྷ་ ཏྲཻ །"
  },
  {
    "source": "བཛྲ་ནི་ཏྱེ།",
    "target": "བཛྲ་ ནི་ ཏྱེ །"
  },
  {
    "source": "བཛྲ་ཧ་སྱེ།",
    "target": "བཛྲ་ ཧ་ སྱེ །"
  },
  {
    "source": "བཛྲ་ལ་སྱེ།",
    "target": "བཛྲ་ ལ་ སྱེ །"
  },
  {
    "source": "བཛྲ་གྷི་ཏེ།",
    "target": "བཛྲ་ གྷི་ ཏེ །"
  },
  {
    "source": "བཛྲ་ཀ་མཱེ།",
    "target": "བཛྲ་ ཀ་ མཱེ །"
  },
  {
    "source": "པྲ་ཏི་ཙ་ཡེ་སྭ་ཧཱ།",
    "target": "པྲ་ཏི་ ཙ་ ཡེ་ སྭ་ ཧཱ །"
  },
  {
    "source": "ཞེས་ལྷ་མོ་བཅུ་གཉིས་ཀྱིས་མཆོད་ལ།",
    "target": "ཞེས་ ལྷ་མོ་ བཅུ་ གཉིས་ ཀྱིས་ མཆོད་ ལ །"
  },
  {
    "source": "ཨོཾ་སརྦ་པ་པྃ།",
    "target": "ཨོཾ་ སརྦ་པ་ པྃ །"
  },
  {
    "source": "དྷ་ཧ་ན་བཛྲ་ཨག་ནེ།",
    "target": "དྷ་ ཧ་ན་ བཛྲ་ ཨག་ ནེ །"
  },
  {
    "source": "བཛྲ་ས་ཏྭ་སརྦ་པ་པྃ།",
    "target": "བཛྲ་ ས་ ཏྭ་ སརྦ་པ་ པྃ །"
  },
  {
    "source": "དྷ་ཧ་ན་དྷ་ཧ་ན་སྭཱ་ཧཱ་ཞེས་འདོད་པའི་མེ་བཀུག་ནས།",
    "target": "དྷ་ ཧ་ན་ དྷ་ ཧ་ ན་ སྭཱ་ཧཱ་ ཞེས་ འདོད་པ འི་ མེ་ བཀུག་ ནས །"
  },
  {
    "source": "ཨོཾ་བཛྲ་ཨ་ན་ལཱ།",
    "target": "ཨོཾ་ བཛྲ་ ཨ་ ན་ ལཱ །"
  },
  {
    "source": "སརྦ་བྷུ་དྷན་ཛ་ལ་ཡཱ།",
    "target": "སརྦ་ བྷུ་ དྷན་ ཛ་ ལ་ ཡཱ །"
  },
  {
    "source": "སརྦ་བྷ་སྨི་ཀུ་རུ།",
    "target": "སརྦ་ བྷ་ སྨི་ ཀུ་རུ །"
  },
  {
    "source": "སརྦ་ཛ་ན་དྷུས་ཏྲ་ན་ཧཱུྃ་ཕཊ་སྭཱ་ཧཱ།",
    "target": "སརྦ་ ཛ་ ན་ དྷུས་ ཏྲ་ ན་ ཧཱུྃ་ ཕཊ་ སྭཱ་ ཧཱ །"
  },
  {
    "source": "ཞེས་བརྗོད་ལ།",
    "target": "ཞེས་ བརྗོད་ ལ །"
  },
  {
    "source": "དམ་ཚིག་སྒྲགས་ནས།",
    "target": "དམ་ཚིག་ སྒྲགས་ ནས །"
  },
  {
    "source": "མེའི་ལྟས་རྟག་པའི་དོན་དུ།",
    "target": "མེ འི་ ལྟས་ རྟག་པ འི་ དོན་ དུ །"
  },
  {
    "source": "མར་དགང་བླུགས་གསུམ་ཙམ་བྱིན་ནས།",
    "target": "མར་ དགང་ བླུགས་ གསུམ་ ཙམ་ བྱིན་ ནས །"
  },
  {
    "source": "ལས་སོ་སོ་དང་མཐུན་པར་མ་གྱུར་ན་ཁྲོ་བོའི་སྔགས་ཀྱིས་བསང་ངོ་།།",
    "target": "ལས་ སོ་སོ་ དང་ མཐུན་པ ར་ མ་ གྱུར་ ན་ ཁྲོ་བོ འི་ སྔགས་ ཀྱིས་ བསང་ ངོ་ ། །"
  },
  {
    "source": "དེ་ནས་བསྲེག་རྫས་ཐམས་ཅད་འོག་ནས་འབྱུང་བ་བཞིན།།",
    "target": "དེ་ ནས་ བསྲེག་རྫས་ ཐམས་ཅད་ འོག་ ནས་ འབྱུང་བ་ བཞིན ། །"
  },
  {
    "source": "ཨོཾ་ཨག་ནེ་ཡེ་སྭ་ཧཱ།",
    "target": "ཨོཾ་ ཨག་ ནེ་ ཡེ་ སྭ་ ཧཱ །"
  },
  {
    "source": "ཞེས་པ་དང་ལྡན་པས་ཅི་རིགས་པ་དབུལ་བར་བྱ་སྟེ།",
    "target": "ཞེས་ པ་ དང་ ལྡན་པ ས་ ཅི་ རིགས་པ་ དབུལ་བ ར་ བྱ་ སྟེ །"
  },
  {
    "source": "གོ་རིམ་ནི།",
    "target": "གོ་རིམ་ ནི །"
  },
  {
    "source": "དང་པོ་སྦྱངས་ཏེ།",
    "target": "དང་པོ་ སྦྱངས་ ཏེ །"
  },
  {
    "source": "ཨོཾ་པྲི་སྭཱ་ཧཱ།",
    "target": "ཨོཾ་ པྲི་ སྭཱ་ ཧཱ །"
  },
  {
    "source": "ཞུན་མར་སྦྱང་པའི་སྔགས་སོ།",
    "target": "ཞུན་ མར་ སྦྱང་པ འི་ སྔགས་ སོ །"
  },
  {
    "source": "ཨོཾ་ཨཱཿ་སྭཱ་ཧཱ།",
    "target": "ཨོཾ་ ཨཱཿ ་སྭཱ་ཧཱ །"
  },
  {
    "source": "ཡམ་ཤིང་གིའོ།",
    "target": "ཡམ་ཤིང་ གི འོ །"
  },
  {
    "source": "ཨོཾ་ཛ་སྭཱ་ཧཱ།",
    "target": "ཨོཾ་ ཛ་ སྭཱ་ཧཱ །"
  },
  {
    "source": "འབྲུ་དག་པར་བྱ་བའོ།།",
    "target": "འབྲུ་ དག་པ ར་ བྱ་བ འོ ། །"
  },
  {
    "source": "ཨོཾ་ཀུ་རུ་ཀུ་རུ་སྭཱ་ཧཱ།",
    "target": "ཨོཾ་ ཀུ་རུ་ ཀུ་རུ་ སྭཱ་ ཧཱ །"
  },
  {
    "source": "རྫས་གཞན་སྦྱང་པའི་སྔགས་སོ།",
    "target": "རྫས་ གཞན་ སྦྱང་པ འི་ སྔགས་ སོ །"
  },
  {
    "source": "ཐོག་མར་མར་གྱི་དགང་བླུགས་འབུལ།།",
    "target": "ཐོག་མ ར་ མར་ གྱི་ དགང་ བླུག ས་ འབུལ ། །"
  },
  {
    "source": "དེ་བཞིན་ཡམ་ཤིང་བསྲེགས་བྱས་ནས།།",
    "target": "དེ་བཞིན་ ཡམ་ཤིང་ བསྲེགས་ བྱས་ ནས ། །"
  },
  {
    "source": "ཏིལ་དང་དུར་བ་འབྲས་ཞོ་ཟན།།",
    "target": "ཏིལ་ དང་ དུར་བ་ འབྲས་ ཞོ་ ཟན ། །"
  },
  {
    "source": "ཀུ་ཤ་དེ་ནས་གཞན་རྣམས་སོ།།",
    "target": "ཀུ་ཤ་ དེ་ ནས་ གཞན་ རྣམས་ སོ ། །"
  },
  {
    "source": "ཕྱག་རྒྱ་ནི་ལག་པ་གཡོན་ཕྱི་ཀན་དུ་བྱས་གཡས་མཆོག་སྦྱིན་པ་བཞིན་དུ་སྟེ།",
    "target": "ཕྱག་རྒྱ་ ནི་ ལག་པ་ གཡོན་ ཕྱི་ ཀན་ དུ་ བྱས་ གཡས་ མཆོག་ སྦྱིན་པ་ བཞིན་ དུ་ སྟེ །"
  },
  {
    "source": "རྫས་གཞན་རྣམས་ནི་མཐེབ་སྲིན་གྱིས་འབུལ་ལོ།།",
    "target": "རྫས་ གཞན་ རྣམས་ ནི་ མཐེབ་ སྲིན་ གྱིས་ འབུལ་ ལོ ། །"
  },
  {
    "source": "འབུལ་བའི་གནས་ནི།",
    "target": "འབུལ་བ འི་ གནས་ ནི །"
  },
  {
    "source": "ཁུ་བའི་རྫས་ནི་ཞལ་དུའོ།།",
    "target": "ཁུ་བ འི་ རྫས་ ནི་ ཞལ་ དུ འོ ། །"
  },
  {
    "source": "ཡམ་ཤིང་ལ་སོགས་པ་འོད་ཀྱི་དཀྱིལ་འཁོར་ལའོ།།",
    "target": "ཡམ་ཤིང་ ལ་ སོགས་པ་ འོད་ ཀྱི་ དཀྱིལ་འཁོར་ ལ འོ ། །"
  },
  {
    "source": "ཞོ་ཟན་ཏིལ་ལ་སོགས་ཕྱག་ཏུའོ།།",
    "target": "ཞོ་ ཟན་ ཏིལ་ ལ་ སོགས་ ཕྱག་ ཏུ འོ ། །"
  },
  {
    "source": "དྲི་ཐུགས་ཁར་རོ།།",
    "target": "དྲི་ ཐུགས་ ཁ ར་ རོ ། །"
  },
  {
    "source": "མེ་ཏོག་དབུ་ལའོ།།",
    "target": "མེ་ཏོག་ དབུ་ ལ འོ ། །"
  },
  {
    "source": "བདུག་སྤོས་ཤངས་ལའོ།།",
    "target": "བདུག་སྤོས་ ཤངས་ ལ འོ ། །"
  },
  {
    "source": "མར་མེ་དང་ཡོན་ཆབ་མདུན་དུའོ།།",
    "target": "མར་མེ་ དང་ ཡོན་ཆབ་ མདུན་ དུ འོ ། །"
  },
  {
    "source": "གཞན་ཡང་རང་གི་ནང་དུ་བསྒོམས་པ་དང་ཡེ་ཤེས་ཀྱི་མེ་ལྷ་ཕྱིར།",
    "target": "གཞན་ ཡང་ རང་ གི་ ནང་ དུ་ བསྒོམས་པ་ དང་ ཡེ་ཤེས་ ཀྱི་ མེ་ལྷ་ ཕྱི ར །"
  },
  {
    "source": "སྔགས་ཀྱི་ཚིག་འདི་ལྟ་སྟེཨོཾ་ཨཱཿཧཱུྃ་ཧོ་ཧཾ་ཀྵ་སྭཱ་ཧཱ།",
    "target": "སྔགས་ ཀྱི་ ཚིག་ འདི་ ལྟ་ སྟེ ཨོཾ་ ཨཱཿ ཧཱུྃ་ ཧོ་ ཧཾ་ ཀྵ་ སྭཱ་ཧཱ །"
  },
  {
    "source": "རྩ་བ་ལ་བརྒྱ་རྩ་བརྒྱད་དོ།།",
    "target": "རྩ་བ་ ལ་ བརྒྱ་ རྩ་ བརྒྱད་ དོ ། །"
  },
  {
    "source": "ཧཱུྃ་ཧཱུྃ་ཧྲཱི་ཧྲཱི་ཧྲ་ཧྲཱ་སྭ་ཧཱ།",
    "target": "ཧཱུྃ་ ཧཱུྃ་ ཧྲཱི་ ཧྲཱི་ ཧྲ་ ཧྲཱ་ སྭ་ ཧཱ །"
  },
  {
    "source": "ཡན་ལག་ལ་བརྒྱ་རྩ་བརྒྱད་དོ།",
    "target": "ཡན་ལག་ ལ་ བརྒྱ་ རྩ་ བརྒྱད་ དོ །"
  },
  {
    "source": "ཨ་ཨཱ་ཨི་ཨཱི་རི་རཱི་ཨུ་ཨཱུ་ལི་ལཱི་ཨྃ་ཨཱཿཕུང་པོ་ཁམས་ལ་བརྒྱ་རྩ་བརྒྱད་དོ།",
    "target": "ཨ་ ཨཱ་ ཨི་ ཨཱི་ རི་ རཱི་ ཨུ་ ཨཱུ་ ལི་ ལཱི་ ཨྃ་ ཨཱཿ ཕུང་པོ་ ཁམས་ ལ་ བརྒྱ་ རྩ་ བརྒྱད་ དོ །"
  },
  {
    "source": "ཨ་ཨཱ་ཨེ་ཨཱཻ་ཨར་ཨཱར་ཨོ་ཨཱོ་ཨལ་ཨལ་ཨྃ་ཨཱཿསྭ་ཧཱ།",
    "target": "ཨ་ ཨཱ་ ཨེ་ ཨཱཻ་ ཨ ར་ ཨཱར་ ཨོ་ ཨཱོ་ ཨལ་ ཨལ་ ཨྃ་ ཨཱཿ སྭ་ ཧཱ །"
  },
  {
    "source": "སྐྱེ་མཆེད་བཅུ་གཉིས་ལ་བརྒྱ་རྩ་བརྒྱད་དོ།",
    "target": "སྐྱེ་མཆེད་ བཅུ་ གཉིས་ ལ་ བརྒྱ་ རྩ་ བརྒྱད་ དོ །"
  },
  {
    "source": "ཧ་ཧཱ་ཡ་ཡཱ་ར་རཱ་བ་བཱ་ལ་ལཱ་ཧྃ་ཧ་སྭཱ་ཧཱ་ཞེས་ལས་ཀྱི་དབང་པོ་དང་ཡུལ་ལ་བརྒྱ་རྩ་བརྒྱད་དེ།",
    "target": "ཧ་ ཧཱ་ཡ་ ཡཱ་ ར་ རཱ་བ་ བཱ་ལ་ ལཱ་ ཧྃ་ ཧ་ སྭཱ་ཧཱ་ ཞེས་ ལས་ ཀྱི་ དབང་པོ་ དང་ ཡུལ་ ལ་ བརྒྱ་ རྩ་ བརྒྱད་ དེ །"
  },
  {
    "source": "ལྔ་བརྒྱ་དང་བཞི་བཅུ་ཞེས་སོ།།",
    "target": "ལྔ་ བརྒྱ་ དང་ བཞི་ བཅུ་ ཞེས་ སོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "ཨོཾ་བྷུར་བྷུ་བ་སྭཱ་ཧཱ།",
    "target": "ཨོཾ་ བྷུར་ བྷུ་བ་ སྭཱ་ ཧཱ །"
  },
  {
    "source": "ན་མོ་དྷེ་བཱེ་བྷྱཿས་ཏྲི་པྲ་ཛྱ་བྷྱཿ",
    "target": "ན་མོ་ དྷེ་ བཱེ་ བྷྱཿ ས་ ཏྲི་ པྲ་ཛྱ་ བྷྱཿ"
  },
  {
    "source": "ས་ཧྱ་ར་ཛཱ་བྷྱཿསྭཱ་ཏ་པི་ཌི་བྷྱཿཨ་ལྃ་བྷུ་ཏེ་བྷྱཿབྷ་ཤ་ཏ་ཨིན་ཏྲ་ཡཱེ་ཞེས་བརྗོད་ནས།",
    "target": "ས་ ཧྱ་ ར་ ཛཱ་ བྷྱཿ སྭཱ་ ཏ་ པི་ ཌི་ བྷྱཿ ཨ་ ལྃ་ བྷུ་ ཏེ་ བྷྱཿ བྷ་ ཤ་ ཏ་ ཨིན་ ཏྲ་ ཡཱེ་ ཞེས་ བརྗོད་ ནས །"
  },
  {
    "source": "བསྟོད་པ་ནི།",
    "target": "བསྟོད་པ་ ནི །"
  },
  {
    "source": "ཚངས་པ་འཇིག་རྟེན་སྐྱོང་བའོ།།",
    "target": "ཚངས་པ་ འཇིག་རྟེན་ སྐྱོང་ བ འོ ། །"
  },
  {
    "source": "གཟི་བརྗིད་ལྡན་པ་མེ་ཡི་ལྷ།།",
    "target": "གཟི་བརྗིད་ ལྡན་པ་ མེ་ ཡི་ ལྷ ། །"
  },
  {
    "source": "འོད་དུ་འབར་བའི་རང་བཞིན་ཏེ།།",
    "target": "འོད་ དུ་ འབར་བ འི་ རང་བཞིན་ ཏེ ། །"
  },
  {
    "source": "ཞི་བ་ལ་སོགས་ལྷ་དཔལ་ཡིན།།",
    "target": "ཞི་བ་ ལ་ སོགས་ ལྷ་ དཔལ་ ཡིན ། །"
  },
  {
    "source": "ཞི་བའི་ཞལ་ལ་ཆུ་གཏེར་ཕྱག།",
    "target": "ཞི་བ འི་ ཞལ་ ལ་ ཆུ་ གཏེར་ ཕྱག །"
  },
  {
    "source": "ཞི་སོགས་རྒྱན་དང་ཆ་ལུགས་ཅན།།",
    "target": "ཞི་ སོགས་ རྒྱན་ དང་ ཆ་ལུགས་ ཅན ། །"
  },
  {
    "source": "གཡས་ན་དབྱུག་གུ་བགྲང་ཕྲེང་འཛིན།།",
    "target": "གཡས་ ན་ དབྱུག་གུ་ བགྲང་ཕྲེང་ འཛིན ། །"
  },
  {
    "source": "གཡོན་ན་སྤྱི་བླུགས་ཆུ་སྐྱེས་བསྣམས།།",
    "target": "གཡོན་ ན་ སྤྱི་བླུགས་ ཆུ་སྐྱེས་ བསྣམས ། །"
  },
  {
    "source": "རལ་པ་སེར་སྐྱ་མཛེས་པ་ཅན།།",
    "target": "རལ་པ་ སེར་སྐྱ་ མཛེས་པ་ ཅན ། །"
  },
  {
    "source": "སྤྱན་ནི་ཡངས་ལ་གོས་དང་བཅས།།",
    "target": "སྤྱན་ ནི་ ཡངས་ ལ་ གོས་ དང་ བཅས ། །"
  },
  {
    "source": "མེ་ཡི་ལྷ་ལ་ཕྱག་འཚལ་བསྟོད།།",
    "target": "མེ་ ཡི་ ལྷ་ ལ་ ཕྱག་ འཚལ་ བསྟོད ། །"
  },
  {
    "source": "ཞི་བ་ལ་སོགས་ལས་རྣམས་མཛོད།",
    "target": "ཞི་བ་ ལ་ སོགས་ ལས་ རྣམས་ མཛོད །"
  },
  {
    "source": "ཅེས་བརྗོད་ལ་སླར་ཡང་ཞབས་བསིལ་ལ་སོགས་པ་ཕུལ་ལ།",
    "target": "ཅེས་ བརྗོད་ ལ་ སླ ར་ ཡང་ ཞབས་ བསིལ་ ལ་ སོགས་པ་ ཕུལ་ ལ །"
  },
  {
    "source": "ཨོཾ་ཨཱཿཧཱུྃ་ཀ་ཡཱ་ཝཱཀ་ཙི་ཏྟ་ས་བྷ་བཱ་ཤུད་དྷོ་ཧྃ་ཞེས་བསངས་ལ།",
    "target": "ཨོཾ་ ཨཱཿ ཧཱུྃ་ ཀ་ ཡཱ་ ཝཱཀ་ ཙི་ ཏྟ་ ས་ བྷ་ བཱ་ ཤུད་ དྷོ་ ཧྃ་ ཞེས་ བསངས་ ལ །"
  },
  {
    "source": "ཞུ་ཞིང་འབར་བར་གྱུར་པའམ།",
    "target": "ཞུ་ ཞིང་ འབར་བ ར་ གྱུར་པ འམ །"
  },
  {
    "source": "ཕྱིར་མེའི་ཕྱོགས་སུ་བཞག་ཀྱང་རུང་སྟེ།",
    "target": "ཕྱི ར་ མེ འི་ ཕྱོགས་ སུ་ བཞག་ ཀྱང་ རུང་ སྟེ །"
  },
  {
    "source": "དེ་རྣམས་ནི་མེ་ལྷའི་སྦྱིན་བསྲེག་གོ།",
    "target": "དེ་ རྣམས་ ནི་ མེ་ལྷ འི་ སྦྱིན་ བསྲེག་ གོ །"
  },
  {
    "source": "དེ་ནས་ཡེ་ཤེས་ཀྱི་དཀྱིལ་འཁོར་རྒྱས་བསྡུས་གང་ཡང་རུང་བ་བསྐྱེད་ལ་ཡེ་ཤེས་དགུག་ཅིང་རོ་མཉམ་གྱི་བར་བྱས་ལ།",
    "target": "དེ་ ནས་ ཡེ་ཤེས་ ཀྱི་ དཀྱིལ་འཁོར་ རྒྱས་ བསྡུས་ གང་ ཡང་ རུང་བ་ བསྐྱེད་ ལ་ ཡེ་ཤེས་ དགུག་ ཅིང་ རོ་ མཉམ་ གྱི་ བར་ བྱས་ ལ །"
  },
  {
    "source": "ཨོཾ་ཨཱཿཧཱུྃ་ཧོ་ཏྲི་དྷ་དུ་ཀེ་ཤ་ར་ཀ་ལཱ་ཙ་ཀྲ་ཨརྒྷྃ་པྲ་ཏི་ཙ་སྭཱ་ཧཱ།",
    "target": "ཨོཾ་ ཨཱཿ ཧཱུྃ་ ཧོ་ ཏྲི་དྷ་ དུ་ ཀེ་ཤ་ ར་ ཀ་ལཱ་ ཙ་ ཀྲ་ ཨརྒྷྃ་ པྲ་ ཏི་ཙ་ སྭཱ་ ཧཱ །"
  },
  {
    "source": "ཞེས་མཆོད་ཡོན་དང་།",
    "target": "ཞེས་ མཆོད་ཡོན་ དང་ །"
  },
  {
    "source": "པ་ཏྱཾ་དང་།",
    "target": "པ་ ཏྱཾ་ དང་ །"
  },
  {
    "source": "ཨ་ཙྪ་མ་ནྃ་དང་།",
    "target": "ཨ་ ཙྪ་ མ་ ནྃ་ དང་ །"
  },
  {
    "source": "པྲོ་ཀྵ་ནྃ་གིས་ཞབས་བསིལ་ཞལ་བསིལ་འཐོར་འཐུང་ཕུལ་ལ།",
    "target": "པྲོ་ ཀྵ་ ནྃ་ གིས་ ཞབས་ བསིལ་ ཞལ་ བསིལ་ འཐོར་ འཐུང་ ཕུལ་ ལ །"
  },
  {
    "source": "ས་པ་རི་ཝ་ར་བྷ་ག་བཱན་མེ་བྷ་ར་ཏོ་བྷ།",
    "target": "ས་པ་ རི་ ཝ་ར་ བྷ་ག་ བཱན་ མེ་ བྷ་ར་ ཏོ་ བྷ །"
  },
  {
    "source": "བྷ་ཤིར་ཤ་ནྃན་ཙཱ་ཞེས་བརྗོད་ལ།",
    "target": "བྷ་ ཤི ར་ ཤ་ ནྃན་ ཙཱ་ ཞེས་ བརྗོད་ ལ །"
  },
  {
    "source": "ཕྱི་ནང་གི་མཆོད་པ་རྣམས་བྱས་ནས།",
    "target": "ཕྱི་ནང་ གི་ མཆོད་པ་ རྣམས་ བྱས་ ནས །"
  },
  {
    "source": "དེ་ནས་ཨོཾ་ཨཱཿཧཱུྃ་ཧོ་ཧཾ་ཀྵ་མ་ལ་བྷ་ར་ཡཱ་ཕཊ་སྭ་ཧཱ་ཞེས་མར་མེ་འབུལ་ལོ།།",
    "target": "དེ་ ནས་ ཨོཾ་ ཨཱཿ ཧཱུྃ་ ཧོ་ ཧཾ་ ཀྵ་ མ་ ལ་ བྷ་ར་ ཡཱ་ ཕཊ་ སྭ་ ཧཱ་ ཞེས་ མར་མེ་ འབུལ་ ལོ ། །"
  },
  {
    "source": "གཞན་མེ་ལྷ་དང་ལྷ་ཐམས་ཅད་རྫས་རྣམས་བསྲེག་པའི་སྔགས་བྱེ་བྲག་པ་ནི།",
    "target": "གཞན་ མེ་ ལྷ་ དང་ ལྷ་ ཐམས་ཅད་ རྫས་ རྣམས་ བསྲེག་པ འི་ སྔགས་ བྱེ་བྲག་ པ་ ནི །"
  },
  {
    "source": "ཨོཾ་སརྦ་པ་པྃ་ད་ཧ་ན་བཛྲ་ཡེ་སྭ་ཧཱ།",
    "target": "ཨོཾ་ སརྦ་པ་ པྃ་ ད་ཧ་ ན་ བཛྲ་ ཡེ་ སྭ་ ཧཱ །"
  },
  {
    "source": "ཞི་བའི་དོན་དུ་ཏིལ་རྣམས་ཀྱིའོ།།",
    "target": "ཞི་བ འི་ དོན་ དུ་ ཏིལ་ རྣམས་ ཀྱི འོ ། །"
  },
  {
    "source": "ཨོཾ་བཛྲ་ཨ་ཡུ་ཤེ་སྭ་ཧཱ།",
    "target": "ཨོཾ་ བཛྲ་ ཨ་ཡུ་ ཤེ་ སྭ་ ཧཱ །"
  },
  {
    "source": "ཚེ་རིང་པའི་དོན་དུ་དུར་བ་རྣམས་ཀྱིའོ།།",
    "target": "ཚེ་ རིང་པ འི་ དོན་ དུ་ དུར་བ་ རྣམས་ ཀྱི འོ ། །"
  },
  {
    "source": "ཨོཾ་བཛྲ་པུས་ཏྲ་ཡེ་སྭ་ཧཱ།",
    "target": "ཨོཾ་ བཛྲ་ པུས་ ཏྲ་ ཡེ་ སྭ་ ཧཱ །"
  },
  {
    "source": "རྒྱས་པའི་དོན་དུ་འབྲས་ཀྱིའོ།།",
    "target": "རྒྱས་པ འི་ དོན་ དུ་ འབྲས་ ཀྱི འོ ། །"
  },
  {
    "source": "ཨོཾ་སརྦ་སྭྃ་བྷ་ད་སྭ་ཧཱ།",
    "target": "ཨོཾ་ སརྦ་ སྭྃ་ བྷ་ད་ སྭ་ ཧཱ །"
  },
  {
    "source": "ཕུན་སུམ་འཚོགས་པའི་དོན་དུ་ཞོ་ཟན་དང་ཟས་མཆོག་གིའོ།།",
    "target": "ཕུན་སུམ་ འཚོགས་པ འི་ དོན་ དུ་ ཞོ་ ཟན་ དང་ ཟས་ མཆོག་ གི འོ ། །"
  },
  {
    "source": "ཨོཾ་ཨ་པྲ་ཏི་ཧ་ཏ་བཛྲ་ཡེ་སྭ་ཧཱ།",
    "target": "ཨོཾ་ ཨ་པྲ་ ཏི་ ཧ་ ཏ་ བཛྲ་ ཡེ་ སྭ་ ཧཱ །"
  },
  {
    "source": "བསྲུང་བའི་དོན་དུ་ཀུ་ཤ་རྣམས་ཀྱིའོ།།",
    "target": "བསྲུང་བ འི་ དོན་ དུ་ ཀུ་ཤ་ རྣམས་ ཀྱི འོ ། །"
  },
  {
    "source": "ཨོཾ་བཛྲ་བྷི་ཛ་ཡ་སྭཱ་ཧཱ་འབྲས་སོ་བའི་འོ།།",
    "target": "ཨོཾ་ བཛྲ་ བྷི་ ཛ་ཡ་ སྭཱ་ཧཱ་ འབྲས་ སོ་བ འི་ འོ ། །"
  },
  {
    "source": "ཨོཾ་མ་ཧ་བྷི་ཏྱ་སྭ་ཧཱ་ནས་ཀྱིའོ།།",
    "target": "ཨོཾ་ མ་ཧ་ བྷི་ ཏྱ་ སྭ་ ཧཱ་ ནས་ ཀྱི འོ ། །"
  },
  {
    "source": "ཨོཾ་མ་ཧཱ་པ་ལ་ཡེ་སྭཱ་ཧཱ་སྲན་མ་མ་ཤའོ།།",
    "target": "ཨོཾ་ མ་ ཧཱ་པ་ ལ་ ཡེ་ སྭཱ་ཧཱ་ སྲན་ མ་ མ་ ཤ འོ ། །"
  },
  {
    "source": "ཨོཾ་བཛྲ་གྷསྨ་རི་སྭཱ་ཧཱ་གྲོའི་འོ།།",
    "target": "ཨོཾ་ བཛྲ་ གྷསྨ་ རི་ སྭཱ་ཧཱ་ གྲོ འི་ འོ ། །"
  },
  {
    "source": "ཨོཾ་བཛྲ་ཡ་ཛྙ་ཡེ་སྭ་ཧཱ་ཨུ་དུ་འབར་བའི་འོ།།",
    "target": "ཨོཾ་ བཛྲ་ ཡ་ ཛྙ་ ཡེ་ སྭ་ ཧཱ་ ཨུ་ དུ་ འབར་བ འི་ འོ ། །"
  },
  {
    "source": "ཨོཾ་བྷོ་ཏི་བྷི་ཀྵ་ཡ་སྭཱ་ཧཱ་བྱང་ཆུབ་ཤིང་གིའི་འོ།།",
    "target": "ཨོཾ་ བྷོ་ཏི་ བྷི་ ཀྵ་ཡ་ སྭཱ་ཧཱ་ བྱང་ཆུབ་ཤིང་ གི འི་ འོ ། །"
  },
  {
    "source": "ཨོཾ་བཛྲ་ལ་ཏ་ཡཱ་སྭཱ་ཧཱ།",
    "target": "ཨོཾ་ བཛྲ་ ལ་ ཏ་ ཡཱ་ སྭཱ་ ཧཱ །"
  },
  {
    "source": "གླག་ཤའོ།",
    "target": "གླག་ ཤ འོ །"
  },
  {
    "source": "ཨོཾ་བཛྲ་ཀུ་བེ་ར་ཡེ་སྭཱ་ཧཱ།",
    "target": "ཨོཾ་ བཛྲ་ ཀུ་བེ་ར་ ཡེ་ སྭཱ་ ཧཱ །"
  },
  {
    "source": "ནྱ་ཀྲོ་ཏའི་འོ།།",
    "target": "ནྱ་ ཀྲོ་ ཏ འི་ འོ ། །"
  },
  {
    "source": "ཨོཾ་ཧ་ས་ཀ་ར་ཡཱ་སྭཱ་ཧཱ།",
    "target": "ཨོཾ་ ཧ་ས་ ཀ་ར་ ཡཱ་ སྭཱ་ ཧཱ །"
  },
  {
    "source": "ཨ་མྲའི་འོ།།",
    "target": "ཨ་མྲ འི་ འོ ། །"
  },
  {
    "source": "ཨོཾ་བཛྲ་ཨརྐ་ཡ་སྭཱ་ཧཱ།",
    "target": "ཨོཾ་ བཛྲ་ ཨརྐ་ ཡ་ སྭཱ་ཧཱ །"
  },
  {
    "source": "མཆོད་སྦྱིན་ཤིང་གིའི་འོ།།",
    "target": "མཆོད་སྦྱིན་ ཤིང་ གི འི་ འོ ། །"
  },
  {
    "source": "ཨོཾ་བཛྲ་བྷྲ་མཱ་ན་ཡེ་སྭཱ་ཧཱ།",
    "target": "ཨོཾ་ བཛྲ་ བྷྲ་མཱ་ ན་ ཡེ་ སྭཱ་ཧཱ །"
  },
  {
    "source": "པ་ལ་ཤའི་འོ།།",
    "target": "པ་ལ་ཤ འི་ འོ ། །"
  },
  {
    "source": "ཨོཾ་བཛྲ་གྷ་ཏྲ་ཡཱེ་སྭཱ་ཧཱ།",
    "target": "ཨོཾ་ བཛྲ་ གྷ་ ཏྲ་ ཡཱེ་ སྭཱ་ ཧཱ །"
  },
  {
    "source": "སེང་ལྡེང་གིའི་འོ།།",
    "target": "སེང་ལྡེང་ གི འི་ འོ ། །"
  },
  {
    "source": "ཨོ་བཛྲ་ཤྲུ་པ་ཡ་སྭཱ་ཧཱ།",
    "target": "ཨོ་ བཛྲ་ ཤྲུ་པ་ ཡ་ སྭཱ་ ཧཱ །"
  },
  {
    "source": "བྷཻ་ཀཾ་ཀའི་འོ།།",
    "target": "བྷཻ་ ཀཾ་ ཀ འི་ འོ ། །"
  },
  {
    "source": "ཨོཾ་བཛྲ་ཤི་བ་ཡཱ་སྭཱ་ཧཱ།",
    "target": "ཨོཾ་ བཛྲ་ ཤི་བ་ ཡཱ་ སྭཱ་ ཧཱ །"
  },
  {
    "source": "ཤིང་པ་མའི་འོ།།",
    "target": "ཤིང་པ་ མ འི་ འོ ། །"
  },
  {
    "source": "ཨོཾ་སརྦ་ཏོ་བྷ་ཏྲ་ཡཱ་སྭཱ་ཧཱ།",
    "target": "ཨོཾ་ སརྦ་ ཏོ་ བྷ་ ཏྲ་ ཡཱ་ སྭཱ་ ཧཱ །"
  },
  {
    "source": "གྷྃ་བྷ་རིའི་འོ།།",
    "target": "གྷྃ་ བྷ་རི འི་ འོ ། །"
  },
  {
    "source": "ཨོཾ་བཛྲ་ཤི་ཁ་ར་ཡེ་སྭཱ་ཧཱ།",
    "target": "ཨོཾ་ བཛྲ་ ཤི་ ཁ་ ར་ ཡེ་ སྭཱ་ ཧཱ །"
  },
  {
    "source": "ཨ་བ་མ་རྒའི་འོ།།",
    "target": "ཨ་བ་ མ་ རྒ འི་ འོ ། །"
  },
  {
    "source": "རྫས་ལྷག་མ་རྣམས་ནི་ཚིམ་པར་བྱ་བའི་ལྷའི་སྔགས་ཀྱིས་འབུལ་ལོ།།",
    "target": "རྫས་ ལྷག་མ་ རྣམས་ ནི་ ཚིམ་པ ར་ བྱ་བ འི་ ལྷ འི་ སྔགས་ ཀྱིས་ འབུལ་ ལོ ། །"
  },
  {
    "source": "བསྲེག་བྱ་ཐམས་ཅད་བདུད་རྩི་ལྔས་བསྒོ་བར་བྱའོ།།",
    "target": "བསྲེག་བྱ་ ཐམས་ཅད་ བདུད་རྩི་ ལྔ ས་ བསྒོ་བ ར་ བྱ འོ ། །"
  },
  {
    "source": "འདིར་རྒྱས་པར་ནི་མཆོད་མཆོག་ཏུ་གསུངས་པའི་སྔགས་ལ་ན་མའི་མཐའ་དོར་ལ་སྭཱ་ཧཱ་བཅུག་ནས་བྱ་བར་གསུངས་སོ།།",
    "target": "འདི ར་ རྒྱས་པ ར་ ནི་ མཆོད་ མཆོག་ ཏུ་ གསུངས་པ འི་ སྔགས་ ལ་ ན་མ འི་ མཐའ་ དོར་ ལ་ སྭཱ་ཧཱ་ བཅུག་ ནས་ བྱ་བ ར་ གསུངས་ སོ ། །"
  },
  {
    "source": "ཨོཾ་ན་མོ་གྷུ་རུ་བྷུ་ཏ་བོ་ཏེ་སྭཱ་ཏ་བྷྱ་སྭཱ་ཧཱ་ནས་ཐུགས་དཀྱིལ་ལམ།",
    "target": "ཨོཾ་ ན་ མོ་ གྷུ་ རུ་ བྷུ་ཏ་ བོ་ ཏེ་ སྭཱ་ ཏ་ བྷྱ་ སྭཱ་ཧཱ་ ན ས་ ཐུགས་ དཀྱིལ་ ལམ །"
  },
  {
    "source": "རྫོགས་པ་སྔར་གང་བསྐྱེད་པའི་སྔགས་ཀྱིས་བྱ་བ་ནི་དཀྱིལ་འཁོར་མཆོད་པའི་སྦྱིན་བསྲེག་ཡིན་ནོ།།",
    "target": "རྫོགས་པ་ སྔ ར་ གང་ བསྐྱེད་པ འི་ སྔགས་ ཀྱིས་ བྱ་བ་ ནི་ དཀྱིལ་འཁོར་ མཆོད་པ འི་ སྦྱིན་ བསྲེག་ ཡིན་ ནོ ། །"
  },
  {
    "source": "ལྷ་བྱེ་བྲག་པ་ལ་ཞི་རྒྱས་ལ་ན་མོའི་མཐའ་ཅན།",
    "target": "ལྷ་ བྱེ་བྲག་ པ་ལ་ ཞི་ རྒྱས་ ལ་ ན་མོ འི་ མཐའ་ཅན །"
  },
  {
    "source": "དགུག་པ་ལ་བྷོའུ་ཤད་ཏ།",
    "target": "དགུག་པ་ ལ་ བྷོའུ་ ཤད་ ཏ །"
  },
  {
    "source": "དབང་ལ་བྷ་ཤད་ཏ།",
    "target": "དབང་ ལ་ བྷ་ ཤད་ ཏ །"
  },
  {
    "source": "མངོན་སྤྱོད་དང་དབྱེ་བ་དང་།",
    "target": "མངོན་སྤྱོད་ དང་ དབྱེ་བ་ དང་ །"
  },
  {
    "source": "བསྐྲད་པ་དང་བསད་པ་ལ་མ་ར་ཡ་ཧཱུྃ།",
    "target": "བསྐྲད་པ་ དང་ བསད་པ་ ལ་ མ་ ར་ཡ་ ཧཱུྃ །"
  },
  {
    "source": "ཕུར་བུས་གདབ་པ་ལ་ཀི་ལ་ཡ་ཕཊ།",
    "target": "ཕུར་བུ ས་ གདབ་པ་ ལ་ ཀི་ ལ་ ཡ་ ཕཊ །"
  },
  {
    "source": "རེངས་པ་ལ་སྟཾ་བྷ་ཡ།",
    "target": "རེངས་པ་ ལ་ སྟཾ་ བྷ་ཡ །"
  },
  {
    "source": "རྨོངས་པ་ལ་མོ་ཧ་ཡ་ལ་སོགས་པའམ།",
    "target": "རྨོངས་པ་ ལ་ མོ་ཧ་ཡ་ ལ་ སོགས་པ འམ །"
  },
  {
    "source": "གཞན་ཡང་ཞི་བ་ལ་ཤན་ཏྱི་ཀུ་རུ།",
    "target": "གཞན་ ཡང་ ཞི་བ་ ལ་ ཤན་ ཏྱི་ ཀུ་རུ །"
  },
  {
    "source": "རྒྱས་པ་ལ་པུས་ཏིང་ཀུ་རུ།",
    "target": "རྒྱས་པ་ ལ་ པུས་ ཏིང་ ཀུ་རུ །"
  },
  {
    "source": "དབང་ལ་པ་ཤྃ་ཀུ་རུ།",
    "target": "དབང་ ལ་ པ་ ཤྃ་ ཀུ་རུ །"
  },
  {
    "source": "དྲག་པོ་ལ་མ་ར་ཡ་ཕཊ།",
    "target": "དྲག་པོ་ ལ་ མ་ ར་ཡ་ ཕཊ །"
  },
  {
    "source": "དགུག་པ་ལ་ཨ་ཀར་ཤ་ཡ།",
    "target": "དགུག་པ་ ལ་ ཨ་ཀ ར་ ཤ་ ཡ །"
  },
  {
    "source": "བསྐྲད་པ་ལ་ཨུ་ཙ་ཏ་ཡ་ལ་སོགས་པ་རྒྱུད་གཞན་དུ་གསུངས་པའི་མཐའ་བསྒྱུར་དང་བཅས་པ་ནི་འཕྲིན་ལས་བསྒྲུབ་པའི་སྦྱིན་བསྲེག་གོ།",
    "target": "བསྐྲད་པ་ ལ་ ཨུ་ ཙ་ ཏ་ཡ་ ལ་ སོགས་པ་ རྒྱུད་ གཞན་ དུ་ གསུངས་པ འི་ མཐའ་ བསྒྱུར་ དང་ བཅས་པ་ ནི་ འཕྲིན་ལས་ བསྒྲུབ་པ འི་ སྦྱིན་ བསྲེག་ གོ །"
  },
  {
    "source": "མདོར་ན་ཇི་ལྟར་འབྱོར་པའི་རྣམ་པ་འབུལ་ཞིང་འདོད་པའི་དོན་ལ་གསོལ་བ་བཏབ་ལ།",
    "target": "མདོ ར་ ན་ ཇི་ ལྟ ར་ འབྱོར་པ འི་ རྣམ་པ་ འབུལ་ ཞིང་ འདོད་པ འི་ དོན་ ལ་ གསོལ་བ་ བཏབ་ ལ །"
  },
  {
    "source": "བཟོད་པར་གསོལ་ཞིང་གཤེགས་སུ་གསོལ་ཏེ།",
    "target": "བཟོད་པ ར་ གསོལ་ ཞིང་ གཤེགས་ སུ་ གསོལ་ ཏེ །"
  },
  {
    "source": "རང་གི་ལུས་ལ་བསྡུའོ།།",
    "target": "རང་ གི་ ལུས་ ལ་ བསྡུ འོ ། །"
  },
  {
    "source": "དངོས་གཞིའོ།།",
    "target": "དངོས་གཞི འོ ། །"
  },
  {
    "source": "རྗེས་ཀྱི་བྱ་བ་ནི་སླར་མེ་ལྷ་དགུག་ཅིང་།",
    "target": "རྗེས་ ཀྱི་ བྱ་བ་ ནི་ སླ ར་ མེ་ལྷ་ དགུག་ ཅིང་ །"
  },
  {
    "source": "བསྲེག་རྫས་ཀྱི་ལྷག་མ་ཕུལ་ལ།",
    "target": "བསྲེག་རྫས་ ཀྱི་ ལྷག་མ་ ཕུལ་ ལ །"
  },
  {
    "source": "བསོད་ནམས་འདོད་པ་དག་གིས་ཀྱང་འབུལ་དུ་བཅུག་སྟེ།",
    "target": "བསོད་ནམས་ འདོད་པ་ དག་ གིས་ ཀྱང་ འབུལ་ དུ་ བཅུག་ སྟེ །"
  },
  {
    "source": "བཟོད་པར་གསོལ་བ་ནི།",
    "target": "བཟོད་པ ར་ གསོལ་བ་ ནི །"
  },
  {
    "source": "གང་ཡང་བདག་བློ་གཏི་མུག་པས།།",
    "target": "གང་ ཡང་ བདག་ བློ་ གཏི་མུག་པ ས ། །"
  },
  {
    "source": "ཉེས་བྱས་ཅུང་ཟད་གང་བགྱིས་པ།།",
    "target": "ཉེས་ བྱས་ ཅུང་ཟད་ གང་ བགྱིས་པ ། །"
  },
  {
    "source": "གང་ཕྱིར་ལུས་ཅན་སྐྱབས་ཡིན་ཕྱིར།།",
    "target": "གང་ ཕྱི ར་ ལུས་ཅན་ སྐྱབས་ ཡིན་ ཕྱི ར ། །"
  },
  {
    "source": "མགོན་པོ་ཁྱེད་དེ་བཟོད་པར་གསོལ།།",
    "target": "མགོན་པོ་ ཁྱེད་ དེ་ བཟོད་པ ར་ གསོལ ། །"
  },
  {
    "source": "གང་ཡང་ནུས་པ་མ་མཆིས་དང་།།",
    "target": "གང་ ཡང་ ནུས་པ་ མ་ མཆིས་ དང་ ། །"
  },
  {
    "source": "མ་རྙེད་ཡོངས་སུ་མ་ཤེས་པ།།",
    "target": "མ་ རྙེད་ ཡོངས་ སུ་ མ་ ཤེས་པ ། །"
  },
  {
    "source": "འདིར་ནི་བྱས་དང་བྱེད་འགྱུར་ཉིད།།",
    "target": "འདི ར་ ནི་ བྱས་ དང་ བྱེད་ འགྱུར་ ཉིད ། །"
  },
  {
    "source": "དེ་ཀུན་གཙོ་བོས་བཟོད་མཛོད་རིགས།།",
    "target": "དེ་ ཀུན་ གཙོ་བོ ས་ བཟོད་ མཛོད་ རིགས ། །"
  },
  {
    "source": "ཞེས་བརྗོད་ཅིང་གཏོར་མ་དངོས་ལ་དངོས་གྲུབ་བླང་ངོ་།།",
    "target": "ཞེས་ བརྗོད་ ཅིང་ གཏོར་མ་ དངོས་ ལ་ དངོས་གྲུབ་ བླང་ ངོ་ ། །"
  },
  {
    "source": "ཨོཾ་ཛཱ་གྷ་ཚྪ་གྷྃ་ཚྪ།",
    "target": "ཨོཾ་ ཛཱ་ གྷ་ ཚྪ་ གྷྃ་ ཚྪ །"
  },
  {
    "source": "མ་ཧ་ར་སྨི་སྭ་ཏྭ་ནྃ།",
    "target": "མ་ ཧ་ར་ སྨི་ སྭ་ ཏྭ་ ནྃ །"
  },
  {
    "source": "སྃ་གྷི་པ་ཏོ་ཧོ།",
    "target": "སྃ་ གྷི་པ་ ཏོ་ ཧོ །"
  },
  {
    "source": "པུ་ན་ར་ག་མི་ཤ་སྭ།",
    "target": "པུ་ ན་ ར་ ག་ མི་ཤ་ སྭ །"
  },
  {
    "source": "དྷེ་བཱ་ཤ་ཛ་དྷ་ར་ཡ་མི་སྭ་ཧཱ།",
    "target": "དྷེ་ བཱ་ ཤ་ ཛ་ དྷ་ར་ ཡ་ མི་ སྭ་ ཧཱ །"
  },
  {
    "source": "ཞེས་བརྗོད་ལ་གསང་གཏོར་དང་ཞལ་བསིལ་ཕུལ་ལ།",
    "target": "ཞེས་ བརྗོད་ ལ་ གསང་ གཏོར་ དང་ ཞལ་ བསིལ་ ཕུལ་ ལ །"
  },
  {
    "source": "ཁྱེད་ཀྱིས་སེམས་ཅན་དོན་ཀུན་མཛད།།",
    "target": "ཁྱེད་ ཀྱིས་ སེམས་ཅན་ དོན་ ཀུན་ མཛད ། །"
  },
  {
    "source": "རྗེས་སུ་མཐུན་པའི་དངོས་གྲུབ་གསོལ།",
    "target": "རྗེས་ སུ་ མཐུན་པ འི་ དངོས་གྲུབ་ གསོལ །"
  },
  {
    "source": "སངས་རྒྱས་ཡུལ་དུ་གཤེགས་ནས་ཀྱང་།།",
    "target": "སངས་རྒྱས་ ཡུལ་ དུ་ གཤེགས་ ནས་ ཀྱང་ ། །"
  },
  {
    "source": "སླར་ཡང་བྱོན་པར་མཛད་དུ་གསོལ།།",
    "target": "སླ ར་ ཡང་ བྱོན་པ ར་ མཛད་ དུ་ གསོལ ། །"
  },
  {
    "source": "ཞེས་བྱ་བས་ཡང་དག་པར་བསྐུལ་ནས།",
    "target": "ཞེས་ བྱ་བ ས་ ཡང་དག་པ ར་ བསྐུལ་ ནས །"
  },
  {
    "source": "རང་གི་སྔགས་དང་།།",
    "target": "རང་ གི་ སྔགས་ དང་ ། །"
  },
  {
    "source": "ཨོཾ་ཨཱཿཧཱུྃ་མུ་ཞེས་བརྗོད་ཅིང་གཤེགས་སུ་གསོལ་ལོ།།",
    "target": "ཨོཾ་ ཨཱཿ ཧཱུྃ་ མུ་ ཞེས་ བརྗོད་ ཅིང་ གཤེགས་ སུ་ གསོལ་ ལོ ། །"
  },
  {
    "source": "གཞན་ཡང་།",
    "target": "གཞན་ ཡང་ །"
  },
  {
    "source": "འཇིག་རྟེན་པའི་ལྷ་ཐབ་ཁུང་ཏུ་འགོད་པར་འདོད་ན།",
    "target": "འཇིག་རྟེན་པ འི་ ལྷ་ ཐབ་ ཁུང་ ཏུ་ འགོད་པ ར་ འདོད་ ན །"
  },
  {
    "source": "དམ་ཚིག་སེམས་དཔའ་བསྐྱེད་པ་དང་།།",
    "target": "དམ་ཚིག་ སེམས་དཔའ་ བསྐྱེད་པ་ དང་ ། །"
  },
  {
    "source": "ཡེ་ཤེས་སེམས་དཔའ་དགུག་པ་དང་།།",
    "target": "ཡེ་ཤེས་ སེམས་དཔའ་ དགུག་ པ་ དང་ ། །"
  },
  {
    "source": "དམ་ལ་གནས་པར་བྱ་བ་དང་།",
    "target": "དམ་ ལ་ གནས་པ ར་ བྱ་བ་ དང་ །"
  },
  {
    "source": "མཆོད་པ་དང་།",
    "target": "མཆོད་པ་ དང་ །"
  },
  {
    "source": "སྦྱིན་བསྲེག་ལ་སོགས་པ་མེ་ལྷའི་བཞིན་དུ་སྦྱར་བར་བྱའོ།།",
    "target": "སྦྱིན་ བསྲེག་ ལ་ སོགས་པ་ མེ་ ལྷ འི་ བཞིན་ དུ་ སྦྱར་བ ར་ བྱ འོ ། །"
  },
  {
    "source": "ཕྱིས་ཀྱང་མེ་ལྷ་དང་མཚུངས་པར་གཤེགས་སུ་གསོལ།",
    "target": "ཕྱི ས་ ཀྱང་ མེ་ ལྷ་ དང་ མཚུངས་པ ར་ གཤེགས་ སུ་ གསོལ །"
  },
  {
    "source": "ཐལ་བ་ནི་ཞི་རྒྱས་ལ་ཆུ་བོར་དོར་བ་དང་།",
    "target": "ཐལ་བ་ ནི་ ཞི་ རྒྱས་ ལ་ ཆུ་བོ ར་ དོར་བ་ དང་ །"
  },
  {
    "source": "དབང་དགུག་ལ་ཕྱར་བའམ་ལམ་དུ་དོར་བའམ།",
    "target": "དབང་ དགུག་ ལ་ ཕྱར་བ འམ་ ལམ་ དུ་ དོར་ བ འམ །"
  },
  {
    "source": "དྲག་པོ་ལ་མནན་པ་ལ་སོགས་པ་བྱའོ།།",
    "target": "དྲག་པོ་ ལ་ མནན་པ་ ལ་ སོགས་པ་ བྱ འོ ། །"
  },
  {
    "source": "རྗེས་ཀྱི་བྱ་བའོ།།",
    "target": "རྗེས་ ཀྱི་ བྱ་བ འོ ། །"
  },
  {
    "source": "ནང་གི་རྣལ་འབྱོར་དང་ལྡན་པས་ལག་པ་གཡས་གཡོན་དགང་བླུགས་སྙིང་ཁར་ལྷ་བསྐྱེད་ནས།",
    "target": "ནང་ གི་ རྣལ་འབྱོར་ དང་ ལྡན་པ ས་ ལག་པ་ གཡས་ གཡོན་ དགང་བླུགས་ སྙིང་ཁ ར་ ལྷ་ བསྐྱེད་ ནས །"
  },
  {
    "source": "ལྟེ་བའི་མེ་ལྷག་པར་གནས་ནས་བཟའ་བཏུང་ལ་སོགས་པ་ཐམས་ཅད་བྱིན་གྱིས་བརླབས་ཏེ་འབུལ་བ་ནི།",
    "target": "ལྟེ་བ འི་ མེ་ ལྷག་པ ར་ གནས་ ནས་ བཟའ་བཏུང་ ལ་ སོགས་པ་ ཐམས་ཅད་ བྱིན་ གྱིས་ བརླབས་ ཏེ་ འབུལ་བ་ ནི །"
  },
  {
    "source": "ནང་གི་སྦྱིན་བསྲེག་སྟེ།",
    "target": "ནང་ གི་ སྦྱིན་ བསྲེག་ སྟེ །"
  },
  {
    "source": "སྙིང་ཁའི་དཀྱིལ་འཁོར་སྦྱིན་བསྲེག་བྱ།།",
    "target": "སྙིང་ ཁ འི་ དཀྱིལ་འཁོར་ སྦྱིན་ བསྲེག་ བྱ ། །"
  },
  {
    "source": "ཞི་བའི་བཏུང་བ་བཞིན་མྱངས་ནས།།",
    "target": "ཞི་བ འི་ བཏུང་བ་ བཞིན་ མྱངས་ ནས ། །"
  },
  {
    "source": "དངོས་གྲུབ་མཆོག་ནི་ཐོབ་པར་འགྱུར།།",
    "target": "དངོས་གྲུབ་ མཆོག་ ནི་ ཐོབ་པ ར་ འགྱུར ། །"
  },
  {
    "source": "ཞེས་བཤད་དོ།",
    "target": "ཞེས་ བཤད་ དོ །"
  },
  {
    "source": "གཞན་ཡང་།",
    "target": "གཞན་ ཡང་ །"
  },
  {
    "source": "མགོ་བོའི་ཐོད་པ་ཉིད་ཀྱང་ནི།།",
    "target": "མགོ་བོ འི་ ཐོད་པ་ ཉིད་ ཀྱང་ ནི ། །"
  },
  {
    "source": "སྦྱིན་བསྲེག་སྣོད་དུ་ཉེ་བར་བརྗོད།།",
    "target": "སྦྱིན་ བསྲེག་ སྣོད་ དུ་ ཉེ་བ ར་ བརྗོད ། །"
  },
  {
    "source": "རོ་མ་བླུགས་གཟར་བཤད་པ་སྟེ།།",
    "target": "རོ་ མ་ བླུགས་ གཟ ར་ བཤད་པ་ སྟེ ། །"
  },
  {
    "source": "སྙིང་ཁའི་ཆོས་འཁོར་བརྐྱང་མ་ནི།།",
    "target": "སྙིང་ཁ འི་ ཆོས་འཁོར་ བརྐྱང་ མ་ ནི ། །"
  },
  {
    "source": "དགང་གཟར་བདག་ཉིད་རྣམ་པར་བསྟན།།",
    "target": "དགང་གཟར་ བདག་ཉིད་ རྣམ་པ ར་ བསྟན ། །"
  },
  {
    "source": "ལྟེ་བའི་དཀྱིལ་འཁོར་ཉིད་ཀྱང་ཐབ།།",
    "target": "ལྟེ་བ འི་ དཀྱིལ་འཁོར་ ཉིད་ ཀྱང་ ཐབ ། །"
  },
  {
    "source": "ཞེས་བདེ་བ་ཆེན་པོ་གཉིས་སུ་མེད་པ་ནི་སྦྱིན་བསྲེག་བླ་ན་མེད་པ་སྟེ།",
    "target": "ཞེས་ བདེ་བ་ ཆེན་པོ་ གཉིས་ སུ་ མེད་པ་ ནི་ སྦྱིན་ བསྲེག་ བླ་ ན་ མེད་པ་ སྟེ །"
  },
  {
    "source": "དེ་ལྟར་བརྩོན་པ་ནི་ཕྱིའི་སྦྱིན་བསྲེག་རྣམས་ཀྱང་རུང་པ་ཉིད་དེ་ངེས་པ་འདིའི་རྒྱུད་ཐམས་ཅད་དུ་གསུངས་སོ།།",
    "target": "དེ་ ལྟ ར་ བརྩོན་པ་ ནི་ ཕྱི འི་ སྦྱིན་ བསྲེག་ རྣམས་ ཀྱང་ རུང་པ་ ཉིད་ དེ་ ངེས་པ་ འདི འི་ རྒྱུད་ ཐམས་ཅད་ དུ་ གསུངས་ སོ ། །"
  },
  {
    "source": "ཡེ་ཤེས་གཏུམ་མོ་རབ་ཏུ་འབར་བའི་སྒྲ་གྲགས་ཀྱིས།།",
    "target": "ཡེ་ཤེས་ གཏུམ་མོ་ རབ་ ཏུ་ འབར་བ འི་ སྒྲ་ གྲགས་ ཀྱིས ། །"
  },
  {
    "source": "རྣམ་རྟོག་བདུད་ཀྱི་བུད་ཤིང་ཞུམ་ཤིང་རབ་བསྲེགས་ནས།།",
    "target": "རྣམ་རྟོག་ བདུད་ ཀྱི་ བུད་ཤིང་ ཞུམ་ ཤིང་ རབ་ བསྲེགས་ ནས ། །"
  },
  {
    "source": "བདེ་དང་སྟོང་པ་རབ་འབར་ཞུན་མར་བདུད་རྩིའི་རྒྱུན།།",
    "target": "བདེ་ དང་ སྟོང་པ་ རབ་ འབར་ ཞུན་མ ར་ བདུད་རྩི འི་ རྒྱུན ། །"
  },
  {
    "source": "རབ་འབབ་ཡེ་ཤེས་སེམས་ཀྱི་མེ་ལྷ་མཉེས་གྱུར་ཅིག།",
    "target": "རབ་ འབབ་ ཡེ་ཤེས་ སེམས་ ཀྱི་ མེ་ལྷ་ མཉེས་ གྱུར་ ཅིག །"
  },
  {
    "source": "ཀཱ་ལཱ་པ་རུ་རབ་གྲགས་པ།",
    "target": "ཀཱ་ལཱ་ པ་རུ་ རབ་ གྲགས་པ །"
  },
  {
    "source": "གྲགས་པ་པད་དཀར་ལས་བྱུང་པ།།",
    "target": "གྲགས་པ་ པད་དཀར་ ལས་ བྱུང་པ ། །"
  },
  {
    "source": "ཕྱི་ནང་སྦྲང་རྩི་དག་གི་རྒྱུན།།",
    "target": "ཕྱི་ནང་ སྦྲང་རྩི་ དག་ གི་ རྒྱུན ། །"
  },
  {
    "source": "རིང་མོ་ཞིག་སྟེ་མྱོང་བ་ཡིན།།",
    "target": "རིང་མོ་ ཞིག་ སྟེ་ མྱོང་བ་ ཡིན ། །"
  },
  {
    "source": "དགེ་བས་སེམས་ཅན་ཐམས་ཅད་ཀྱི།།",
    "target": "དགེ་བ ས་ སེམས་ཅན་ ཐམས་ཅད་ ཀྱི ། །"
  },
  {
    "source": "ཡེ་ཤེས་བདེ་འོད་འབར་བྱེད་ཤོག།",
    "target": "ཡེ་ཤེས་ བདེ་ འོད་ འབར་བྱེད་ ཤོག །"
  },
  {
    "source": "འགལ་དང་འཁྲུལ་པ་གང་མཆིས་པ།།",
    "target": "འགལ་ དང་ འཁྲུལ་པ་ གང་ མཆིས་པ ། །"
  },
  {
    "source": "མཁའ་འགྲོའི་ཚོགས་ཀྱིས་བཟོད་པར་མཛོད།།",
    "target": "མཁའ་འགྲོ འི་ ཚོགས་ ཀྱིས་ བཟོད་པ ར་ མཛོད ། །"
  },
  {
    "source": "དཔལ་དུས་ཀྱི་འཁོར་ལོའི་སྦྱིན་བསྲེག་གི་ཆོ་ག་ལག་ཏུ་བླང་བའི་རིམ་པ།",
    "target": "དཔལ་ དུས་ ཀྱི་ འཁོར་ལོ འི་ སྦྱིན་ བསྲེག་ གི་ ཆོ་ག་ ལག་ ཏུ་ བླང་བ འི་ རིམ་པ །"
  },
  {
    "source": "ཡེ་ཤེས་འོད་ཟེར་དྲ་བ་ཞེས་བྱ་བ།",
    "target": "ཡེ་ཤེས་འོད་ ཟེར་ དྲ་བ་ ཞེས་ བྱ་བ །"
  },
  {
    "source": "རང་བྱུང་རྡོ་རྗེས་མཚུར་ཕུའི་རི་ཁྲོད་དུ་སྦྱར་བའོ།།",
    "target": "རང་བྱུང་ རྡོ་རྗེ ས་ མཚུར་ ཕུ འི་ རི་ཁྲོད་ དུ་ སྦྱར་བ འོ ། །"
  },
  {
    "source": "།།",
    "target": "། །"
  }
]
