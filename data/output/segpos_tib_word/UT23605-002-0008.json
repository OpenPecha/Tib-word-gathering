[
  {
    "source": "༼༨༧༽༄༅།།",
    "target": "༼ ༨༧ ༽ ༄༅ ། །"
  },
  {
    "source": "རབ་ཏུ་སྤྲོས་མེད་ཀྱི་དབང་ཆོག་འོད་ཀྱི་དྲ་བ་བཞུགས་སོ།།",
    "target": "རབ་ ཏུ་ སྤྲོས་མེད་ ཀྱི་ དབང་ ཆོག་ འོད་ ཀྱི་ དྲ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༨༨༽དགོངས་པ་བརྡ་དང་སྙན་བརྒྱུད་ལ།།",
    "target": "༼ ༨༨ ༽ དགོངས་པ་ བརྡ་ དང་ སྙན་བརྒྱུད་ ལ ། །"
  },
  {
    "source": "གུས་པས་བཏུད་དེ་ཕྱག་འཚལ་ནས།།",
    "target": "གུས་པ ས་ བཏུད་ དེ་ ཕྱག་ འཚལ་ ནས ། །"
  },
  {
    "source": "རབ་ཏུ་སྤྲོས་པ་མེད་པ་ཡི།།",
    "target": "རབ་ ཏུ་ སྤྲོས་པ་ མེད་པ་ ཡི ། །"
  },
  {
    "source": "དབང་བསྐུར་ཆོ་ག་བཤད་པར་བྱ།།",
    "target": "དབང་བསྐུར་ ཆོ་ག་ བཤད་པ ར་ བྱ ། །"
  },
  {
    "source": "དེ་ལ་རབ་ཏུ་དབེན་པའི་གནས་སུ་རིན་པོ་ཆེ་དང་།",
    "target": "དེ་ ལ་ རབ་ ཏུ་ དབེན་པ འི་ གནས་ སུ་ རིན་པོ་ཆེ་ དང་ །"
  },
  {
    "source": "འབྲུ་དང་།",
    "target": "འབྲུ་ དང་ །"
  },
  {
    "source": "སྨན་དང་།",
    "target": "སྨན་ དང་ །"
  },
  {
    "source": "དྲི་དང་།",
    "target": "དྲི་ དང་ །"
  },
  {
    "source": "སྤོས་ཀྱི་མཎྜལ་ཚན་པ་ལྔ་གྲལ་ཐབས་སུ་བཀོད་པའི་མཐར།",
    "target": "སྤོས་ ཀྱི་ མཎྜལ་ ཚན་པ་ ལྔ་ གྲལ་ ཐབས་ སུ་ བཀོད་པ འི་ མཐ ར །"
  },
  {
    "source": "ཕྱི་ནང་གི་མཆོད་པ་དང་ཚོགས་ཀྱིས་ཉེ་བར་མཛེས་པར་བྱའོ།།",
    "target": "ཕྱི་ནང་ གི་ མཆོད་པ་ དང་ ཚོགས་ ཀྱིས་ ཉེ་བ ར་ མཛེས་པ ར་ བྱ འོ ། །"
  },
  {
    "source": "ཤིན་ཏུ་སྤྲོས་མེད་དང་དུས་མཉམ་དུ་བྱེད་ན།",
    "target": "ཤིན་ ཏུ་ སྤྲོས་མེད་ དང་ དུས་ མཉམ་ དུ་ བྱེད་ ན །"
  },
  {
    "source": "མཆོད་པའི་མཎྜལ་དང་གཅིག་ལས་ལོགས་སུ་བཤམ་མི་དགོས་ལ།",
    "target": "མཆོད་པ འི་ མཎྜལ་ དང་ གཅིག་ ལས་ ལོགས་ སུ་ བཤམ་ མི་ དགོས་ ལ །"
  },
  {
    "source": "གཞན་དུ་དགོས་སོ།།",
    "target": "གཞན་ དུ་ དགོས་ སོ ། །"
  },
  {
    "source": "འདི་དག་རས་དཀར་དྲི་མ་མེད་པའི་སྟེང་དུ།",
    "target": "འདི་ དག་ རས་ དཀར་ དྲི་མ་ མེད་པ འི་ སྟེང་ དུ །"
  },
  {
    "source": "དར་ཚོན་ཁ་དོག་མི་གཅིག་པ་ལྔ་བཏིང་བ་ལ་སྐུད་རིས་སམ།",
    "target": "དར་ ཚོན་ ཁ་དོག་ མི་ གཅིག་པ་ ལྔ་ བཏིང་བ་ ལ་ སྐུད་ རིས་ སམ །"
  },
  {
    "source": "རེ་ཁཱས་ཟླུམ་སྐོར་ལྔ་ཚན་ལྔ་པ་བྱས་པའི་དབུས་མཐིང་ཁ་ལ་རིན་པོ་ཆེ།",
    "target": "རེ་ ཁཱས་ ཟླུམ་སྐོར་ ལྔ་ ཚན་ ལྔ་པ་ བྱས་པ འི་ དབུས་ མཐིང་ ཁ་ ལ་ རིན་པོ་ཆེ །"
  },
  {
    "source": "དེའི་གཡས་ཀྱི་དཀར་པོ་ལ་མེ་ཏོག།",
    "target": "དེ འི་ གཡས་ ཀྱི་ དཀར་པོ་ ལ་ མེ་ཏོག །"
  },
  {
    "source": "དེའི་རྩར་སེར་པོ་ལ་འབྲུ།",
    "target": "དེ འི་ རྩ ར་ སེར་པོ་ ལ་ འབྲུ །"
  },
  {
    "source": "གཡོན་གྱི་དམར་པོ་ལ་སྨན།",
    "target": "གཡོན་ གྱི་ དམར་པོ་ ལ་ སྨན །"
  },
  {
    "source": "དེའི་རྩར་ལྗང་གུ་ལ་དྲི་དང་སྤོས་རྣམས་བཀྲམ་པར་བྱ་བ་ནི་ཕྱག་ལེན་དུ་མཛད་པའོ།།",
    "target": "དེ འི་ རྩ ར་ ལྗང་གུ་ ལ་ དྲི་ དང་ སྤོས་ རྣམས་ བཀྲམ་པ ར་ བྱ་བ་ ནི་ ཕྱག་ལེན་ དུ་ མཛད་པ འོ ། །"
  },
  {
    "source": "དེ་ནས་སློབ་མ་རྣམས་གྲྭི་དང་སྨན་སྤོས་ཀྱིས་ཁྲུས་བྱས་ལ།",
    "target": "དེ་ ནས་ སློབ་མ་ རྣམས་ གྲྭི་ དང་ སྨན་སྤོས་ ཀྱིས་ ཁྲུས་ བྱས་ ལ །"
  },
  {
    "source": "བླ་མས་ཤར་དུ་གཟིགས་པ་ལ་ཕྱག་འཚལ་ཏེ།",
    "target": "བླ་མ ས་ ཤར་ དུ་ གཟིགས་པ་ ལ་ ཕྱག་ འཚལ་ ཏེ །"
  },
  {
    "source": "༼༨༩༽ཁ་ནུབ་ཏུ་ཕྱོགས་པས་འཇིག་རྟེན་ཐམས་ཅད་རིན་པོ་ཆེ་ལ་སོགས་པས་གང་བར་དམིགས་ཏེ།",
    "target": "༼ ༨༩ ༽ ཁ་ ནུབ་ ཏུ་ ཕྱོགས་པ ས་ འཇིག་རྟེན་ ཐམས་ཅད་ རིན་པོ་ཆེ་ ལ་ སོགས་པ ས་ གང་བ ར་ དམིགས་ ཏེ །"
  },
  {
    "source": "མཎྜལ་ལྔ་ཚན་རྣམས་རིམ་གྱིས་ཕུལ་བས།",
    "target": "མཎྜལ་ ལྔ་ ཚན་ རྣམས་ རིམ་ གྱིས་ ཕུལ་བ ས །"
  },
  {
    "source": "མཆོག་དང་ཐུན་མོང་གི་དངོས་གྲུབ་ལ་སྤྱོད་ཅིང་།",
    "target": "མཆོག་ དང་ ཐུན་མོང་ གི་ དངོས་གྲུབ་ ལ་ སྤྱོད་ ཅིང་ །"
  },
  {
    "source": "ཁྱད་པར་དུ་རིན་པོ་ཆེའི་ཡོན་ཏན་གྱིས་ཆོས་ཟད་མི་ཤེས་པ་ལ་སྤྱོད།",
    "target": "ཁྱད་པ ར་ དུ་ རིན་པོ་ཆེ འི་ ཡོན་ཏན་ གྱིས་ ཆོས་ ཟད་ མི་ ཤེས་པ་ ལ་ སྤྱོད །"
  },
  {
    "source": "དྲིས་ཆོས་ཉིད་དག་པའི་གསུང་དབྱངས་ལ་སྤྱོད།",
    "target": "དྲིས་ ཆོས་ཉིད་ དག་པ འི་ གསུང་ དབྱངས་ ལ་ སྤྱོད །"
  },
  {
    "source": "སྨན་གྱིས་སྡུག་བསྔལ་ཐམས་ཅད་ལས་གྲོལ་བའི་བདེ་བ་ལ་སྤྱོད།",
    "target": "སྨན་ གྱིས་ སྡུག་བསྔལ་ ཐམས་ཅད་ ལས་ གྲོལ་བ འི་ བདེ་བ་ ལ་ སྤྱོད །"
  },
  {
    "source": "སྤོས་ཀྱིས་ཏིང་ངེ་འཛིན་བྱང་ཆུབ་ཀྱི་རོ་ལ་སྤྱོད།",
    "target": "སྤོས་ ཀྱིས་ ཏིང་ངེ་འཛིན་ བྱང་ཆུབ་ ཀྱི་ རོ་ ལ་ སྤྱོད །"
  },
  {
    "source": "འབྲས་བུས་འབྱོར་པ་མཐའ་ཡས་པ་ལ་སྤྱོད་པའོ།།",
    "target": "འབྲས་བུ ས་ འབྱོར་པ་ མཐའ་ཡས་པ་ ལ་ སྤྱོད་པ འོ ། །"
  },
  {
    "source": "ཞེས་ཕན་ཡོན་ཀྱང་བཤད་དོ།།",
    "target": "ཞེས་ ཕན་ཡོན་ ཀྱང་ བཤད་ དོ ། །"
  },
  {
    "source": "དེ་ནས་དབང་དངོས་ལ་བཞི་སྟེ།",
    "target": "དེ་ ནས་ དབང་ དངོས་ ལ་ བཞི་ སྟེ །"
  },
  {
    "source": "དཀྱིལ་འཁོར་དུ་འཇུག་པའི་རིམ་པ།",
    "target": "དཀྱིལ་འཁོར་ དུ་ འཇུག་པ འི་ རིམ་པ །"
  },
  {
    "source": "ཞུགས་པའི་དབང་།",
    "target": "ཞུགས་པ འི་ དབང་ །"
  },
  {
    "source": "དབང་ལས་ཐོབ་པའི་ངོ་སྤྲོད།",
    "target": "དབང་ ལས་ ཐོབ་པ འི་ ངོ་ སྤྲོད །"
  },
  {
    "source": "དབུགས་དབྱུང་ཞིང་དགའ་སྟོན་བྱ་བའི་རིམ་པའོ།།",
    "target": "དབུགས་ དབྱུང་ ཞིང་ དགའ་སྟོན་ བྱ་བ འི་ རིམ་པ འོ ། །"
  },
  {
    "source": "དང་པོ་ལ་གསུམ་ལས།",
    "target": "དང་པོ་ ལ་ གསུམ་ ལས །"
  },
  {
    "source": "དྲིས་ལན་གྱིས་རྗེས་སུ་གནང་བ་སྦྱིན་པ་ནི།",
    "target": "དྲིས་ ལན་ གྱིས་ རྗེས་ སུ་ གནང་བ་ སྦྱིན་པ་ ནི །"
  },
  {
    "source": "བླ་མས་བུ་ཁྱོད་སུ་ཡིན་ཞེས་པ་གསུམ་གྱི་ལན་དུ།",
    "target": "བླ་མ ས་ བུ་ ཁྱོད་ སུ་ ཡིན་ ཞེས་ པ་ གསུམ་ གྱི་ ལན་ དུ །"
  },
  {
    "source": "བདག་སྐལ་ལྡན་སེམས་ཀྱི་བུ་གཅིག་པོ་ལགས།",
    "target": "བདག་ སྐལ་ལྡན་ སེམས་ ཀྱི་ བུ་ གཅིག་པོ་ ལགས །"
  },
  {
    "source": "ཞེས་པ་གསུམ་བརྗོད་པ་དང་།",
    "target": "ཞེས་ པ་ གསུམ་ བརྗོད་པ་ དང་ །"
  },
  {
    "source": "བླ་མས་དེ་ལྟར་ཡིན་ཕན་ཆད།",
    "target": "བླ་མ ས་ དེ་ ལྟ ར་ ཡིན་ ཕན་ ཆད །"
  },
  {
    "source": "སེམས་༼༩༠༽ཉིད་གདོད་མ་ནས་སྐྱེ་མ་མྱོང་བའི་དཀྱིལ་འཁོར་འདི་ཉིད་དུ་ཞུགས་ཤིག།",
    "target": "སེམས་ ༼ ༩༠ ༽ ཉིད་ གདོད་ མ་ ནས་ སྐྱེ་ མ་ མྱོང་བ འི་ དཀྱིལ་འཁོར་ འདི་ ཉིད་ དུ་ ཞུགས་ ཤིག །"
  },
  {
    "source": "ཅེས་བརྗོད་དོ།།",
    "target": "ཅེས་ བརྗོད་ དོ ། །"
  },
  {
    "source": "གསོལ་བ་གདབ་པ་ནི།",
    "target": "གསོལ་བ་ གདབ་པ་ ནི །"
  },
  {
    "source": "དེ་ནས་སློབ་མས་ཐལ་མོ་སྦྱར་ཏེ།།",
    "target": "དེ་ ནས་ སློབ་མ ས་ ཐལ་མོ་ སྦྱར་ ཏེ ། །"
  },
  {
    "source": "ཀྱེ་ཀྱེ་བླ་མ་རྡོ་རྗེ་འཛིན་པ་ཉིད།།",
    "target": "ཀྱེ་ཀྱེ་ བླ་མ་ རྡོ་རྗེ་ འཛིན་པ་ ཉིད ། །"
  },
  {
    "source": "བདག་ལ་རབ་ཏུ་དགོངས་སུ་གསོལ།།",
    "target": "བདག་ ལ་ རབ་ ཏུ་ དགོངས་ སུ་ གསོལ ། །"
  },
  {
    "source": "བདག་ནི་ཁམས་གསུམ་འཁོར་གནས་སུ།།",
    "target": "བདག་ ནི་ ཁམས་ གསུམ་ འཁོར་ གནས་ སུ ། །"
  },
  {
    "source": "ཡུན་རིང་གནས་པས་དྲན་ཉམས་ཏེ།།",
    "target": "ཡུན་རིང་ གནས་པ ས་ དྲན་ ཉམས་ ཏེ ། །"
  },
  {
    "source": "འཁོར་བ་ཉིད་ལས་བརྒལ་དོན་དུ།།",
    "target": "འཁོར་བ་ ཉིད་ ལས་ བརྒལ་ དོན་ དུ ། །"
  },
  {
    "source": "བླ་མ་ལ་ཡང་ཞུ་བར་བགྱིད།།",
    "target": "བླ་མ་ ལ་ ཡང་ ཞུ་བ ར་ བགྱིད ། །"
  },
  {
    "source": "བསྐལ་པ་བརྒྱ་ཕྲག་དུ་མར་ནི།།",
    "target": "བསྐལ་པ་ བརྒྱ་ ཕྲག་ དུ་ མར་ ནི ། །"
  },
  {
    "source": "བདག་ནི་ཡང་ནས་ཡང་འཁོར་བས།།",
    "target": "བདག་ ནི་ ཡང་ ནས་ ཡང་ འཁོར་བ ས ། །"
  },
  {
    "source": "རྡོ་རྗེ་སེམས་དཔའ་ཡེ་ཤེས་རང་བྱུང་ཉིད།།",
    "target": "རྡོ་རྗེ་སེམས་དཔའ་ ཡེ་ཤེས་ རང་ བྱུང་ ཉིད ། །"
  },
  {
    "source": "རྨེད་དང་རྩ་བ་བཅད་པས་སངས་རྒྱས་སེམས་ལས་བྱུང་།།",
    "target": "རྨེད་ དང་ རྩ་བ་ བཅད་པ ས་ སངས་རྒྱས་ སེམས་ལས་ བྱུང་ ། །"
  },
  {
    "source": "སེམས་ཀྱི་དམ་པ་བདག་ལ་བསྟན་དུ་གསོལ།།",
    "target": "སེམས་ ཀྱི་ དམ་པ་ བདག་ ལ་ བསྟན་ དུ་ གསོལ ། །"
  },
  {
    "source": "ཞེས་པ་གསུམ་བརྗོད་དོ།།",
    "target": "ཞེས་ པ་ གསུམ་ བརྗོད་ དོ ། །"
  },
  {
    "source": "སེམས་ཉིད་ཀྱི་རང་བཞིན་བསྟན་པ་ནི།།",
    "target": "སེམས་ཉིད་ ཀྱི་ རང་བཞིན་ བསྟན་པ་ ནི ། །"
  },
  {
    "source": "དེ་ནས་སློབ་མས་མ་ཡེངས་པར་བླ་མའི་ཐུགས་ཀར་ཅར་རེ་བལྟས་ནས་ཡེངས་པའི་མཚམས་སུ།",
    "target": "དེ་ ནས་ སློབ་མ ས་ མ་ ཡེངས་པ ར་ བླ་མ འི་ ཐུགས་ཀ ར་ ཅར་རེ་ བལྟས་ ནས་ ཡེངས་པ འི་ མཚམས་ སུ །"
  },
  {
    "source": "བླ་མས་དྲག་ཤུལ་དང་བཅས་པས།",
    "target": "བླ་མ ས་ དྲག་ཤུལ་ དང་ བཅས་པ ས །"
  },
  {
    "source": "སེམས་གང་ཡིན་ཞེས་ལན་གསུམ་བརྗོད་པས།",
    "target": "སེམས་ གང་ ཡིན་ ཞེས་ ལན་ གསུམ་ བརྗོད་པ ས །"
  },
  {
    "source": "བར་དེར་ཧད་དེ་སལ་ལེ་གཟུང་འཛིན་མེད་པའི་ཤེས་པ་རང་བབ་ཅིག་ཕྱམ་གྱིས་ཤར་བ་ནི་ཆོས་སྐུའི་དགོངས་པ་སྟེ་ཡེ་ཤེས་དབབ་པའོ།།",
    "target": "བར་ དེ ར་ ཧད་ དེ་ སལ་ ལེ་ གཟུང་འཛིན་ མེད་པ འི་ ཤེས་པ་ རང་ བབ་ ཅིག་ ཕྱམ་ གྱིས་ ཤར་བ་ ནི་ ཆོས་སྐུ འི་ དགོངས་པ་ སྟེ་ ཡེ་ཤེས་ དབབ་པ འོ ། །"
  },
  {
    "source": "དཀྱིལ་འཁོར་གསུམ་དུ་ཞུགས་པའི་དབང་ལ་གསུམ་ལས།",
    "target": "དཀྱིལ་འཁོར་ གསུམ་ དུ་ ཞུགས་པ འི་ དབང་ ལ་ གསུམ་ ལས །"
  },
  {
    "source": "སྤྲུལ་སྐུའི་དཀྱིལ་འཁོར་དུ་ཞུགས་པའི་དབང་ནི།",
    "target": "སྤྲུལ་སྐུ འི་ དཀྱིལ་འཁོར་ དུ་ ཞུགས་པ འི་ དབང་ ནི །"
  },
  {
    "source": "སློབ་མ་རྣམས་སེང་གེའི་འདུག་སྟངས་དང་བསྟུན་ཏེ།",
    "target": "སློབ་མ་ རྣམས་ སེང་གེ འི་ འདུག་སྟངས་ དང་ བསྟུན་ ཏེ །"
  },
  {
    "source": "མིག་ཐད་དྲང་དུ་ཧ་རེ་བ་གླང་ཆེན་ལྟ་སྟངས་ལས།",
    "target": "མིག་ ཐད་ དྲང་ དུ་ ཧ་རེ་བ་ གླང་ཆེན་ ལྟ་སྟངས་ ལས །"
  },
  {
    "source": "རིག་པ་འོད་ཀྱི་གོང་བུ་སྐར་མདའ་ལྟར་ཤར་ཕྱོགས་སུ་འཕངས་ཏེ།",
    "target": "རིག་པ་ འོད་ ཀྱི་ གོང་བུ་ སྐར་མདའ་ ལྟ ར་ ཤར་ཕྱོགས་ སུ་ འཕངས་ ཏེ །"
  },
  {
    "source": "སེང་གེའི་མཆོངས་སྟབས་སུ་བྱས་པའི་མཐར།",
    "target": "སེང་གེ འི་ མཆོངས་ སྟབས་ སུ་ བྱས་པ འི་ མཐ ར །"
  },
  {
    "source": "ཆོས་ཉིད་སྐྱེ་བ་མེད་པའི་ངང་ལ་བཞག་པའི་རིམ་པ་རྣམས།",
    "target": "ཆོས་ཉིད་ སྐྱེ་བ་ མེད་པ འི་ ངང་ ལ་ བཞག་པ འི་ རིམ་པ་ རྣམས །"
  },
  {
    "source": "བླ་མའི་གསུང་གསལ་ལ་སྙན་པས་བརྗོད་པའི་རིམ་པ་བཞིན་ཡིད་གཏོད་ཅིག།",
    "target": "བླ་མ འི་ གསུང་ གསལ་ ལ་ སྙན་པ ས་ བརྗོད་པ འི་ རིམ་པ་ བཞིན་ ཡིད་ གཏོད་ ཅིག །"
  },
  {
    "source": "ཅེས་དམིགས་པ་ཕོག་པས།",
    "target": "ཅེས་ དམིགས་པ་ ཕོག་པ ས །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་ཁྱོད་ཉོན་ཅིག།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ ཁྱོད་ ཉོན་ ཅིག །"
  },
  {
    "source": "ཤར་ཕྱོགས་མངོན་པར་དགའ་བའི་ཞིང་༼༩༡༽ཁམས་ཞེས་བྱ་བ་ཤིན་ཏུ་མཛེས་ཤིང་།",
    "target": "ཤར་ཕྱོགས་ མངོན་པ ར་ དགའ་བ འི་ ཞིང་ ༼ ༩༡ ༽ ཁམས་ ཞེས་ བྱ་བ་ ཤིན་ ཏུ་ མཛེས་ ཤིང་ །"
  },
  {
    "source": "ཉམས་དགའ་བ་ཡིད་དུ་འོང་བ་ན་ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་རྡོ་རྗེ་མི་འཁྲུགས་པ་ཞེས་བྱ་བ།",
    "target": "ཉམས་དགའ་བ་ ཡིད་ དུ་ འོང་བ་ ན་ ཡང་ དག་པ ར་ རྫོགས་པ འི་ སངས་རྒྱས་ བཅོམ་ལྡན་འདས་ རྡོ་རྗེ་ མི་འཁྲུགས་པ་ ཞེས་ བྱ་བ །"
  },
  {
    "source": "སྐུ་མདོག་མཐིང་ཀ་རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ་འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་ཅིག་བཞུགས་ཤིང་།",
    "target": "སྐུ་མདོག་ མཐིང་ ཀ་ རིན་པོ་ཆེ འི་ རྒྱན་ གྱིས་ བརྒྱན་པ་ ཡབ་ཡུམ་ གཉིས་ སུ་ མེད་པ་ འཁོར་ རྡུལ་ གཅིག་ གི་ སྟེང་ ན་ རྡུལ་ སྙེད་ ཀྱི་ སངས་རྒྱས་ ཇི་ སྙེད་ ཅིག་ བཞུགས་ ཤིང་ །"
  },
  {
    "source": "རང་རང་གི་སྟོན་པ་ལས་ཆོས་ཉན་ཅིང་རང་རང་གི་ཉེ་འཁོར་ལ་ཆོས་སྟོན་པ།",
    "target": "རང་རང་ གི་ སྟོན་པ་ ལས་ ཆོས་ ཉན་ ཅིང་ རང་ རང་ གི་ ཉེ་འཁོར་ ལ་ ཆོས་ སྟོན་པ །"
  },
  {
    "source": "རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ།།",
    "target": "རང་རང་ གི་ སེམས་ ཀྱི་ དམ་པ་ འོད་གསལ་བ་ གསང་སྔགས་ ཀྱི་ དེ་ཁོ་ན་ཉིད་ སྟོན་ ཏོ ། །"
  },
  {
    "source": "བུ་ཁྱོད་དེར་གླང་པོ་ཆེའི་ལྟ་སྟངས་ཀྱིས་ལྟོས་ལ་སེང་གེའི་མཆོངས་སྟངས་ཀྱིས་མཆོངས་ཤིག།",
    "target": "བུ་ ཁྱོད་ དེ ར་ གླང་པོ་ཆེ འི་ ལྟ་ སྟངས་ ཀྱིས་ ལྟོས་ ལ་ སེང་གེ འི་ མཆོངས་ སྟངས་ ཀྱིས་ མཆོངས་ ཤིག །"
  },
  {
    "source": "ཨ་ཨ་ཨཱཿཞེས་སྐུ་གསུམ་ལས་ཕྱིར་མི་ལྡོག་པའི་རྒྱས་གདབ་བོ།།",
    "target": "ཨ་ ཨ་ ཨཱཿ ཞེས་ སྐུ་ གསུམ་ ལས་ ཕྱི ར་ མི་ ལྡོག་པ འི་ རྒྱས་ གདབ་བོ ། །"
  },
  {
    "source": "ཡང་སློབ་མ་རྣམས་ལྷོར་བལྟས་ལ་གླང་པོ་ཆེའི་འདུག་སྟངས་དང་བསྟུན་ཏེ།",
    "target": "ཡང་ སློབ་མ་ རྣམས་ ལྷོ ར་ བལྟས་ ལ་ གླང་པོ་ཆེ འི་ འདུག་ སྟངས་ དང་ བསྟུན་ ཏེ །"
  },
  {
    "source": "མིག་ཐད་དྲང་དུ་དྲིལ་ནས།",
    "target": "མིག་ ཐད་ དྲང་ དུ་ དྲིལ་ ནས །"
  },
  {
    "source": "སྔ་མ་ལྟར་རིག་པ་དཔལ་དང་ལྡན་པའི་ཞིང་དུ་འཕགས་ཏེ་སྐེད་པ་སྙེངས་ཀྱིས་མཆོངས་པས་སླེབས་ནས།",
    "target": "སྔ་མ་ ལྟར་ རིག་པ་ དཔལ་ དང་ ལྡན་པ འི་ ཞིང་ དུ་ འཕགས་ ཏེ་ སྐེད་པ་ སྙེངས་ ཀྱིས་ མཆོངས་པ ས་ སླེབས་ ནས །"
  },
  {
    "source": "སྐྱེ་མེད་དུ་གློད་པའི་རིམ་པ་རྣམས་ཚིག་གི་ཕྱིར་སེམས་གཞོལ་དུ་འཇུག་པ་ནི།",
    "target": "སྐྱེ་མེད་ དུ་ གློད་པ འི་ རིམ་པ་ རྣམས་ ཚིག་ གི་ ཕྱི ར་ སེམས་ གཞོལ་ དུ་ འཇུག་པ་ ནི །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་ཁྱོད་ཉོན་ཅིག།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ ཁྱོད་ ཉོན་ ཅིག །"
  },
  {
    "source": "ལྷོ་ཕྱོགས་ན་དཔལ་དང་ལྡན་པ་ཞེས་བྱ་བའི་ཞིང་ཁམས་ཤིན་ཏུ་མཛེས་ཤིང་ཉམས་དགའ་བ་ཡིད་དུ་འོང་བ་ན།",
    "target": "ལྷོ་ཕྱོགས་ ན་ དཔལ་ དང་ ལྡན་པ་ ཞེས་ བྱ་བ འི་ ཞིང་ཁམས་ ཤིན་ ཏུ་ མཛེས་ ཤིང་ ཉམས་ དགའ་བ་ ཡིད་ དུ་ འོང་བ་ ན །"
  },
  {
    "source": "ཡང་དག་པར་རྫོགས་པའི་སངས་རྒྱས་རིན་ཆེན་འབྱུང་ལྡན་ཞེས་བྱ་བ།",
    "target": "ཡང་ དག་པ ར་ རྫོགས་པ འི་ སངས་རྒྱས་ རིན་ཆེན་འབྱུང་ལྡན་ ཞེས་ བྱ་བ །"
  },
  {
    "source": "སྐུ་མདོག་སེར་པོ་རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ།",
    "target": "སྐུ་མདོག་ སེར་པོ་ རིན་པོ་ཆེ འི་ རྒྱན་ གྱིས་ བརྒྱན་པ་ ཡབ་ཡུམ་ གཉིས་ སུ་ མེད་པ །"
  },
  {
    "source": "འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་ཅིག་བཞུགས་ཤིང་།",
    "target": "འཁོར་ རྡུལ་ གཅིག་ གི་ སྟེང་ ན་ རྡུལ་ སྙེད་ ཀྱི་ སངས་རྒྱས་ ཇི་ སྙེད་ ཅིག་ བཞུགས་ ཤིང་ །"
  },
  {
    "source": "རང་རང་གི་སྟོན་པ་ལས་ཆོས་ཉན་ཅིང་རང་རང་གི་ཉེ་འཁོར་ལ་ཆོས་སྟོན་པ།",
    "target": "རང་རང་ གི་ སྟོན་པ་ ལས་ ཆོས་ ཉན་ ཅིང་ རང་ རང་ གི་ ཉེ་འཁོར་ ལ་ ཆོས་ སྟོན་པ །"
  },
  {
    "source": "རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ།།",
    "target": "རང་རང་ གི་ སེམས་ ཀྱི་ དམ་པ་ འོད་གསལ་བ་ གསང་སྔགས་ ཀྱི་ དེ་ཁོ་ན་ཉིད་ སྟོན་ ཏོ ། །"
  },
  {
    "source": "བུ་ཁྱོད་དེར་སེང་གེའི་ལྟ་སྟངས་ཀྱིས་ལྟོས་ལ་སྟག་མོའི་མཆོངས་སྟངས་ཀྱིས་མཆོངས་ཤིག།",
    "target": "བུ་ ཁྱོད་ དེ ར་ སེང་གེ འི་ ལྟ་སྟངས་ ཀྱིས་ ལྟོས་ ལ་ སྟག་མོ འི་ མཆོངས་ སྟངས་ ཀྱིས་ མཆོངས་ ཤིག །"
  },
  {
    "source": "ཨ་ཨ་ཨཱཿཞེས་ཕྱིར་༼༩༢༽མི་ལྡོག་པའི་རྒྱས་གདབ་བོ།།",
    "target": "ཨ་ ཨ་ ཨཱཿ ཞེས་ ཕྱི ར་ ༼ ༩༢ ༽ མི་ ལྡོག་པ འི་ རྒྱས་ གདབ་བོ ། །"
  },
  {
    "source": "ཡང་ནུབ་ཏུ་ཁ་བལྟས་ལ་དྲང་སྲོང་གི་འདུག་སྟངས་དང་མིག་གཡོན་ཟུར་ནས་ཁད་ཀྱིས་ཐད་དྲང་དུ་ཁྲིད་ལ་རིག་པ་འཕངས་ལ་ཞིང་ཁམས་སུ་བྱ་ལྡིང་ཐབས་ཀྱིས་མཆོངས་ལ།",
    "target": "ཡང་ ནུབ་ ཏུ་ ཁ་ བལྟས་ ལ་ དྲང་སྲོང་ གི་ འདུག་སྟངས་ དང་ མིག་ གཡོན་ ཟུར་ ནས་ ཁད་ ཀྱིས་ ཐད་ དྲང་ དུ་ ཁྲིད་ ལ་ རིག་པ་ འཕངས་ ལ་ ཞིང་ཁམས་ སུ་ བྱ་ ལྡིང་ ཐབས་ ཀྱིས་ མཆོངས་ ལ །"
  },
  {
    "source": "ཚིག་གིས་གསལ་གདབ་པ་ནི།",
    "target": "ཚིག་ གིས་ གསལ་ གདབ་པ་ ནི །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་ཁྱོད་ཉོན་ཅིག",
    "target": "ཨེ་མ་ སྐལ་ལྡན་ སེམས་ ཀྱི་ བུ་ ཁྱོད་ ཉོན་ ཅིག"
  },
  {
    "source": "།",
    "target": "།"
  },
  {
    "source": "ནུབ་ཕྱོགས་ན་པདྨ་བརྩེགས་པ་ཞེས་བྱ་བའི་ཞིང་ཁམས་མཛེས་ཤིང་ཉམས་དགའ་བ་ཡིད་དུ་འོང་བ་ན།",
    "target": "ནུབ་ཕྱོགས་ ན་ པདྨ་ བརྩེགས་པ་ ཞེས་ བྱ་བ འི་ ཞིང་ཁམས་ མཛེས་ ཤིང་ ཉམས་ དགའ་བ་ ཡིད་ དུ་ འོང་བ་ ན །"
  },
  {
    "source": "ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་སྣང་བ་མཐའ་ཡས་ཞེས་བྱ་བ།",
    "target": "ཡང་ དག་པ ར་ རྫོགས་པ འི་ སངས་རྒྱས་ བཅོམ་ལྡན་འདས་ སྣང་བ་ མཐའ་ཡས་ ཞེས་ བྱ་བ །"
  },
  {
    "source": "སྐུ་མདོག་དམར་པོ་རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ་འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་རྒྱས་ཇི་སྙེད་ཅིག་བཞུགས་ཤིང་།",
    "target": "སྐུ་མདོག་ དམར་པོ་ རིན་པོ་ཆེ འི་ རྒྱན་ གྱིས་ བརྒྱན་པ་ ཡབ་ཡུམ་ གཉིས་ སུ་ མེད་པ་ འཁོར་ རྡུལ་ གཅིག་ གི་ སྟེང་ ན་ རྡུལ་ སྙེད་ ཀྱི་ སངས་རྒྱས་ ཇི་ སྙེད་ ཅིག་ བཞུགས་ ཤིང་ །"
  },
  {
    "source": "རང་རང་གི་སྟོན་པ་ལས་ཆོས་ཉན་ཅིང་།",
    "target": "རང་རང་ གི་ སྟོན་པ་ ལས་ ཆོས་ ཉན་ ཅིང་ །"
  },
  {
    "source": "རང་རང་གི་ཉེ་འཁོར་ལ་ཆོས་སྟོན་པ།",
    "target": "རང་རང་ གི་ ཉེ་འཁོར་ ལ་ ཆོས་ སྟོན་པ །"
  },
  {
    "source": "རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ།།",
    "target": "རང་རང་ གི་ སེམས་ ཀྱི་ དམ་པ་ འོད་གསལ་བ་ གསང་སྔགས་ ཀྱི་ དེ་ཁོ་ན་ཉིད་ སྟོན་ ཏོ ། །"
  },
  {
    "source": "བུ་ཁྱོད་དཔལ་ཆེན་གྱི་རྔམས་སྟབས་ཀྱིས་ལྟོས་ལ།",
    "target": "བུ་ ཁྱོད་ དཔལ་ ཆེན་ གྱི་ རྔམས་ སྟབས་ ཀྱིས་ ལྟོས་ ལ །"
  },
  {
    "source": "ཁྱུང་ནམ་མཁའ་ལ་ལྡིང་བའི་འགྲོས་ཀྱིས་སོངས་ཤིག།",
    "target": "ཁྱུང་ ནམ་མཁའ་ ལ་ ལྡིང་བ འི་ འགྲོས་ ཀྱིས་ སོངས་ ཤིག །"
  },
  {
    "source": "ཨ་ཨ་ཨཱཿཞེས་ཕྱིར་མི་ལྡོག་པའི་རྒྱས་གདབ་བོ།།",
    "target": "ཨ་ ཨ་ ཨཱཿ ཞེས་ ཕྱི ར་ མི་ ལྡོག་པ འི་ རྒྱས་ གདབ་བོ ། །"
  },
  {
    "source": "ཡང་བྱང་དུ་བལྟས་ཏེ་བྱ་རྒོད་ཀྱི་སྤུངས་སྟངས་དང་བསྟུན་ལ།",
    "target": "ཡང་ བྱང་ དུ་ བལྟས་ ཏེ་ བྱ་རྒོད་ ཀྱི་ སྤུངས་ སྟངས་ དང་ བསྟུན་ ལ །"
  },
  {
    "source": "མིག་གྱེན་དུ་ལྡོག་ནས་ཞིང་ཁམས་ཡིད་ལ་བྱེད་པས།",
    "target": "མིག་ གྱེན་ དུ་ ལྡོག་ ནས་ ཞིང་ཁམས་ ཡིད་ ལ་ བྱེད་པ ས །"
  },
  {
    "source": "ལག་པའི་ཁུ་ཚུར་སྙིང་ག་ནས་ཕྱིར་འཕངས་པ་དང་མཆོངས་པ་མཉམ་དུ་བྱ་བའི་ཚུལ་གྱིས།",
    "target": "ལག་པ འི་ ཁུ་ཚུར་ སྙིང་ག་ ནས་ ཕྱི ར་ འཕངས་པ་ དང་ མཆོངས་པ་ མཉམ་ དུ་ བྱ་བ འི་ ཚུལ་ གྱིས །"
  },
  {
    "source": "ཚིག་གི་ཕྱིར་སེམས་གཞོལ་བ་སྙམ་དུ་གསལ་གདབ་པ་ནི།",
    "target": "ཚིག་ གི་ ཕྱི ར་ སེམས་ གཞོལ་བ་ སྙམ་ དུ་ གསལ་ གདབ་པ་ ནི །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་ཁྱོད་ཉོན་ཅིག།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ ཁྱོད་ ཉོན་ ཅིག །"
  },
  {
    "source": "འདི་ནས་བྱང་ཕྱོགས་ན་ལས་རབ་ཡོངས་སུ་རྫོགས་པ་ཞེས་བྱ་བའི་ཞིང་ཁམས་ཤིན་ཏུ་མཛེས་ཤིང་ཉམས་དགའ་བ་ཡིད་དུ་འོང་བ་ན།",
    "target": "འདི་ ནས་ བྱང་ཕྱོགས་ ན་ ལས་ རབ་ ཡོངས་ སུ་ རྫོགས་པ་ ཞེས་ བྱ་བ འི་ ཞིང་ཁམས་ ཤིན་ ཏུ་ མཛེས་ ཤིང་ ཉམས་ དགའ་བ་ ཡིད་ དུ་ འོང་བ་ ན །"
  },
  {
    "source": "ཡང་དག་པར་རྫོགས་པའི་སངས་རྒྱས་བཅོམ་ལྡན་འདས་གདོན་མི་ཟ་བའི་རྒྱལ་པོ་ཞེས་བྱ་བ།",
    "target": "ཡང་ དག་པ ར་ རྫོགས་པ འི་ སངས་རྒྱས་ བཅོམ་ལྡན་འདས་ གདོན་ མི་ ཟ་བ འི་ རྒྱལ་པོ་ ཞེས་ བྱ་བ །"
  },
  {
    "source": "སྐུ་མདོག་ལྗང་གུ་རིན་པོ་ཆེའི་རྒྱན་གྱིས་བརྒྱན་པ་ཡབ་ཡུམ་གཉིས་སུ་མེད་པ།",
    "target": "སྐུ་མདོག་ ལྗང་གུ་ རིན་པོ་ཆེ འི་ རྒྱན་ གྱིས་ བརྒྱན་པ་ ཡབ་ཡུམ་ གཉིས་ སུ་ མེད་པ །"
  },
  {
    "source": "འཁོར་རྡུལ་གཅིག་གི་སྟེང་ན་རྡུལ་སྙེད་ཀྱི་སངས་༼༩༣༽རྒྱས་ཇི་སྙེད་ཅིག་བཞུགས་ཤིང་།",
    "target": "འཁོར་ རྡུལ་ གཅིག་ གི་ སྟེང་ ན་ རྡུལ་ སྙེད་ ཀྱི་ སངས་ ༼ ༩༣ ༽ རྒྱས་ ཇི་ སྙེད་ ཅིག་ བཞུགས་ ཤིང་ །"
  },
  {
    "source": "རང་རང་གི་སྟོན་པ་ལས་ཆོས་ཉན་ཅིང་།",
    "target": "རང་རང་ གི་ སྟོན་པ་ ལས་ ཆོས་ ཉན་ ཅིང་ །"
  },
  {
    "source": "རང་རང་གི་ཉེ་འཁོར་ལ་ཆོས་སྟོན་པ།",
    "target": "རང་རང་ གི་ ཉེ་འཁོར་ ལ་ ཆོས་ སྟོན་པ །"
  },
  {
    "source": "རང་རང་གི་སེམས་ཀྱི་དམ་པ་འོད་གསལ་བ་གསང་སྔགས་ཀྱི་དེ་ཁོ་ན་ཉིད་སྟོན་ཏོ།།",
    "target": "རང་རང་ གི་ སེམས་ ཀྱི་ དམ་པ་ འོད་གསལ་བ་ གསང་སྔགས་ ཀྱི་ དེ་ཁོ་ན་ཉིད་ སྟོན་ ཏོ ། །"
  },
  {
    "source": "བུ་ཁྱོད་དེར་རྡོ་རྗེ་འཆང་གི་ལྟ་སྟངས་ཀྱི་ལྟོས་ལ།",
    "target": "བུ་ ཁྱོད་ དེ ར་ རྡོ་རྗེ་འཆང་ གི་ ལྟ་སྟངས་ ཀྱི་ ལྟོས་ ལ །"
  },
  {
    "source": "གློག་དམར་གྱི་འགྱུ་སྟངས་ཀྱིས་སོངས་ཤིག།",
    "target": "གློག་དམར་ གྱི་ འགྱུ་ སྟངས་ ཀྱིས་ སོངས་ ཤིག །"
  },
  {
    "source": "ཨ་ཨ་ཨཱཿཞེས་རྒྱས་གདབ་བོ།།",
    "target": "ཨ་ ཨ་ ཨཱཿ ཞེས་ རྒྱས་ གདབ་ བོ ། །"
  },
  {
    "source": "དེ་དག་ནི་རང་སྣང་རིག་པའི་དཀྱིལ་འཁོར་གྱི་སྒོ་བཞི་ནས་འཇུག་པ་སྟེ།",
    "target": "དེ་ དག་ ནི་ རང་ སྣང་ རིག་པ འི་ དཀྱིལ་འཁོར་ གྱི་ སྒོ་ བཞི་ ནས་ འཇུག་པ་ སྟེ །"
  },
  {
    "source": "ཚེ་འདིར་ཉམས་སུ་བླང་ལོང་མ་བྱུང་བ།",
    "target": "ཚེ་ འདི ར་ ཉམས་ སུ་ བླང་ ལོང་ མ་ བྱུང་བ །"
  },
  {
    "source": "རང་བཞིན་སྤྲུལ་སྐུའི་ཞིང་དུ་སྐྱེས་ནས་གྲོལ་བའི་དགོས་པ་ཡོད་དོ།།",
    "target": "རང་བཞིན་ སྤྲུལ་སྐུ འི་ ཞིང་ དུ་ སྐྱེས་ ནས་ གྲོལ་བ འི་ དགོས་པ་ ཡོད་ དོ ། །"
  },
  {
    "source": "ལོངས་སྐུའི་དཀྱིལ་འཁོར་དུ་ཞུགས་པའི་དབང་ནི།",
    "target": "ལོངས་སྐུ འི་ དཀྱིལ་འཁོར་ དུ་ ཞུགས་པ འི་ དབང་ ནི །"
  },
  {
    "source": "རྡོ་རྗེ་སྐྱིལ་ཀྲུང་གིས་འདུག་ལ།",
    "target": "རྡོ་རྗེ་ སྐྱིལ་ ཀྲུང་ གིས་ འདུག་ ལ །"
  },
  {
    "source": "མིག་ཧ་རེ་བ་ལས་རྒྱན་སྟུག་པོ་བཀོད་པ་ཡིད་ལ་བྱས་པར་རིག་པ་འཕངས་ནས།",
    "target": "མིག་ ཧ་རེ་བ་ ལས་ རྒྱན་ སྟུག་པོ་ བཀོད་པ་ ཡིད་ ལ་ བྱས་པ ར་ རིག་པ་ འཕངས་ ནས །"
  },
  {
    "source": "སེང་གེ་ལྟར་ཡུད་ཀྱིས་མཆོངས་ཏེ་སྐྱེ་མེད་ཀྱི་ངང་ལ་བཞག་པ་རྣམས་རིམ་པར་གསལ་གདབ་པ་ནི།",
    "target": "སེང་གེ་ ལྟ ར་ ཡུད་ ཀྱིས་ མཆོངས་ ཏེ་ སྐྱེ་མེད་ ཀྱི་ ངང་ ལ་ བཞག་པ་ རྣམས་ རིམ་པ ར་ གསལ་ གདབ་པ་ ནི །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་གཅིག་པོ་ཉོན་ཅིག།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ གཅིག་པོ་ ཉོན་ ཅིག །"
  },
  {
    "source": "དེ་དག་ཐམས་ཅད་ལས་འདས་པའི་ཕ་རོལ་ན།",
    "target": "དེ་ དག་ ཐམས་ཅད་ ལས་ འདས་པ འི་ ཕ་རོལ་ ན །"
  },
  {
    "source": "རྒྱན་ཡོངས་སུ་བཀོད་པ་ཞེས་བྱ་བའི་ཞིང་ཁམས་ན་ཡེ་ཤེས་ལྔས་ཁྱད་ཅིང་གསལ་བ།",
    "target": "རྒྱན་ ཡོངས་ སུ་ བཀོད་པ་ ཞེས་ བྱ་བ འི་ ཞིང་ཁམས་ ན་ ཡེ་ཤེས་ ལྔ ས་ ཁྱད་ ཅིང་ གསལ་བ །"
  },
  {
    "source": "རབ་ཏུ་མཉམ་ཞིང་མི་གཡོ་བ་ཉིད་ན།",
    "target": "རབ་ ཏུ་ མཉམ་ ཞིང་ མི་ གཡོ་བ་ ཉིད་ ན །"
  },
  {
    "source": "བདེ་བར་གཤེགས་པ།",
    "target": "བདེ་བ ར་ གཤེགས་པ །"
  },
  {
    "source": "འཇིག་རྟེན་མཁྱེན་པ།",
    "target": "འཇིག་རྟེན་ མཁྱེན་པ །"
  },
  {
    "source": "སྐྱེས་བུ་འདུལ་བའི་ཁ་ལོ་སྒྱུར་བ།",
    "target": "སྐྱེས་བུ་ འདུལ་བ འི་ ཁ་ལོ་སྒྱུར་བ །"
  },
  {
    "source": "ལྷ་དང་མི་རྣམས་ཀྱི་སྟོན་པ།",
    "target": "ལྷ་ དང་ མི་ རྣམས་ ཀྱི་ སྟོན་པ །"
  },
  {
    "source": "དགྲ་བཅོམ་པ་ཟག་པ་ཟད་པ།",
    "target": "དགྲ་བཅོམ་པ་ ཟག་པ་ ཟད་པ །"
  },
  {
    "source": "རིག་པ་དང་ཞབས་སུ་ལྡན་པ།",
    "target": "རིག་པ་ དང་ ཞབས་ སུ་ ལྡན་པ །"
  },
  {
    "source": "ཡང་དག་པར་རྫོགས་པའི་སངས་རྒྱས་འོད་དཔག་ཏུ་མེད་པ་ཞེས་བྱ་བ།",
    "target": "ཡང་ དག་པ ར་ རྫོགས་པ འི་ སངས་རྒྱས་ འོད་ དཔག་ ཏུ་ མེད་པ་ ཞེས་ བྱ་བ །"
  },
  {
    "source": "འཁོར་ཡང་དག་པར་རྫོགས་པའི་སངས་རྒྱས་བརྒྱ་སྟོང་བྱེ་བ་དཔག་ཏུ་མེད་པས་བསྐོར་བ།",
    "target": "འཁོར་ ཡང་དག་པ ར་ རྫོགས་པ འི་ སངས་རྒྱས་ བརྒྱ་ སྟོང་ བྱེ་བ་ དཔག་ ཏུ་ མེད་པ ས་ བསྐོར་བ །"
  },
  {
    "source": "སེམས་ཉིད་མངོན་པར་འདུས་མ་བྱས་པ་ལ་རོལ་པ་ཞིག་ཡོད་ཀྱིས།",
    "target": "སེམས་ཉིད་ མངོན་པར་ འདུས་ མ་ བྱས་པ་ ལ་ རོལ་པ་ ཞིག་ ཡོད་ ཀྱིས །"
  },
  {
    "source": "བུ་ཁྱོད་དེར་གླང་པོ་ཆེའི་ལྟ་སྟངས་ཀྱིས་ལྟོས་ལ་སེང་གེའི་མཆོངས་སྟངས་ཀྱིས་སོངས་ཤིག།",
    "target": "བུ་ ཁྱོད་ དེ ར་ གླང་པོ་ཆེ འི་ ལྟ་ སྟངས་ ཀྱིས་ ལྟོས་ ལ་ སེང་གེ འི་ མཆོངས་ སྟངས་ ཀྱིས་ སོངས་ ཤིག །"
  },
  {
    "source": "ཨ་ཨ་ཨཱཿཞེས་སྐུ་གསུམ་ལས་མི་ལྡོག་པའི་རྒྱས་གདབ་བོ།།",
    "target": "ཨ་ ཨ་ ཨཱཿ ཞེས་ སྐུ་ གསུམ་ ལས་ མི་ ལྡོག་པ འི་ རྒྱས་ གདབ་བོ ། །"
  },
  {
    "source": "ཆོས་༼༩༤༽སྐུའི་དཀྱིལ་འཁོར་དུ་ཞུགས་པའི་དབང་ནི།",
    "target": "ཆོས་ ༼ ༩༤ ༽ སྐུ འི་ དཀྱིལ་འཁོར་ དུ་ ཞུགས་པ འི་ དབང་ ནི །"
  },
  {
    "source": "སེང་གེའི་འདུག་སྟངས་ཀྱིས་འདུག་ལ།",
    "target": "སེང་གེ འི་ འདུག་སྟངས་ ཀྱིས་ འདུག་ ལ །"
  },
  {
    "source": "མིག་གྱེན་དང་ཐུར་དང་འཕྲེད་གཡས་གཡོན་དང་ཐད་དྲང་དུ་བལྟས་ཏེ།",
    "target": "མིག་ གྱེན་ དང་ ཐུར་ དང་ འཕྲེད་ གཡས་ གཡོན་ དང་ ཐད་ དྲང་ དུ་ བལྟས་ ཏེ །"
  },
  {
    "source": "རིག་སྟོང་རྗེན་པའི་ཡེ་ཤེས་ལ་གསལ་སྟོང་འཛིན་མེད་ཆེན་པོར་ལྟ་ཞིང་།",
    "target": "རིག་སྟོང་ རྗེན་པ འི་ ཡེ་ཤེས་ ལ་ གསལ་ སྟོང་ འཛིན་ མེད་ ཆེན་པོ ར་ ལྟ་ ཞིང་ །"
  },
  {
    "source": "གསལ་གདབ་པ་ནི།",
    "target": "གསལ་ གདབ་པ་ ནི །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་གཅིག་པོ་ཉོན་ཅིག།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ གཅིག་པོ་ ཉོན་ ཅིག །"
  },
  {
    "source": "དེ་ལས་ཀྱང་འདས་པའི་ཕ་རོལ་ན།",
    "target": "དེ་ ལས་ ཀྱང་ འདས་པ འི་ ཕ་རོལ་ ན །"
  },
  {
    "source": "རང་གི་སེམས་ཉིད་པས་མདོ་དང་བྲལ་ཞིང་ཚད་མེད་དཔག་ཏུ་མེད་ཅིང་དམིགས་སུ་མེད་པ།",
    "target": "རང་ གི་ སེམས་ཉིད་པ ས་ མདོ་ དང་ བྲལ་ ཞིང་ ཚད་ མེད་ དཔག་ ཏུ་ མེད་ ཅིང་ དམིགས་ སུ་ མེད་པ །"
  },
  {
    "source": "སྟོང་ཉིད་གང་དུའང་མ་ཕྱེ་བའི་ཆོས་ཉིད་ཅེས་བྱ་བ་བཞུགས་པས།",
    "target": "སྟོང་ཉིད་ གང་ དུ འང་ མ་ ཕྱེ་བ འི་ ཆོས་ཉིད་ ཅེས་ བྱ་བ་ བཞུགས་པ ས །"
  },
  {
    "source": "དེར་བུ་ཁྱོད་རིག་པ་ཁྱུང་ནམ་མཁའ་ལ་ལྡིང་བའི་འགྲོས་ཀྱིས་མཐོ་བར་འདུག་ཅིག།",
    "target": "དེ ར་ བུ་ ཁྱོད་ རིག་པ་ ཁྱུང་ ནམ་མཁའ་ ལ་ ལྡིང་བ འི་ འགྲོས་ ཀྱིས་ མཐོ་བ ར་ འདུག་ ཅིག །"
  },
  {
    "source": "དྲང་སྲོང་གི་འདུག་སྟངས་ཀྱིས་གནས་པར་གྱིས་ཤིག",
    "target": "དྲང་སྲོང་ གི་ འདུག་སྟངས་ ཀྱིས་ གནས་པ ར་ གྱིས་ ཤིག"
  },
  {
    "source": "།",
    "target": "།"
  },
  {
    "source": "གླང་ཆེན་གྱི་ཉལ་སྟབས་ཀྱིས་སྙོམས་པར་ཉོལ་ཞིག།",
    "target": "གླང་ཆེན་ གྱི་ ཉལ་ སྟབས་ ཀྱིས་ སྙོམས་པ ར་ ཉོལ་ ཞིག །"
  },
  {
    "source": "ལྕགས་སྡོང་གི་འདྲིལ་སྟབས་ཀྱིས་ཁ་སྦུབས་ལ་མཐའ་དྲིལ་ཅིག།",
    "target": "ལྕགས་ སྡོང་ གི་ འདྲིལ་ སྟབས་ ཀྱིས་ ཁ་ སྦུབས་ ལ་ མཐའ་ དྲིལ་ ཅིག །"
  },
  {
    "source": "སྐྱེས་བུའི་རྒྱངས་སྟབས་ཀྱིས་གན་རྒྱལ་དུ་རྒྱོངས་ཤིག།",
    "target": "སྐྱེས་བུ འི་ རྒྱངས་ སྟབས་ ཀྱིས་ གན་ རྒྱལ་ དུ་ རྒྱོངས་ ཤིག །"
  },
  {
    "source": "ཝ་མོའི་ཟུར་འགྲོས་ཀྱིས་སློག་ལ་སོངས་ཤིག།",
    "target": "ཝ་མོ འི་ ཟུར་ འགྲོས་ ཀྱིས་ སློག་ ལ་ སོངས་ ཤིག །"
  },
  {
    "source": "བྱ་རྒོད་ཀྱི་སྤུངས་སྟབས་ཀྱིས་སྒུར་ལྡོག་གིས་སྤུངས་ཤིག།",
    "target": "བྱ་རྒོད་ ཀྱི་ སྤུངས་ སྟབས་ ཀྱིས་ སྒུར་ ལྡོག་ གིས་ སྤུངས་ ཤིག །"
  },
  {
    "source": "གྱད་ཀྱི་དོར་སྟབས་ཀྱིས་ངལ་གསོས་ལས་ས་ནོན་ཅིག།",
    "target": "གྱད་ ཀྱི་ དོར་སྟབས་ ཀྱིས་ ངལ་གསོ ས་ ལས་ ས་ ནོན་ ཅིག །"
  },
  {
    "source": "འབུ་སྲིན་གྱི་ནུར་འགྲོས་ཀྱིས་དབྱིངས་རིག་ལ་ཆགས་པར་གྱིས་ཤིག།",
    "target": "འབུ་ སྲིན་ གྱི་ ནུར་ འགྲོས་ ཀྱིས་ དབྱིངས་ རིག་ ལ་ ཆགས་པ ར་ གྱིས་ ཤིག །"
  },
  {
    "source": "སྟག་མོའི་མཆོངས་སྟངས་ཀྱིས་ཉམས་སྣང་ལ་རྩལ་སྦྱོངས་ཤིག།",
    "target": "སྟག་མོ འི་ མཆོངས་ སྟངས་ ཀྱིས་ ཉམས་སྣང་ ལ་ རྩལ་ སྦྱོངས་ ཤིག །"
  },
  {
    "source": "གཡང་མའི་སྤྲུགས་སྟངས་ཀྱིས་གཟུང་འཛིན་གྱི་བག་ཆགས་ཐམས་ཅད་དུས་གཅིག་ལ་ངོ་བོར་སྤྲུགས་ཤིག།",
    "target": "གཡང་ མ འི་ སྤྲུགས་ སྟངས་ ཀྱིས་ གཟུང་འཛིན་ གྱི་ བག་ཆགས་ ཐམས་ཅད་ དུས་ གཅིག་ ལ་ ངོ་བོ ར་ སྤྲུགས་ ཤིག །"
  },
  {
    "source": "སེང་གེའི་འགྱིང་ཚུགས་ཀྱིས་དབྱིངས་རིག་ལས་ཟུངས་ཤིག།",
    "target": "སེང་གེ འི་ འགྱིང་ ཚུགས་ ཀྱིས་ དབྱིངས་ རིག་ ལ ས་ ཟུངས་ ཤིག །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་ཁྱོད་ཉོན་ཅིག།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ ཁྱོད་ ཉོན་ ཅིག །"
  },
  {
    "source": "སེམས་ཉིད་སྟོང་པར་གནས་པས་གཞི་ཟུངས་ཤིག།",
    "target": "སེམས་ཉིད་ སྟོང་པ ར་ གནས་པ ས་ གཞི་ ཟུངས་ ཤིག །"
  },
  {
    "source": "སེམས་ཉིད་རིག་སྟོང་དུ་བསྟན་པས་གནད་ཚུགས་ཤིག།",
    "target": "སེམས་ཉིད་ རིག་སྟོང་ དུ་ བསྟན་པ ས་ གནད་ ཚུགས་ ཤིག །"
  },
  {
    "source": "སེམས་ཉིད་མ་འགགས་པར་འགྱུ་བས་རྩལ་སྦྱོངས་ཤིག།",
    "target": "སེམས་ཉིད་ མ་ འགགས་པ ར་ འགྱུ་བ ས་ རྩལ་ སྦྱོངས་ ཤིག །"
  },
  {
    "source": "སེམས་ཉིད་ཡེ་ཤེས་སུ་གསལ་བས་ལམ་སྦྱོངས་ཤིག།",
    "target": "སེམས་ཉིད་ ཡེ་ཤེས་ སུ་ གསལ་བ ས་ ལམ་ སྦྱོངས་ ཤིག །"
  },
  {
    "source": "སེམས་ཉིད་༼༩༥༽ཀུན་ལ་ཁྱབ་པས་རྟགས་ཚོལ་ཞིག།",
    "target": "སེམས་ཉིད་ ༼ ༩༥ ༽ ཀུན་ ལ་ ཁྱབ་པ ས་ རྟགས་ ཚོལ་ ཞིག །"
  },
  {
    "source": "སེམས་ཉིད་ཅིག་ཆར་དུ་མྱུར་བས་ལ་ཟློས་ཤིག།",
    "target": "སེམས་ཉིད་ ཅིག་ ཆར་ དུ་ མྱུར་བ ས་ ལ་ ཟློས་ ཤིག །"
  },
  {
    "source": "སེམས་ཉིད་སྣ་ཚོགས་སུ་མ་འདྲེས་པས་ཤན་ཕྱེས་ཤིག།",
    "target": "སེམས་ཉིད་ སྣ་ཚོགས་ སུ་ མ་ འདྲེས་པ ས་ ཤན་ ཕྱེས་ ཤིག །"
  },
  {
    "source": "སེམས་ཉིད་སྣ་ཚོགས་སུ་འཕེལ་བས་མ་ཞེན་ཅིག།",
    "target": "སེམས་ཉིད་ སྣ་ཚོགས་ སུ་ འཕེལ་བ ས་ མ་ ཞེན་ ཅིག །"
  },
  {
    "source": "ཡེ་ཤེས་ལས་སླར་མ་ལྡོག་ཅིག།",
    "target": "ཡེ་ཤེས་ ལས་ སླ ར་ མ་ ལྡོག་ ཅིག །"
  },
  {
    "source": "ཐིག་ལེ་ལས་སླར་མ་ལྡོག་ཅིག།",
    "target": "ཐིག་ལེ་ ལས་ སླ ར་ མ་ ལྡོག་ ཅིག །"
  },
  {
    "source": "སྐུ་ལས་སླར་མ་ལྡོག་ཅིག།",
    "target": "སྐུ་ ལས་ སླ ར་ མ་ ལྡོག་ ཅིག །"
  },
  {
    "source": "ཅེས་བརྗོད་ནས།",
    "target": "ཅེས་ བརྗོད་ ནས །"
  },
  {
    "source": "དེ་དག་གི་དོན་ཅུང་ཟད་བཤད་ན།",
    "target": "དེ་ དག་ གི་ དོན་ ཅུང་ཟད་ བཤད་ ན །"
  },
  {
    "source": "སྤྲུལ་སྐུ་དང་།",
    "target": "སྤྲུལ་སྐུ་ དང་ །"
  },
  {
    "source": "ལོངས་སྐུའི་འཆར་གཞི་ནི་ཆོས་སྐུ་ཡིན་པས།",
    "target": "ལོངས་སྐུ འི་ འཆར་གཞི་ ནི་ ཆོས་སྐུ་ ཡིན་པ ས །"
  },
  {
    "source": "དེ་གཉིས་ལས་འདས་པ་ཞེས་བྱའོ།།",
    "target": "དེ་ གཉིས་ ལས་ འདས་པ་ ཞེས་ བྱ འོ ། །"
  },
  {
    "source": "ཞིང་ནི་སེམས་ཉིད་ཡེ་ནས་སྟོང་པས་ན།",
    "target": "ཞིང་ ནི་ སེམས་ཉིད་ ཡེ་ ནས་ སྟོང་པ ས་ ན །"
  },
  {
    "source": "སྟོན་པ་ནི་རང་རིག་གི་ཡེ་ཤེས་ཏེ།",
    "target": "སྟོན་པ་ ནི་ རང་རིག་ གི་ ཡེ་ཤེས་ ཏེ །"
  },
  {
    "source": "འདུག་སྟངས་ངང་གཟིགས་སྟངས་གཅུན་ནས་ཉམས་སུ་བླངས་པས་རང་ཤར་དུ་རང་ངོ་ཤེས་ནས་གཞི་ཐོག་ཏུ་གྲོལ་ལོ།།",
    "target": "འདུག་སྟངས་ ངང་ གཟིགས་ སྟངས་ གཅུན་ ནས་ ཉམས་ སུ་ བླངས་པ ས་ རང་ ཤར་ དུ་ རང་ ངོ་ ཤེས་ ནས་ གཞི་ ཐོག་ ཏུ་ གྲོལ་ ལོ ། །"
  },
  {
    "source": "དེ་ཡང་ཉམས་ཀྱི་རིམ་པ་དང་མཐུན་པར་རིག་སྟོང་གི་སེམས་ཉིད་ངོ་ཤེས་པས་ཐག་ཆོད།",
    "target": "དེ་ ཡང་ ཉམས་ ཀྱི་ རིམ་པ་ དང་ མཐུན་པ ར་ རིག་ སྟོང་ གི་ སེམས་ཉིད་ ངོ་ ཤེས་པ ས་ ཐག་ ཆོད །"
  },
  {
    "source": "རང་ཤར་རང་གྲོལ་དུ་རྩལ་སྦྱོངས།",
    "target": "རང་ ཤར་ རང་གྲོལ་ དུ་ རྩལ་ སྦྱོངས །"
  },
  {
    "source": "གསལ་སྟོང་དང་དྭངས་སུ་ལྷུན་གྱིས་ཞོག།",
    "target": "གསལ་སྟོང་ དང་ དྭངས་ སུ་ ལྷུན་ གྱིས་ ཞོག །"
  },
  {
    "source": "གང་ཤར་རྗེས་མེད་དུ་ཉམས་སུ་ལོངས།",
    "target": "གང་ ཤར་ རྗེས་ མེད་ དུ་ ཉམས་ སུ་ ལོངས །"
  },
  {
    "source": "རང་གྲོལ་ཡེ་བབས་སུ་ལ་ཟློས།",
    "target": "རང་གྲོལ་ ཡེ་ བབས་ སུ་ ལ་ ཟློས །"
  },
  {
    "source": "ཤར་ནས་ཡེངས་མེད་དུ་ངོས་བཟུང་།",
    "target": "ཤར་ ནས་ ཡེངས་ མེད་ དུ་ ངོས་ བཟུང་ །"
  },
  {
    "source": "བདེ་གསལ་རྟོག་མེད་ཀྱི་ཉམས་ལ་མ་ཞེན་ཅིག།",
    "target": "བདེ་གསལ་ རྟོག་ མེད་ ཀྱི་ ཉམས་ ལ་ མ་ ཞེན་ ཅིག །"
  },
  {
    "source": "དེ་ལྟར་ཉམས་སུ་བླངས་པས་འབྲས་བུ་སྐུ་གསུམ་རང་ཆས་སུ་འཆར་བར་སླས་མ་ལྡོག་ཅིག།",
    "target": "དེ་ ལྟ ར་ ཉམས་ སུ་ བླངས་པ ས་ འབྲས་བུ་ སྐུ་ གསུམ་ རང་ ཆས་ སུ་ འཆར་བ ར་ སླས་ མ་ ལྡོག་ ཅིག །"
  },
  {
    "source": "ཅེས་བཤད་དོ།།",
    "target": "ཅེས་ བཤད་ དོ ། །"
  },
  {
    "source": "དོན་གསུམ་པ་དབང་ལས་ཐོབ་པའི་ངོ་སྤྲོད་ནི།",
    "target": "དོན་ གསུམ་པ་ དབང་ ལས་ ཐོབ་པ འི་ ངོ་སྤྲོད་ ནི །"
  },
  {
    "source": "སྐུ་གསུམ་གྱི་བཞུགས་སྟངས་དང་གཟིགས་སྟངས་རིམ་པས་བསྟུན་དུ་བཅུག་ལ།",
    "target": "སྐུ་ གསུམ་ གྱི་ བཞུགས་སྟངས་ དང་ གཟིགས་ སྟངས་ རིམ་པ ས་ བསྟུན་ དུ་ བཅུག་ ལ །"
  },
  {
    "source": "ལན་གསུམ་དུ་གསལ་བར་བརྗོད་པ་ནི།",
    "target": "ལན་ གསུམ་ དུ་ གསལ་བ ར་ བརྗོད་པ་ ནི །"
  },
  {
    "source": "བླ་མས།",
    "target": "བླ་མ ས །"
  },
  {
    "source": "ཨེ་མ་སྐལ་ལྡན་སེམས་ཀྱི་བུ་གཅིག་པོ།།",
    "target": "ཨེ་མ་ སྐལ་ལྡན་ སེམས་ ཀྱི་ བུ་ གཅིག་པོ ། །"
  },
  {
    "source": "སེམས་ཉིད་ངོ་བོར་སྟོང་ལ་རང་བཞིན་ཡེ་ཤེས་ལྷག་མཐོང་གི་དོན་ཉོན་ཅིག།",
    "target": "སེམས་ཉིད་ ངོ་བོ ར་ སྟོང་ ལ་ རང་བཞིན་ ཡེ་ཤེས་ ལྷག་མཐོང་ གི་ དོན་ ཉོན་ ཅིག །"
  },
  {
    "source": "སེམས་ཉིད་བདེ་སྟོང་ཟུང་འཇུག་ཕྱག་རྒྱ་ཆེན་པོའི་གཞི་ཡེ་ཤེས་ལྔར་སྒྱུར་ཅིག།",
    "target": "སེམས་ཉིད་ བདེ་སྟོང་ ཟུང་འཇུག་ ཕྱག་རྒྱ་ ཆེན་པོ འི་ གཞི་ ཡེ་ཤེས་ ལྔ ར་ སྒྱུར་ ཅིག །"
  },
  {
    "source": "སེམས་ཉིད་སྟོང་པ་ཡེ་ཤེས་ཟང་ཐལ་གྱིས་མ་རིག་པ་སོལ་ཅིག།",
    "target": "སེམས་ཉིད་ སྟོང་པ་ ཡེ་ཤེས་ ཟང་ཐལ་ གྱིས་ མ་ རིག་པ་ སོལ་ ཅིག །"
  },
  {
    "source": "སེམས་ཉིད་བློ་རིམ་དང་འཇུག་པའི་ཐེག་པ་ཐ་དད་ཀྱི་མཐར་ཐིག་ལེ་ཉག་གཅིག་༼༩༦༽ཏུ་སྡུས་ཤིག།",
    "target": "སེམས་ཉིད་ བློ་ རིམ་ དང་ འཇུག་པ འི་ ཐེག་པ་ ཐ་དད་ ཀྱི་ མཐ ར་ ཐིག་ལེ་ ཉག་ གཅིག་ ༼ ༩༦ ༽ ཏུ་ སྡུས་ ཤིག །"
  },
  {
    "source": "སེམས་ཉིད་སྟོང་པ་མཐའ་བྲལ་ཐིག་ལེ་ཡོངས་རྫོགས་ལ་ཆོས་ཀྱི་ཕུགས་གཏོད་ཅིག།",
    "target": "སེམས་ཉིད་ སྟོང་པ་ མཐའ་བྲལ་ ཐིག་ལེ་ ཡོངས་ རྫོགས་ ལ་ ཆོས་ ཀྱི་ ཕུགས་ གཏོད་ ཅིག །"
  },
  {
    "source": "སེམས་ཉིད་ཟུང་འཇུག་དབྱེར་མེད་རང་སྣང་ལྷུག་པས་དོན་གྱི་གནད་ཁྲོལ་ཞིག།",
    "target": "སེམས་ཉིད་ ཟུང་འཇུག་ དབྱེར་མེད་ རང་སྣང་ ལྷུག་པ ས་ དོན་ གྱི་ གནད་ ཁྲོལ་ ཞིག །"
  },
  {
    "source": "སེམས་ཉིད་དབྱིངས་རིག་རྣམ་དག་སྨིན་མཚམས་འོད་གསལ་ལ་རླུང་རིག་བཅུད་ལ་བོར་ཞིག།",
    "target": "སེམས་ཉིད་ དབྱིངས་ རིག་ རྣམ་དག་ སྨིན་མཚམས་ འོད་གསལ་ ལ་ རླུང་ རིག་ བཅུད་ ལ་ བོར་ ཞིག །"
  },
  {
    "source": "གང་ཞེ་ན།",
    "target": "གང་ ཞེ་ ན །"
  },
  {
    "source": "མགྲིན་པ་ཨེན་ཙམ་དགུག།",
    "target": "མགྲིན་པ་ ཨེན་ ཙམ་ དགུག །"
  },
  {
    "source": "མིག་གྱེན་ལ་ལྡོག།",
    "target": "མིག་ གྱེན་ ལ་ ལྡོག །"
  },
  {
    "source": "རླུང་རང་སོར་བཅད།",
    "target": "རླུང་ རང་སོ ར་ བཅད །"
  },
  {
    "source": "ལག་པ་གཡས་པས་མིག་མནན་ལ།",
    "target": "ལག་པ་ གཡས་པ ས་ མིག་ མནན་ ལ །"
  },
  {
    "source": "མིག་གཡོན་པ་ནམ་མཁའ་ལ་བལྟས་པས་ཡེ་ཤེས་ཀྱི་སྣང་བ་འཕེལ་ལོ།།",
    "target": "མིག་ གཡོན་པ་ ནམ་མཁའ་ ལ་ བལྟས་པ ས་ ཡེ་ཤེས་ ཀྱི་ སྣང་བ་ འཕེལ་ ལོ ། །"
  },
  {
    "source": "སེམས་ཉིད་ཆོས་སྐུ་མ་བཅོས་རང་བྱུང་རྣལ་མ་ལ་ཕྱི་ནང་གཅིག་ཏུ་གཞི་ཕོང་ཅིག།",
    "target": "སེམས་ཉིད་ ཆོས་སྐུ་ མ་ བཅོས་ རང་ བྱུང་ རྣལ་མ་ ལ་ ཕྱི་ནང་ གཅིག་ ཏུ་ གཞི་ ཕོང་ ཅིག །"
  },
  {
    "source": "སེམས་ཉིད་མ་འདྲེས་ཡོངས་རྫོགས་ཉག་གཅིག་ཕྱོགས་བྲལ་ལས་སླར་མ་ལྡོག་ཅིག།",
    "target": "སེམས་ཉིད་ མ་ འདྲེས་ ཡོངས་ རྫོགས་ ཉག་ གཅིག་ ཕྱོགས་ བྲལ་ ལས་ སླ ར་ མ་ ལྡོག་ ཅིག །"
  },
  {
    "source": "སྤྲུལ་སྐུར་སོང་ཞིག།",
    "target": "སྤྲུལ་སྐུ ར་ སོང་ ཞིག །"
  },
  {
    "source": "ལོངས་སྐུར་སོང་ཞིག།",
    "target": "ལོངས་སྐུ ར་ སོང་ ཞིག །"
  },
  {
    "source": "ཆོས་སྐུར་སོང་ཞིག།",
    "target": "ཆོས་ སྐུར་ སོང་ ཞིག །"
  },
  {
    "source": "ཆོས་སྐུ་ལ་མ་འཛིན་སླར་མ་ལྡོག་ཅིག།",
    "target": "ཆོས་སྐུ་ ལ་ མ་ འཛིན་ སླ ར་ མ་ ལྡོག་ ཅིག །"
  },
  {
    "source": "ལོངས་སྐུ་ལ་མ་འཛིན་སླར་མ་ལྡོག་ཅིག།",
    "target": "ལོངས་སྐུ་ ལ་ མ་ འཛིན་ སླ ར་ མ་ ལྡོག་ ཅིག །"
  },
  {
    "source": "སྤྲུལ་སྐུ་ལ་མ་འཛིན་སླར་མ་ལྡོག་ཅིག།",
    "target": "སྤྲུལ་སྐུ་ ལ་ མ་ འཛིན་ སླ ར་ མ་ ལྡོག་ ཅིག །"
  },
  {
    "source": "ཅེས་དང་པོས་སྤྲུལ་སྐུའི་བཞུགས་སྟངས་དང་གཟིགས་སྟངས་བསྟན་ནས།",
    "target": "ཅེས་ དང་པོ ས་ སྤྲུལ་སྐུ འི་ བཞུགས་ སྟངས་ དང་ གཟིགས་ སྟངས་ བསྟན་ ནས །"
  },
  {
    "source": "བར་ལ་གཞན་དེ་དང་འདྲ་བ་ལས།",
    "target": "བར་ ལ་ གཞན་ དེ་ དང་ འདྲ་བ་ ལས །"
  },
  {
    "source": "མགྲིན་པ་ཐད་དྲང་ལ་བཞག།",
    "target": "མགྲིན་པ་ ཐད་ དྲང་ ལ་ བཞག །"
  },
  {
    "source": "མིག་ཅུང་ཟད་དབབ་ཅེས་གོ་བརྗེའོ།།",
    "target": "མིག་ ཅུང་ཟད་ དབབ་ ཅེས་ གོ་ བརྗེ འོ ། །"
  },
  {
    "source": "ཐ་མལ་དེའི་ཚབ་ཏུ་མགྲིན་པ་བསྟོད།",
    "target": "ཐ་མལ་ དེ འི་ ཚབ་ ཏུ་ མགྲིན་པ་ བསྟོད །"
  },
  {
    "source": "མིག་ཐད་དྲང་དུ་བལྟ།",
    "target": "མིག་ ཐད་ དྲང་ དུ་ བལྟ །"
  },
  {
    "source": "ཞེས་གོ་བརྗེའོ།།",
    "target": "ཞེས་ གོ་ བརྗེ འོ ། །"
  },
  {
    "source": "དེ་དག་གི་དོན་ཅུང་ཟད་བཤད་ན།",
    "target": "དེ་ དག་ གི་ དོན་ ཅུང་ཟད་ བཤད་ ན །"
  },
  {
    "source": "སེམས་ནི་ཀུན་ཏུ་རྟོག་པ་འཁོར་བའི་ས་བོན་ལ།",
    "target": "སེམས་ ནི་ ཀུན་ ཏུ་ རྟོག་པ་ འཁོར་བ འི་ ས་བོན་ ལ །"
  },
  {
    "source": "སེམས་ཉིད་ནི་མ་འཁྲུལ་དོན་གྱི་ཡེ་ཤེས་སུ་ཡེ་ནས་གནས་པ་ཡིན་པས།",
    "target": "སེམས་ཉིད་ ནི་ མ་ འཁྲུལ་ དོན་ གྱི་ ཡེ་ཤེས་ སུ་ ཡེ་ ནས་ གནས་པ་ ཡིན་པ ས །"
  },
  {
    "source": "སེམས་ཉིད་ངོ་བོ་སྟོང་།",
    "target": "སེམས་ཉིད་ ངོ་བོ་ སྟོང་ །"
  },
  {
    "source": "རང་བཞིན་གསལ།",
    "target": "རང་བཞིན་ གསལ །"
  },
  {
    "source": "ཐུགས་རྗེའི་གདངས་འགག་མེད་ཆེན་པོའི་གནས་ལུགས་ཉག་གཅིག་སྟེ་ངོ་ཤེས་པར་གྱིས་ཤིག།",
    "target": "ཐུགས་རྗེ འི་ གདངས་ འགག་ མེད་ ཆེན་པོ འི་ གནས་ལུགས་ ཉག་ གཅིག་ སྟེ་ ངོ་ ཤེས་པ ར་ གྱིས་ ཤིག །"
  },
  {
    "source": "དེ་ཡང་སྔར་ཐུན་མོང་གི་ཐེག་པ་ཨ་ནུ་མན་ཆད་ཀྱི་སྐབས་སུ།",
    "target": "དེ་ ཡང་ སྔ ར་ ཐུན་མོང་ གི་ ཐེག་པ་ ཨ་ནུ་ མན་ཆད་ ཀྱི་ སྐབས་ སུ །"
  },
  {
    "source": "སེམས་ཉིད་རིག་སྟོང་ཟུང་འཇུག་ཕྱག་རྒྱ་ཆེན་པོར་བཟུང་བ་དེ་ཉིད།",
    "target": "སེམས་ཉིད་ རིག་སྟོང་ ཟུང་འཇུག་ ཕྱག་རྒྱ་ ཆེན་པོ ར་ བཟུང་བ་ དེ་ ཉིད །"
  },
  {
    "source": "ཨ་ཏི་རྡོ་རྗེ་སྙིང་པོའི་སྐབས་འདིར་རིག་པ་འོད་གསལ་ལྔ་ལྡན་དུ་ངོ་ཤེས་པར་གྱིས་ཤིག།",
    "target": "ཨ་ཏི་ རྡོ་རྗེ་ སྙིང་པོ འི་ སྐབས་ འདི ར་ རིག་པ་ འོད་གསལ་ ལྔ་ ལྡན་ དུ་ ངོ་ ཤེས་པ ར་ གྱིས་ ཤིག །"
  },
  {
    "source": "སེམས་ཉིད་སྟོང་གསལ་རིག་པའི་ཡེ་ཤེས་ཀ་དག་ཆེན་པོས་གཉིས་༼༩༧༽འཛིན་འཁྲུལ་པའི་མ་རིག་པ་རང་སངས་ལ་ཐོངས་ཤིག།",
    "target": "སེམས་ཉིད་ སྟོང་གསལ་ རིག་པ འི་ ཡེ་ཤེས་ ཀ་དག་ ཆེན་པོ ས་ གཉིས་ ༼ ༩༧ ༽ འཛིན་ འཁྲུལ་པ འི་ མ་རིག་པ་ རང་ སངས་ ལ་ ཐོངས་ ཤིག །"
  },
  {
    "source": "སྔར་ཐེག་པ་རིམ་པ་དགུ་སོ་སོར་ཞེན་པའི་བློ་རིམ་ཐམས་ཅད་ཡེ་གྲོལ་གྲུབ་མཐའ་མེད་པའི་ངང་དུ་ཤེས་པར་གྱིས་ཤིག།",
    "target": "སྔ ར་ ཐེག་པ་ རིམ་པ་ དགུ་ སོ་སོ ར་ ཞེན་པ འི་ བློ་ རིམ་ ཐམས་ཅད་ ཡེ་གྲོལ་ གྲུབ་མཐའ་ མེད་པ འི་ ངང་ དུ་ ཤེས་པ ར་ གྱིས་ ཤིག །"
  },
  {
    "source": "ཆོས་སུ་ཤར་རོ་ཅོག་མཐའ་འབྲལ་ཐིག་ལེ་ཆེན་པོའི་ངང་ལས་མ་གཡོས་པར་ངོས་ཟུངས་ཤིག།",
    "target": "ཆོས་ སུ་ ཤར་ རོ་ ཅོག་ མཐའ་ འབྲལ་ ཐིག་ལེ་ ཆེན་པོ འི་ ངང་ ལས་ མ་ གཡོས་པ ར་ ངོས་ ཟུངས་ ཤིག །"
  },
  {
    "source": "རིམ་པ་གཉིས་མེད་རང་སྣང་ཉིད་ཟུང་འཇུག་ཡེ་ཤེས་ཆེན་པོར་ངོ་ཤེས་པར་གྱིས་ཤིག།",
    "target": "རིམ་པ་ གཉིས་ མེད་ རང་སྣང་ ཉིད་ ཟུང་འཇུག་ ཡེ་ཤེས་ ཆེན་པོ ར་ ངོ་ ཤེས་པ ར་ གྱིས་ ཤིག །"
  },
  {
    "source": "གནད་ཀྱིས་མཐོང་བའི་དབྱིངས་རིག་འོད་གསལ་སྨིན་མཚམས་སུ་སྣང་བ་ནས་རིམ་གྱིས་བརྩོན་པར་གྱིས་ཤིག།",
    "target": "གནད་ ཀྱིས་ མཐོང་བ འི་ དབྱིངས་ རིག་ འོད་གསལ་ སྨིན་མཚམས་ སུ་ སྣང་བ་ ནས་ རིམ་ གྱིས་ བརྩོན་པ ར་ གྱིས་ ཤིག །"
  },
  {
    "source": "དེ་ཡང་གཟིགས་སྟངས་དང་།",
    "target": "དེ་ ཡང་ གཟིགས་ སྟངས་ དང་ །"
  },
  {
    "source": "བཞུགས་སྟངས་དང་།",
    "target": "བཞུགས་སྟངས་ དང་ །"
  },
  {
    "source": "རླུང་རིག་གི་གནད་བསྟུན་ནས་ཉམས་སུ་ལོངས་ཤིག།",
    "target": "རླུང་ རིག་ གི་ གནད་ བསྟུན་ ནས་ ཉམས་ སུ་ ལོངས་ ཤིག །"
  },
  {
    "source": "སེམས་ཉིད་ཆོས་སྐུ་རང་བྱུང་ནི་ཀ་དག་ཆོས་ཟད་ཀྱི་དགོངས་པའི་ངང་དྭངས་མ་འདྲེས་ཡོངས་རྫོགས་ལྷུན་གྲུབ་ཀྱི་རང་སྣང་སྟེ།",
    "target": "སེམས་ཉིད་ ཆོས་སྐུ་ རང་ བྱུང་ ནི་ ཀ་ དག་ ཆོས་ ཟད་ ཀྱི་ དགོངས་པ འི་ ངང་ དྭངས་མ་ འདྲེས་ ཡོངས་ རྫོགས་ ལྷུན་གྲུབ་ ཀྱི་ རང་ སྣང་ སྟེ །"
  },
  {
    "source": "ཁྲེགས་ཆོད་དང་ཐོད་རྒལ་གཉིས་ཀྱིས་ཉམས་སུ་ལོངས་ཤིག།",
    "target": "ཁྲེགས་ཆོད་ དང་ ཐོད་རྒལ་ གཉིས་ ཀྱིས་ ཉམས་ སུ་ ལོངས་ ཤིག །"
  },
  {
    "source": "སྐུ་གསུམ་གྱི་རང་སྣང་རིམ་གྱིས་ཤར་བའི་ངང་དུ་སོང་ལ་སྣང་བ་དང་རང་རིག་པའི་ཉམས་ཅི་བྱུང་ཡང་མ་འཛིན་པར་ཟད་པའི་ས་ནས་གདོད་མའི་དབྱིངས་སུ་ཚེ་འདི་ཉིད་ལ་ཕྱིན་པར་གྱིས་ཤིག།",
    "target": "སྐུ་ གསུམ་ གྱི་ རང་སྣང་ རིམ་ གྱིས་ ཤར་བ འི་ ངང་ དུ་ སོང་ ལ་ སྣང་བ་ དང་ རང་རིག་པ འི་ ཉམས་ ཅི་ བྱུང་ ཡང་ མ་ འཛིན་པ ར་ ཟད་ པ འི་ ས་ ནས་ གདོད་ མ འི་ དབྱིངས་ སུ་ ཚེ་ འདི་ ཉིད་ ལ་ ཕྱིན་པ ར་ གྱིས་ ཤིག །"
  },
  {
    "source": "ཅེས་ངོ་སྤྲད་ཅིང་དལ་བུས་སོས་དལ་ལ་བཤད་དོ།།",
    "target": "ཅེས་ ངོ་ སྤྲད་ ཅིང་ དལ་བུ ས་ སོས་དལ་ ལ་ བཤད་ དོ ། །"
  },
  {
    "source": "འདི་དག་ནི་མངོན་སུམ་རིག་པའི་ངོ་སྤྲོད་དེ།",
    "target": "འདི་ དག་ ནི་ མངོན་སུམ་ རིག་པ འི་ ངོ་སྤྲོད་ དེ །"
  },
  {
    "source": "རྩ་བ་དང་ཕྲ་ཏིག་ལས།",
    "target": "རྩ་བ་ དང་ ཕྲ་ ཏིག་ ལས །"
  },
  {
    "source": "དེ་ནས་ངོ་སྤྲད་པར་བྱའོ།།",
    "target": "དེ་ ནས་ ངོ་ སྤྲད་པ ར་ བྱ འོ ། །"
  },
  {
    "source": "ཞེས་པའི་ཚིག་ཙམ་གསུངས་ནས་ངོ་སྤྲད་ལུགས་མ་གསུངས་པས་གནད་ཡིག་ལས་བྱུང་བ་བཞིན་བཀོད་པའོ།།",
    "target": "ཞེས་ པ འི་ ཚིག་ ཙམ་ གསུངས་ ནས་ ངོ་ སྤྲད་ ལུགས་ མ་ གསུངས་པ ས་ གནད་ ཡིག་ ལས་ བྱུང་བ་ བཞིན་ བཀོད་པ འོ ། །"
  },
  {
    "source": "དེ་ཡང་ངོ་སྤྲོད་པའི་རིམ་པ་འདི་ཉིད་མ་བྱས་ཀྱང་འགལ་བ་མེད་དོ།།",
    "target": "དེ་ ཡང་ ངོ་ སྤྲོད་པ འི་ རིམ་པ་ འདི་ ཉིད་ མ་ བྱས་ ཀྱང་ འགལ་བ་ མེད་ དོ ། །"
  },
  {
    "source": "ཁྲིད་དུ་ངོ་སྤྲད་པ་ཡིན་པའི་ཕྱིར་རོ།།",
    "target": "ཁྲིད་ དུ་ ངོ་ སྤྲད་པ་ ཡིན་པ འི་ ཕྱི ར་ རོ ། །"
  },
  {
    "source": "དེའང་ཁྲིད་མི་བྱེད་པའི་དབང་དུ་བྱས་ན་ངོ་སྤྲད་པའོ།།",
    "target": "དེ འང་ ཁྲིད་ མི་ བྱེད་པ འི་ དབང་ དུ་ བྱས་ ན་ ངོ་ སྤྲད་པ འོ ། །"
  },
  {
    "source": "དོན་གསུམ་པ་དབུགས་དབྱུང་ཞིང་དགའ་སྟོན་བྱ་བའི་རིམ་པ་ལ་གཉིས་ལས།",
    "target": "དོན་ གསུམ་པ་ དབུགས་ དབྱུང་ ཞིང་ དགའ་སྟོན་ བྱ་བ འི་ རིམ་པ་ ལ་ གཉིས་ ལས །"
  },
  {
    "source": "དབུགས་དབྱུང་བ་ནི།",
    "target": "དབུགས་ དབྱུང་བ་ ནི །"
  },
  {
    "source": "དབང་འདི་ཐོབས་ནས་མ་རིག་པ་གཞི་ལ་སངས་ཏེ་རིག་པ་ཡེ་ཤེས་སུ་རྒྱས་པས་རང་སྣང་མངོན་སུམ་བསྒོམ་པ་ལ་དབང་ཞིང་།",
    "target": "དབང་ འདི་ ཐོབས་ ནས་ མ་ རིག་པ་ གཞི་ ལ་ སངས་ ཏེ་ རིག་པ་ ཡེ་ཤེས་ སུ་ རྒྱས་པ ས་ རང་སྣང་ མངོན་སུམ་ བསྒོམ་པ་ ལ་ དབང་ ཞིང་ །"
  },
  {
    "source": "ཉམས་སུ་ལན་ལོང་མ་བྱུང་ཡང་།",
    "target": "ཉམས་ སུ་ ལན་ ལོང་ མ་ བྱུང་ ཡང་ །"
  },
  {
    "source": "༼༩༨༽རང་བཞིན་སྤྲུལ་སྐུའི་ཞིང་དུ་སྐྱེལ།",
    "target": "༼ ༩༨ ༽ རང་བཞིན་ སྤྲུལ་སྐུ འི་ ཞིང་ དུ་ སྐྱེལ །"
  },
  {
    "source": "འབྱུང་བའི་གོམས་ཤུགས་ཕལ་པ་རྣམས་བར་དོར་གྲོལ་ཞིང་།",
    "target": "འབྱུང་བ འི་ གོམས་ ཤུགས་ ཕལ་པ་ རྣམས་ བར་ དོར་ གྲོལ་ ཞིང་ །"
  },
  {
    "source": "མཆོག་རྣམས་ཚེ་འདིར་གྲོལ་བས་སངས་རྒྱས་ཐམས་ཅད་ཀྱི་ཡེ་ཤེས་རྡོ་རྗེ་ལ་རང་དབང་ཐོབ་པ་ཡིན་ནོ།།",
    "target": "མཆོག་ རྣམས་ ཚེ་ འདི ར་ གྲོལ་བ ས་ སངས་རྒྱས་ ཐམས་ཅད་ ཀྱི་ ཡེ་ཤེས་རྡོ་རྗེ་ ལ་ རང་དབང་ ཐོབ་པ་ ཡིན་ ནོ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "དགའ་སྟན་ནོ།།",
    "target": "དགའ་ སྟན་ ནོ ། །"
  },
  {
    "source": "དབང་གི་རྗེས་ལ་བླ་མ་དང་།",
    "target": "དབང་ གི་ རྗེས་ ལ་ བླ་མ་ དང་ །"
  },
  {
    "source": "དེའི་ཉེ་འཁོར་ན་འཁོད་པའི་རྡོ་རྗེ་སྤུན་སྲིང་རྣམས་ལ་ཚོགས་ཀྱིས་མཆོད་ཅིང་ཡོན་དབུལ་དགོས་ཏེ།",
    "target": "དེ འི་ ཉེ་འཁོར་ ན་ འཁོད་པ འི་ རྡོ་རྗེ་སྤུན་ སྲིང་ རྣམས་ ལ་ ཚོགས་ ཀྱིས་ མཆོད་ ཅིང་ ཡོན་ དབུལ་ དགོས་ ཏེ །"
  },
  {
    "source": "མ་ཕུལ་ན་དངོས་གྲུབ་མི་འབྱུང་བའི་ཕྱིར་རོ།།",
    "target": "མ་ ཕུལ་ ན་ དངོས་གྲུབ་ མི་ འབྱུང་བ འི་ ཕྱི ར་ རོ ། །"
  },
  {
    "source": "དེ་སྐད་དུ་དབང་རྣམ་པར་ཕྱེ་བ་ལས།",
    "target": "དེ་ སྐད་ དུ་ དབང་ རྣམ་པ ར་ ཕྱེ་བ་ ལས །"
  },
  {
    "source": "འདི་ལྟར་དབང་བསྐུར་དུས་དག་ཏུ།།",
    "target": "འདི་ ལྟ ར་ དབང་བསྐུར་ དུས་ དག་ ཏུ ། །"
  },
  {
    "source": "དགའ་སྟོན་མ་བྱས་མི་འགྲུབ་ཅིང་།།",
    "target": "དགའ་སྟོན་ མ་ བྱས་ མི་ འགྲུབ་ ཅིང་ ། །"
  },
  {
    "source": "དངོས་གྲུབ་དག་ཀྱང་ཉམས་པར་འགྱུར།།",
    "target": "དངོས་གྲུབ་ དག་ ཀྱང་ ཉམས་པ ར་ འགྱུར ། །"
  },
  {
    "source": "དེ་བས་ཚོགས་ཀྱི་དགའ་བ་བྱ།།",
    "target": "དེ་བ ས་ ཚོགས་ ཀྱི་ དགའ་བ་ བྱ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "བྱས་ན་འདི་དང་ཕྱི་མའི་ལེགས་པ་ཐམས་ཅད་འགྲུབ་ཅིང་།",
    "target": "བྱས་ ན་ འདི་ དང་ ཕྱི་མ འི་ ལེགས་པ་ ཐམས་ཅད་ འགྲུབ་ ཅིང་ །"
  },
  {
    "source": "ཉེས་པ་ཐམས་ཅད་སེལ་ལ།",
    "target": "ཉེས་པ་ ཐམས་ཅད་ སེལ་ ལ །"
  },
  {
    "source": "བསམ་དགུ་ཐམས་ཅད་ཡིད་བཞིན་དུ་འགྲུབ་སྟེ།",
    "target": "བསམ་ དགུ་ ཐམས་ཅད་ ཡིད་ བཞིན་ དུ་ འགྲུབ་ སྟེ །"
  },
  {
    "source": "དེ་ཉིད་ལས།",
    "target": "དེ་ ཉིད་ ལས །"
  },
  {
    "source": "བླ་མ་དང་ནི་བླ་མའི་འཁོར།།",
    "target": "བླ་མ་ དང་ ནི་ བླ་མ འི་ འཁོར ། །"
  },
  {
    "source": "ཡུམ་དང་བཅས་པ་ཐམས་ཅད་ལ།།",
    "target": "ཡུམ་ དང་ བཅས་པ་ ཐམས་ཅད་ ལ ། །"
  },
  {
    "source": "དགའ་སྟོན་ཆེན་པོ་སུས་བྱས་པ།།",
    "target": "དགའ་སྟོན་ ཆེན་པོ་ སུ ས་ བྱས་པ ། །"
  },
  {
    "source": "ལེགས་པ་ཐམས་ཅད་འགྲུབ་པ་དང་།།",
    "target": "ལེགས་པ་ ཐམས་ཅད་ འགྲུབ་པ་ དང་ ། །"
  },
  {
    "source": "ཉེས་པ་ཀུན་ལས་གྲོལ་བར་འགྱུར།།",
    "target": "ཉེས་པ་ ཀུན་ ལས་ གྲོལ་བ ར་ འགྱུར ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེ་ཡང་དབང་གི་དུས་སུ་ཡོ་བྱད་མཆོད་པ་དང་།",
    "target": "དེ་ ཡང་ དབང་ གི་ དུས་ སུ་ ཡོ་བྱད་ མཆོད་པ་ དང་ །"
  },
  {
    "source": "གཞན་གྱི་དུས་སུ་མཆོད་པ་གཉིས་བསོད་ནམས་ཁྱད་ཆེ་བར།",
    "target": "གཞན་ གྱི་ དུས་ སུ་ མཆོད་པ་ གཉིས་ བསོད་ནམས་ ཁྱད་ ཆེ་བ ར །"
  },
  {
    "source": "དེ་ཉིད་ལས།",
    "target": "དེ་ ཉིད་ ལས །"
  },
  {
    "source": "གལ་ཏེ་དབང་བསྐུར་དུས་མིན་པར།།",
    "target": "གལ་ ཏེ་ དབང་ བསྐུར་ དུས་ མིན་པ ར ། །"
  },
  {
    "source": "རང་གི་བླ་མ་མཆོད་པ་ནི།།",
    "target": "རང་ གི་ བླ་མ་ མཆོད་པ་ ནི ། །"
  },
  {
    "source": "བརྒྱ་སྟོང་བྱེ་བ་གྲངས་མེད་པས།།",
    "target": "བརྒྱ་ སྟོང་ བྱེ་བ་ གྲངས་ མེད་པ ས ། །"
  },
  {
    "source": "དབང་གི་དུས་གཅིག་བྱས་པ་ཡི།།",
    "target": "དབང་ གི་ དུས་ གཅིག་ བྱས་པ་ ཡི ། །"
  },
  {
    "source": "བསོད་ནམས་ཚད་མེད་དཔག་ཏུ་མེད།།",
    "target": "བསོད་ནམས་ ཚད་ མེད་ དཔག་ ཏུ་ མེད ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "དེའི་དུས་སུ་བླ་མ་དེ་ལ་ཕྱོགས་བཅུའི་བླ་མ་དང་།",
    "target": "དེ འི་ དུས་ སུ་ བླ་མ་ དེ་ ལ་ ཕྱོགས་ བཅུ འི་ བླ་མ་ དང་ །"
  },
  {
    "source": "ཡི་དམ་དཀྱིལ་འཁོར་གྱི་ལྷ་ཚོགས་ཐམས་ཅད་དབྱེར་མི་ཕྱེད་པར་འདུས་ནས།",
    "target": "ཡི་དམ་ དཀྱིལ་འཁོར་ གྱི་ ལྷ་ཚོགས་ ཐམས་ཅད་ དབྱེར་ མི་ ཕྱེད་པ ར་ འདུས་ ནས །"
  },
  {
    "source": "ངོ་བོ་གཅིག་པའི་དུས་ཁྱད་པར་ཅན་ཡིན་པའི་ཕྱིར་རོ།།",
    "target": "ངོ་བོ་ གཅིག་པ འི་ དུས་ ཁྱད་པར་ཅན་ ཡིན་པ འི་ ཕྱི ར་ རོ ། །"
  },
  {
    "source": "དབང་དུས་ཀྱི་བུད་མེད་གཅིག་ལ་བྱིན་པ་དང་།",
    "target": "དབང་ དུས་ ཀྱི་ བུད་མེད་ གཅིག་ ལ་ བྱིན་པ་ དང་ །"
  },
  {
    "source": "དུས་གཞན་དུ་ཡེ་ཤེས་ཀྱི་མ་མོ་བརྒྱའམ་རྡོ་རྗེ་ཕག་མོ་ལ་ཚོགས་དགུ་བརྒྱས་མཆོད་པ་གཉིས་བསོད་ནམས་༼༩༩༽འདི་ཆེ་བར།",
    "target": "དུས་ གཞན་ དུ་ ཡེ་ཤེས་ ཀྱི་ མ་མོ་ བརྒྱ འམ་ རྡོ་རྗེ་ཕག་མོ་ ལ་ ཚོགས་ དགུ་ བརྒྱ ས་ མཆོད་པ་ གཉིས་ བསོད་ནམས་ ༼ ༩༩ ༽ འདི་ ཆེ་བ ར །"
  },
  {
    "source": "ཕྲ་ཏིག་ལས།",
    "target": "ཕྲ་ ཏིག་ ལས །"
  },
  {
    "source": "མ་མོ་བརྒྱའམ་ཕག་མོ་ལ།།",
    "target": "མ་མོ་ བརྒྱ འམ་ ཕག་མོ་ ལ ། །"
  },
  {
    "source": "ཚོགས་ཀྱི་མཆོད་པ་བརྒྱ་ཕྲག་དགུ།།",
    "target": "ཚོགས་ ཀྱི་ མཆོད་པ་ བརྒྱ་ ཕྲག་ དགུ ། །"
  },
  {
    "source": "དུས་མ་ཡིན་པར་བྱས་པ་བས།།",
    "target": "དུས་ མ་ ཡིན་པ ར་ བྱས་པ་ བས ། །"
  },
  {
    "source": "འདི་དུས་རྣལ་འབྱོར་མ་གཅིག་ལ།།",
    "target": "འདི་ དུས་ རྣལ་འབྱོར་ མ་ གཅིག་ ལ ། །"
  },
  {
    "source": "བཟའ་བཏུང་ཅུང་ཟད་བྱིན་པ་ཡི།།",
    "target": "བཟའ་བཏུང་ ཅུང་ཟད་ བྱིན་པ་ ཡི ། །"
  },
  {
    "source": "བསོད་ནམས་འདི་ནི་མཉམ་པ་ཡིན།།",
    "target": "བསོད་ནམས་ འདི་ ནི་ མཉམ་པ་ ཡིན ། །"
  },
  {
    "source": "འཇིག་རྟེན་འདི་ལ་འདོད་དོན་དང་།།",
    "target": "འཇིག་རྟེན་ འདི་ ལ་ འདོད་དོན་ དང་ ། །"
  },
  {
    "source": "ཕྱི་མ་ཡེ་ཤེས་དབྱིངས་སྤྱོད་ཕྱིར།།",
    "target": "ཕྱི་མ་ ཡེ་ཤེས་ དབྱིང ས་ སྤྱོད་ ཕྱི ར ། །"
  },
  {
    "source": "མཁའ་སྤྱོད་དག་གི་དངོས་གྲུབ་ནི།།",
    "target": "མཁའ་སྤྱོད་ དག་ གི་ དངོས་གྲུབ་ ནི ། །"
  },
  {
    "source": "འཁོར་དང་བཅས་པས་འགྲུབ་པ་ཡིན།།",
    "target": "འཁོར་ དང་ བཅས་པ ས་ འགྲུབ་པ་ ཡིན ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དེ་ལྟར་རབ་ཏུ་སྤྲོས་མེད་ཆོ་གའི་དོན།།",
    "target": "དེ་ ལྟ ར་ རབ་ ཏུ་ སྤྲོ ས་ མེད་ ཆོ་ག འི་ དོན ། །"
  },
  {
    "source": "ཤིན་ཏུ་གསལ་བར་དེང་སང་ཕྱེ་བ་ཡིས།།",
    "target": "ཤིན་ ཏུ་ གསལ་བ ར་ དེང་སང་ ཕྱེ་བ་ ཡིས ། །"
  },
  {
    "source": "བསོད་ནམས་འོད་དཀར་ཀུ་མུ་ཏས་མཚོན་པ།།",
    "target": "བསོད་ནམས་ འོད་ དཀར་ ཀུ་ མུ་ ཏ ས་ མཚོན་པ ། །"
  },
  {
    "source": "དེ་ཡིས་འགྲོ་ཀུན་བྱང་ཆུབ་ཐོབ་པར་ཤོག།",
    "target": "དེ་ ཡིས་ འགྲོ་ ཀུན་ བྱང་ཆུབ་ ཐོབ་པ ར་ ཤོག །"
  },
  {
    "source": "རབ་དཀར་གངས་རིའི་དྲུང་ན་ཟླ་འོད་ལྟར།།",
    "target": "རབ་ དཀར་ གངས་རི འི་ དྲུང་ ན་ ཟླ་ འོད་ ལྟ ར ། །"
  },
  {
    "source": "ཆེས་དཀར་སྙིང་པོའི་གསལ་བྱེད་དམ་པ་འདི།།",
    "target": "ཆེས་ དཀར་ སྙིང་པོ འི་ གསལ་བྱེད་ དམ་པ་ འདི ། །"
  },
  {
    "source": "ཕྱི་རབས་དོན་དུ་ཀློང་ཆེན་རབ་འབྱམས་ཀྱིས།།",
    "target": "ཕྱི་ རབས་ དོན་ དུ་ ཀློང་ཆེན་ རབ་འབྱམས་ ཀྱིས ། །"
  },
  {
    "source": "གངས་རི་ཐོད་དཀར་མགུལ་དུ་བཀོད་པ་ཡིན།།",
    "target": "གངས་རི་ ཐོད་ དཀར་ མགུལ་ དུ་ བཀོད་པ་ ཡིན ། །"
  },
  {
    "source": "གསང་བ་སྙིང་ཏིག་གི་དབང་རྣམ་པར་ཕྱེ་བ་ལས།",
    "target": "གསང་བ་ སྙིང་ཏིག་ གི་ དབང་ རྣམ་པ ར་ ཕྱེ་བ་ ལས །"
  },
  {
    "source": "རབ་ཏུ་སྤྲོས་པ་མེད་པ་ཚིག་དབང་རིན་པོ་ཆེའི་གསལ་བྱེད།",
    "target": "རབ་ ཏུ་ སྤྲོས་པ་ མེད་པ་ ཚིག་དབང་ རིན་པོ་ཆེ འི་ གསལ་ བྱེད །"
  },
  {
    "source": "འོད་ཀྱི་དྲ་བ་ཞེས་བྱ་བ་རྣལ་འབྱོར་པ་ཀློང་ཆེན་རབ་འབྱམས་ཀྱིས་བཀོད་པ་རྫོགས་སོ།།",
    "target": "འོད་ ཀྱི་ དྲ་བ་ ཞེས་ བྱ་བ་ རྣལ་འབྱོར་པ་ ཀློང་ཆེན་ རབ་འབྱམས་ ཀྱིས་ བཀོད་པ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  },
  {
    "source": "༼༡༠༠༽༠༠༠",
    "target": "༼ ༡༠༠ ༽ ༠༠༠"
  }
]
