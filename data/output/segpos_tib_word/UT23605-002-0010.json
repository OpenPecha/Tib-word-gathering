[
  {
    "source": "༼༡༠༣༽༄༅།།",
    "target": "༼ ༡༠༣ ༽ ༄༅ ། །"
  },
  {
    "source": "ཚོགས་མཆོད་ཀྱི་རིམ་པ་ཡིད་བཞིན་རྒྱ་མཚོ་བཞུགས་སོ།།",
    "target": "ཚོགས་མཆོད་ ཀྱི་ རིམ་པ་ ཡིད་ བཞིན་ རྒྱ་མཚོ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༡༠༤༽༄༅།།",
    "target": "༼ ༡༠༤ ༽ ༄༅ ། །"
  },
  {
    "source": "ཚོགས་གཉིས་རྒྱ་མཚོའི་གླིང་ལས་རབ་འཁྲུངས་ཤིང་།།",
    "target": "ཚོགས་ གཉིས་ རྒྱ་མཚོ འི་ གླིང་ ལས་ རབ་ འཁྲུངས་ ཤིང་ ། །"
  },
  {
    "source": "སྐུ་གསུམ་ཡིད་བཞིན་རིན་ཆེན་དཔལ་འབར་བ།།",
    "target": "སྐུ་ གསུམ་ ཡིད་ བཞིན་ རིན་ཆེན་ དཔལ་འབར་བ ། །"
  },
  {
    "source": "རྣམ་བཞིའི་ཕྲིན་ལས་རང་བཞིན་ལྷུན་གྱིས་གྲུབ།།",
    "target": "རྣམ་ བཞི འི་ ཕྲིན་ལས་ རང་བཞིན་ ལྷུན་ གྱིས་ གྲུབ ། །"
  },
  {
    "source": "རིགས་ལྔ་བདེ་བར་གཤེགས་ལ་ཕྱག་འཚལ་ལོ།།",
    "target": "རིགས་ ལྔ་ བདེ་བ ར་ གཤེགས་ ལ་ ཕྱག་ འཚལ་ ལོ ། །"
  },
  {
    "source": "གང་འདིར་རྒྱུད་དོན་ཉི་མའི་སྙིང་པོ་ལས།།",
    "target": "གང་ འདི ར་ རྒྱུད་ དོན་ ཉི་མ འི་ སྙིང་པོ་ ལས ། །"
  },
  {
    "source": "ཚོགས་ཀྱི་དགའ་བ་བླ་ན་མེད་གསུངས་པ།།",
    "target": "ཚོགས་ ཀྱི་ དགའ་བ་ བླ་ ན་ མེད་ གསུངས་པ ། །"
  },
  {
    "source": "དེ་ཡི་ལག་ལེན་ཆོ་གའི་རིམ་པ་ནི།།",
    "target": "དེ་ ཡི་ ལག་ལེན་ ཆོ་ག འི་ རིམ་པ་ ནི ། །"
  },
  {
    "source": "མདོར་བསྡུས་ཙམ་ཞིག་བདག་གིས་བསྟན་པར་བྱ།།",
    "target": "མདོ ར་ བསྡུས་ ཙམ་ ཞིག་ བདག་ གིས་ བསྟན་པ ར་ བྱ ། །"
  },
  {
    "source": "དེ་ཡང་དབང་དང་གདམས་པ་ལ་སོགས་པའི་ཚེ་ཚོགས་ཀྱི་མཆོད་པ་ཇི་ལྟར་བྱ་བའི་རིམ་པ་ལ་གསུམ་སྟེ།",
    "target": "དེ་ ཡང་ དབང་ དང་ གདམས་པ་ ལ་ སོགས་པ འི་ ཚེ་ ཚོགས་ ཀྱི་ མཆོད་པ་ ཇི་ ལྟ ར་ བྱ་བ འི་ རིམ་པ་ ལ་ གསུམ་ སྟེ །"
  },
  {
    "source": "ཚོགས་མཆོད་བཤམས་པ་དང་།",
    "target": "ཚོགས་མཆོད་ བཤམས་པ་ དང་ །"
  },
  {
    "source": "ཆོ་གའི་རིམ་པ།",
    "target": "ཆོ་ག འི་ རིམ་པ །"
  },
  {
    "source": "ཕན་ཡོན་བསྟན་པའོ།།",
    "target": "ཕན་ཡོན་ བསྟན་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གནས་དེར་བྲིས་སྐུ་ལ་སོགས་པ་དམིགས་པའི་རྟེན་ཡོད་དམ།",
    "target": "གནས་ དེ ར་ བྲིས་སྐུ་ ལ་ སོགས་པ་ དམིགས་པ འི་ རྟེན་ ཡོད་ དམ །"
  },
  {
    "source": "མེད་ཀྱང་རུང་སྟེ།",
    "target": "མེད་ ཀྱང་ རུང་ སྟེ །"
  },
  {
    "source": "རང་ཉིད་ལྷར་གསལ་བའི་ཕྱིར་རོ།།",
    "target": "རང་ ཉིད་ ལྷ ར་ གསལ་བ འི་ ཕྱི ར་ རོ ། །"
  },
  {
    "source": "ཡོད་པ་ལྟར་ན་དེའི་མདུན་དུ་བཤམས་ནས།",
    "target": "ཡོད་པ་ ལྟ ར་ ན་ དེ འི་ མདུན་ དུ་ བཤམས་ ནས །"
  },
  {
    "source": "དམ་ཚིག་པ་བསྐྱེད་པ་དང་།",
    "target": "དམ་ཚིག་ པ་ བསྐྱེད་པ་ དང་ །"
  },
  {
    "source": "ཡེ་ཤེས་པ་གཞུག་པ་དང་།",
    "target": "ཡེ་ཤེས་པ་ གཞུག་པ་ དང་ །"
  },
  {
    "source": "དེ་ལ་མཆོད་པ་ལ་སོགས་པ་བྱ་ཞིང་།",
    "target": "དེ་ ལ་ མཆོད་པ་ ལ་ སོགས་པ་ བྱ་ ཞིང་ །"
  },
  {
    "source": "མེད་ན་རང་གི་མདུན་ནམ་གཡས་ཕྱོགས་སུ།།",
    "target": "མེད་ ན་ རང་ གི་ མདུན་ ནམ་ གཡས་ཕྱོགས་ སུ ། །"
  },
  {
    "source": "ཕྱིའི་མཆོད་པ་ལྔ་དང་།",
    "target": "ཕྱི འི་ མཆོད་པ་ ལྔ་ དང་ །"
  },
  {
    "source": "ནང་གི་མཆོད་པ་སྨན་རཀ་དང་བདུད་རྩིས་བཀང་བའི་ཀ་པཱ་ལ་དང་།",
    "target": "ནང་ གི་ མཆོད་པ་ སྨན་ རཀ་ དང་ བདུད་རྩི ས་ བཀང་བ འི་ ཀ་པཱ་ལ་ དང་ །"
  },
  {
    "source": "བཟའ་བ་དང་བཏུང་བའི་བྱེ་བྲག་ཤ་ཆང་ལ་སོགས་པ་བཤམས་ལ།",
    "target": "བཟའ་བ་ དང་ བཏུང་བ འི་ བྱེ་བྲག་ ཤ་ཆང་ ལ་ སོགས་པ་ བཤམས་ ལ །"
  },
  {
    "source": "སུམྦྷ་ནིས་བསང་།",
    "target": "སུམྦྷ་ ནི ས་ བསང་ །"
  },
  {
    "source": "སྭ་བྷཱ་བས་སྦྱངས་ཏེ།",
    "target": "སྭ་ བྷཱ་བ ས་ སྦྱངས་ ཏེ །"
  },
  {
    "source": "སྟོང་པའི་ངང་ལས་ཨོཾ་ཨཱཿཧཱུྃ་གིས་བདུད་རྩིར་བྱིན་གྱིས་བརླབས་པ་ཙམ་སྔོན་དུ་སྐད་ཅིག་གིས་བྱའོ།།",
    "target": "སྟོང་པ འི་ ངང་ ལས་ ཨོཾ་ ཨཱཿ ཧཱུྃ་ གིས་ བདུད་ རྩི ར་ བྱིན་ གྱིས་ བརླབས་པ་ ཙམ་ སྔོན་ དུ་ སྐད་ ཅིག་ གིས་ བྱ འོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "སྦྱོར་དངོས་རྗེས་གསུམ་ལས།",
    "target": "སྦྱོར་ དངོས་ རྗེས་ གསུམ་ ལས །"
  },
  {
    "source": "དང་པོ་སྦྱོར་བ་ནི་ཐམས་ཅད་ཚོགས་ཏེ་གྲལ་ལ་འཁོད་པ་ལ་ལས་ཀྱི་སློབ་མས་ཕྱག་འཚལ་ཏེ།",
    "target": "དང་པོ་ སྦྱོར་བ་ ནི་ ཐམས་ཅད་ ཚོགས་ ཏེ་ གྲལ་ ལ་ འཁོད་པ་ ལ་ ལས་ ཀྱི་ སློབ་མ ས་ ཕྱག་ འཚལ་ ཏེ །"
  },
  {
    "source": "ཧོ།",
    "target": "ཧོ །"
  },
  {
    "source": "རྣལ་འབྱོར་གྱི་དབང་ཕྱུག་བླ་མ་རྡོ་རྗེ་འཛིན་པ་ཆེན་པོ་དཔའ་བོ་དང་རྣལ་འབྱོར་མའི་ཚོགས་དང་བཅས་པ་དགོངས་སུ་གསོལ་ལོ།།",
    "target": "རྣལ་འབྱོར་ གྱི་ དབང་ཕྱུག་ བླ་མ་ རྡོ་རྗེ་ འཛིན་པ་ ཆེན་པོ་ དཔའ་བོ་ དང་ རྣལ་འབྱོར་མ འི་ ཚོགས་ དང་ བཅས་པ་ དགོངས་ སུ་ གསོལ་ ལོ ། །"
  },
  {
    "source": "སྦྱིན་པའི་བདག་པོའི་གཙོ་བྱས་སེམས་ཅན་ཐམས་ཅད་ཀྱི་དོན་དུ།",
    "target": "སྦྱིན་པ འི་ བདག་པོ འི་ གཙོ་ བྱས་ སེམས་ཅན་ ཐམས་ཅད་ ཀྱི་ དོན་ དུ །"
  },
  {
    "source": "ཆོས་ཐམས་ཅད་ཡེ་ནས་སངས་རྒྱས་པའི་རང་བཞིན་ལྷུན་གྱིས་གྲུབ་པའི་དཀྱིལ་འཁོར་དུ་ཏིང་ངེ་འཛིན་ཟབ་མོས་གསལ་བཏབ་སྟེ།",
    "target": "ཆོས་ ཐམས་ཅད་ ཡེ་ ནས་ སངས་རྒྱས་པ འི་ རང་བཞིན་ ལྷུན་ གྱིས་ གྲུབ་པ འི་ དཀྱིལ་འཁོར་ དུ་ ཏིང་ངེ་འཛིན་ ཟབ་མོ ས་ གསལ་ བཏབ་ སྟེ །"
  },
  {
    "source": "བསམ་གྱིས་མི་ཁྱབ་པའི་རྣལ་འབྱོར་ལ་གནས་པར་ཞུ་འཚལ།།",
    "target": "བསམ་ གྱིས་ མི་ ཁྱབ་པ འི་ རྣལ་འབྱོར་ ལ་ གནས་པ ར་ ཞུ་ འཚལ ། །"
  },
  {
    "source": "ཞེས་བརྗོད་ནས་མེ་ཏོག་གཏོར་རོ།།",
    "target": "ཞེས་ བརྗོད་ ནས་ མེ་ཏོག་ གཏོར་ རོ ། །"
  },
  {
    "source": "དེ་ནས་བགེགས་གཏོར་བྱིན་ནས།",
    "target": "དེ་ ནས་ བགེགས་ གཏོར་ བྱིན་ ནས །"
  },
  {
    "source": "སྐད་ཅིག་གིས་རྡོ་རྗེ་སེམས་དཔའ་བསྒོམས་ལ་ཡི་གེ་བརྒྱ་པ་བཟླའོ།།",
    "target": "སྐད་ ཅིག་ གིས་ རྡོ་རྗེ་སེམས་དཔའ་ བསྒོམས་ ལ་ ཡི་གེ་ བརྒྱ་པ་ བཟླ འོ ། །"
  },
  {
    "source": "གཉིས་པ་དངོས་གཞི་ལ་ལྔ་སྟེ།",
    "target": "གཉིས་པ་ དངོས་གཞི་ ལ་ ལྔ་ སྟེ །"
  },
  {
    "source": "བདག་༼༡༠༥༽བསྐྱེད་པ།",
    "target": "བདག་ ༼ ༡༠༥ ༽ བསྐྱེད་པ །"
  },
  {
    "source": "མཆོད་པ་འབུལ་བ།",
    "target": "མཆོད་པ་ འབུལ་བ །"
  },
  {
    "source": "བསྟོད་པ་བྱ་བ།",
    "target": "བསྟོད་པ་ བྱ་བ །"
  },
  {
    "source": "ཉམས་ཆགས་བསྐང་བ།",
    "target": "ཉམས་ ཆགས་ བསྐང་བ །"
  },
  {
    "source": "ཚོགས་ལ་རོལ་པའོ།།",
    "target": "ཚོགས་ ལ་ རོལ་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བླ་མ་དང་དཀོན་མཆོག་ལ་སྐྱབས་སུ་འགྲོ་བར་བྱས་རྗེས།",
    "target": "བླ་མ་ དང་ དཀོན་མཆོག་ ལ་ སྐྱབས་ སུ་ འགྲོ་བ ར་ བྱས་ རྗེས །"
  },
  {
    "source": "བདག་དང་མཐའ་ཡས་སེམས་ཅན་རྣམས།།",
    "target": "བདག་ དང་ མཐའ་ཡས་ སེམས་ཅན་ རྣམས ། །"
  },
  {
    "source": "ཡེ་ནས་སངས་རྒྱས་ཡིན་པ་ལ།།",
    "target": "ཡེ་ན ས་ སངས་རྒྱས་ ཡིན་པ་ ལ ། །"
  },
  {
    "source": "རྟོག་པའི་དབང་གིས་འཁོར་བ་ལས།།",
    "target": "རྟོག་པ འི་ དབང་ གིས་ འཁོར་བ་ ལས ། །"
  },
  {
    "source": "བྱང་ཆུབ་མཆོག་ཏུ་སེམས་བསྐྱེད་དོ།།",
    "target": "བྱང་ཆུབ་ མཆོག་ ཏུ་ སེམས་ བསྐྱེད་ དོ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "ཆོས་ཉིད་ཡེ་ནས་སངས་རྒྱས་པ་ཡིན་ཡང་རྣམ་པར་རྟོག་པས་འཁྲུལ་པའི་སེམས་ཅན་ཐམས་ཅད་སངས་རྒྱས་ཀྱི་ས་ལ་འགོད་པར་བྱ་སྙམ་དུ་སེམས་བསྐྱེད་ལ།",
    "target": "ཆོས་ཉིད་ ཡེ་ ནས་ སངས་ རྒྱས་པ་ ཡིན་ ཡང་ རྣམ་པ ར་ རྟོག་པ ས་ འཁྲུལ་པ འི་ སེམས་ཅན་ ཐམས་ཅད་ སངས་རྒྱས་ ཀྱི་ ས་ ལ་ འགོད་པ ར་ བྱ་ སྙམ་ དུ་ སེམས་བསྐྱེད་ ལ །"
  },
  {
    "source": "བསམ་དུ་མེད་དེ་སེམས་ཉིད་ནམ་མཁའ་ཆེ།།",
    "target": "བསམ་ དུ་ མེད་ དེ་ སེམས་ཉིད་ ནམ་མཁའ་ ཆེ ། །"
  },
  {
    "source": "སེམས་ཉིད་ནམ་མཁའ་བསམ་པ་ཀུན་དང་བྲལ།།",
    "target": "སེམས་ཉིད་ ནམ་མཁའ་ བསམ་པ་ ཀུན་ དང་ བྲལ ། །"
  },
  {
    "source": "བསམ་དུ་མེད་པའི་སེམས་ཉིད་ནམ་མཁའ་ནི།།",
    "target": "བསམ་ དུ་ མེད་པ འི་ སེམས་ ཉིད་ ནམ་མཁའ་ ནི ། །"
  },
  {
    "source": "ནམ་མཁའ་མི་དམིགས་པ་ཡང་དམིགས་སུ་མེད།།",
    "target": "ནམ་མཁའ་ མི་ དམིགས་པ་ ཡང་ དམིགས་ སུ་ མེད ། །"
  },
  {
    "source": "ཨོཾ་དྷརྨཱ་དྷཱ་ཏུ་ཛྙཱ་ན་བཛྲ་སྭ་བྷཱ་བ་ཨཱཏྨ་ཀོ྅ཧཾ།",
    "target": "ཨོཾ་ དྷརྨཱ་ དྷཱ་ ཏུ་ ཛྙཱ་ ན་ བཛྲ་ སྭ་ བྷཱ་བ་ ཨཱཏྨ་ཀོ྅ཧཾ །"
  },
  {
    "source": "ཞེས་བརྗོད་པས་ཆོས་ཐམས་ཅད་རང་བཞིན་གྱི་རྫོགས་པ་ཆེན་པོ་སྤྲོས་པའི་མཐའ་ཐམས་ཅད་དང་བྲལ་བའི་སྟོང་པ་ཉིད་དུ་བསམ་མོ།།",
    "target": "ཞེས་ བརྗོད་པ ས་ ཆོས་ ཐམས་ཅད་ རང་བཞིན་ གྱི་ རྫོགས་པ་ ཆེན་པོ་ སྤྲོས་པ འི་ མཐའ་ ཐམས་ཅད་ དང་ བྲལ་བ འི་ སྟོང་པ་ ཉིད་ དུ་ བསམ་ མོ ། །"
  },
  {
    "source": "སྟོང་པའི་ངང་ལས་ཧཱུྃ་བཅུ་བརྗོད་པས་སྟེང་འོག་ཕྱོགས་མཚམས་ཐམས་ཅད་ཡེ་ཤེས་ཀྱི་མེ་རི་མེ་དཔུང་དུ་འབར་བའི་ཀློང་ནས་སྟེང་འོག་ཕྱོགས་མཚམས་ཐམས་ཅད་རྡོ་རྗེའི་རྭ་བ་དྲྭ་བ་གུར་བླ་རེ་མཚོན་ཆའི་འཁོར་ལོ་དང་བཅས་པའི་དབུས་སུ།",
    "target": "སྟོང་པ འི་ ངང་ ལས་ ཧཱུྃ་ བཅུ་ བརྗོད་པ ས་ སྟེང་ འོག་ཕྱོགས་ མཚམས་ ཐམས་ཅད་ ཡེ་ཤེས་ ཀྱི་ མེ་རི་ མེ་ དཔུང་ དུ་ འབར་བ འི་ ཀློང་ ནས་ སྟེང་ འོག་ཕྱོགས་ མཚམས་ ཐམས་ཅད་ རྡོ་རྗེ འི་ རྭ་བ་ དྲྭ་བ་ གུ ར་ བླ་རེ་ མཚོན་ཆ འི་ འཁོར་ལོ་ དང་ བཅས་པ འི་ དབུས་ སུ །"
  },
  {
    "source": "རང་ཉིད་དཔལ་ཆེན་པོར་ཝལ་གྱིས་བསྐྱེད་ལ་བགེགས་ལ་བཀའ་བསྒོ་བ་ནི།",
    "target": "རང་ ཉིད་ དཔལ་ ཆེན་པོ ར་ ཝལ་གྱིས་ བསྐྱེད་ ལ་ བགེགས་ ལ་ བཀའ་ བསྒོ་བ་ ནི །"
  },
  {
    "source": "ཨེ་མ་ང་ནི་རང་བྱུང་བ།།",
    "target": "ཨེ་མ་ ང་ ནི་ རང་ བྱུང་བ ། །"
  },
  {
    "source": "ཁྲོ་རྒྱལ་དཔལ་ཆེན་ཉིད་ཀྱི་སྐུ།།",
    "target": "ཁྲོ་རྒྱལ་ དཔལ་ ཆེན་ ཉིད་ ཀྱི་ སྐུ ། །"
  },
  {
    "source": "དངོས་གྲུབ་བར་ཆད་བྱེད་པའི་བགེགས།།",
    "target": "དངོས་གྲུབ་ བར་ཆད་ བྱེད་པ འི་ བགེགས ། །"
  },
  {
    "source": "འདི་རུ་མ་འདུག་གཞན་དུ་སོང་།།",
    "target": "འདི་ རུ་ མ་ འདུག་ གཞན་ དུ་ སོང་ ། །"
  },
  {
    "source": "ཅི་སྟེ་འགྲོ་བར་མི་བྱེད་ན།།",
    "target": "ཅི་ སྟེ་ འགྲོ་བ ར་ མི་ བྱེད་ ན ། །"
  },
  {
    "source": "མགོ་བོ་ཚལ་བ་བརྒྱར་འགས་ཤིང་།།",
    "target": "མགོ་བོ་ ཚལ་བ་ བརྒྱ ར་ འགས་ ཤིང་ ། །"
  },
  {
    "source": "ལུས་ནི་དུམ་བུ་སྟོང་དུ་གཏུབས།།",
    "target": "ལུས་ ནི་ དུམ་བུ་ སྟོང་ དུ་ གཏུབས ། །"
  },
  {
    "source": "ཨོཾ་རུ་ལུ་རུ་ལུ་ཧཱུྃ་བྷྱོ་ཧཱུྃ།",
    "target": "ཨོཾ་ རུ་ ལུ་ རུ་ ལུ་ ཧཱུྃ་ བྷྱོ་ ཧཱུྃ །"
  },
  {
    "source": "ཞེས་པས་རྒྱ་མཚོའི་མཐར་ཕྱིའི་བགེགས་བསྐྲད་པའི་རྗེས་ལ།",
    "target": "ཞེས་ པ ས་ རྒྱ་མཚོ འི་ མཐ ར་ ཕྱི འི་ བགེགས་ བསྐྲད་པ འི་ རྗེས་ ལ །"
  },
  {
    "source": "རྣམ་པར་རྟོག་པ་བགེགས་ཡིན་ཏེ།།",
    "target": "རྣམ་པ ར་ རྟོག་པ་ བགེགས་ ཡིན་ ཏེ ། །"
  },
  {
    "source": "བགེགས་ནི་རང་གི་སེམས་ལས་བྱུང་།།",
    "target": "བགེགས་ ནི་ རང་ གི་ སེམས་ ལས་ བྱུང་ ། །"
  },
  {
    "source": "ཡེ་ནས་སེམས་ཉིད་དག་ཅེ་ན།།",
    "target": "ཡེ་ ནས་ སེམས་ཉིད་ དག་ ཅེ་ ན ། །"
  },
  {
    "source": "བགེགས་ཞེས་བྱ་བ་གཞན་ན་མེད།།",
    "target": "བགེགས་ ཞེས་ བྱ་བ་ གཞན་ ན་ མེད ། །"
  },
  {
    "source": "བཛྲ་ཨཱཏྨ་ཀོ྅ཧཾ་",
    "target": "བཛྲ་ ཨཱཏྨ་ཀོ྅ཧཾ་"
  },
  {
    "source": "གིས་ནང་གི་བགེགས་དབྱིངས་སུ་དག་ནས།",
    "target": "གིས་ ནང་ གི་ བགེགས་ དབྱིངས་ སུ་ དག་ ནས །"
  },
  {
    "source": "༼༡༠༦༽ཧཱུྃ༑",
    "target": "༼ ༡༠༦ ༽ ཧཱུྃ ༑"
  },
  {
    "source": "སྟེང་འོག་ཕྱོགས་མཚམས་ཡེ་ཤེས་མེ་དཔུང་འབར།།",
    "target": "སྟེང་འོག་ ཕྱོགས་མཚམས་ ཡེ་ཤེས་ མེ་དཔུང་ འབར ། །"
  },
  {
    "source": "རྡོ་རྗེའི་རྭ་བ་དྲྭ་བ་གུར་དང་ནི།།",
    "target": "རྡོ་རྗེ འི་ རྭ་བ་ དྲྭ་བ་ གུར་ དང་ ནི ། །"
  },
  {
    "source": "བླ་བྲེ་མཚོན་ཆའི་འཁོར་ལོས་ནམ་མཁའ་ཁྱབ།།",
    "target": "བླ་བྲེ་ མཚོན་ ཆ འི་ འཁོར་ལོ ས་ ནམ་མཁའ་ ཁྱབ ། །"
  },
  {
    "source": "ཁྲོ་བོ་ཁྲོ་མོ་དཔལ་ཆེན་རྔམས་པའི་ཚོགས།།",
    "target": "ཁྲོ་བོ་ ཁྲོ་མོ་ དཔལ་ ཆེན་ རྔམས་པ འི་ ཚོགས ། །"
  },
  {
    "source": "སྤྲིན་ཕུང་འཁྲིགས་ཤིང་ཧཱུྃ་སྒྲ་དི་རི་རི།",
    "target": "སྤྲིན་ཕུང་ འཁྲིགས་ ཤིང་ ཧཱུྃ་ སྒྲ་ དི་རི་རི །"
  },
  {
    "source": "ཧཱུྃ་ཧཱུྃ་ཧཱུྃ།",
    "target": "ཧཱུྃ་ ཧཱུྃ་ ཧཱུྃ །"
  },
  {
    "source": "ཞེས་བརྗོད་ནས།",
    "target": "ཞེས་ བརྗོད་ ནས །"
  },
  {
    "source": "སྤྲོས་པ་ལ་དགའ་ན་ཏིང་ངེ་འཛིན་གསུམ་དང་ཞི་ཁྲོའི་དཀྱིལ་འཁོར་རྒྱས་པར་བསྒོམས་ལ།",
    "target": "སྤྲོས་པ་ ལ་ དགའ་ ན་ ཏིང་ངེ་འཛིན་ གསུམ་ དང་ ཞི་ ཁྲོ འི་ དཀྱིལ་འཁོར་ རྒྱས་པ ར་ བསྒོམས་ ལ །"
  },
  {
    "source": "མི་དགའ་ན་དཀྱིལ་འཁོར་གྱི་མངའ་བདག་བསྒོམ་པར་བྱའོ།།",
    "target": "མི་ དགའ་ ན་ དཀྱིལ་འཁོར་ གྱི་ མངའ་བདག་ བསྒོམ་པ ར་ བྱ འོ ། །"
  },
  {
    "source": "དེའང་སྟོང་པའི་ངང་ལས་པདྨ་དང་ཉི་ཟླའི་དབུས་སུ་རང་ཉིད་གཞིའི་ཀུན་ཏུ་བཟང་པོ་ཡབ་ཡུམ་མཐིང་ཀ་ཞལ་གཅིག་ཕྱག་གཉིས་མཉམ་པར་སྦྱོར་བས།",
    "target": "དེ འང་ སྟོང་པ འི་ ངང་ ལ ས་ པདྨ་ དང་ ཉི་ཟླ འི་ དབུས་ སུ་ རང་ ཉིད་ གཞི འི་ ཀུན་ ཏུ་ བཟང་པོ་ ཡབ་ཡུམ་ མཐིང་ ཀ་ ཞལ་ གཅིག་ ཕྱག་ གཉིས་ མཉམ་པ ར་ སྦྱོར་བ ས །"
  },
  {
    "source": "ཞབས་རྡོ་རྗེའི་སྐྱིལ་ཀྲུང་དང་ཕྱག་མཉམ་གཞག་ཏུ་མཛད་པའི་སྐུ་ལས་འོད་ཟེར་ཁ་དོག་ལྔའི་སྣང་བ་མཆེད་པས།",
    "target": "ཞབས་ རྡོ་རྗེ འི་ སྐྱིལ་ཀྲུང་ དང་ ཕྱག་ མཉམ་ གཞག་ ཏུ་ མཛད་པ འི་ སྐུ་ ལས་ འོད་ཟེར་ ཁ་དོག་ ལྔ འི་ སྣང་བ་ མཆེད་པ ས །"
  },
  {
    "source": "ནམ་མཁའི་དབྱིངས་ཁྱབ་པའི་ནང་ན།",
    "target": "ནམ་ མཁ འི་ དབྱིངས་ ཁྱབ་པ འི་ ནང་ ན །"
  },
  {
    "source": "བླ་མ་དང་ཡི་དམ་དཀྱིལ་འཁོར་གྱི་ལྷ་ཚོགས་བློས་འཁྱུད་ཚད་བསམས་ལ།",
    "target": "བླ་མ་ དང་ ཡི་དམ་ དཀྱིལ་འཁོར་ གྱི་ ལྷ་ཚོགས་ བློ ས་ འཁྱུད་ ཚད་ བསམས་ ལ །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "གདོད་ནས་སྙིང་པོ་བྱང་ཆུབ་དང་།།",
    "target": "གདོད་ ནས་ སྙིང་པོ་ བྱང་ཆུབ་ དང་ ། །"
  },
  {
    "source": "མི་དམིགས་ཐུགས་ཀྱི་དཀྱིལ་འཁོར་ལས།།",
    "target": "མི་ དམིགས་ ཐུགས་ ཀྱི་ དཀྱིལ་འཁོར་ ལས ། །"
  },
  {
    "source": "དཀྱིལ་འཁོར་ཐམས་ཅད་སྤྱན་དྲང་ངོ་།།",
    "target": "དཀྱིལ་འཁོར་ཐམས་ཅད་ སྤྱན་ དྲང་ ངོ་ ། །"
  },
  {
    "source": "བདག་དང་དབྱེར་མེད་བརྟན་པར་བཞུགས།།",
    "target": "བདག་ དང་ དབྱེར་ མེད་ བརྟན་པ ར་ བཞུགས ། །"
  },
  {
    "source": "ཛཿཧཱུྃ་བཾ་ཧོཿབཛྲ་ས་མ་ཡ་སྟཾ།",
    "target": "ཛཿ ཧཱུྃ་ བཾ་ ཧོཿ བཛྲ་ ས་ མ་ཡ་ སྟཾ །"
  },
  {
    "source": "ཞེས་བརྗོད་པ་ཙམ་གྱི་དབྱིངས་ནས།",
    "target": "ཞེས་ བརྗོད་པ་ ཙམ་ གྱི་ དབྱིངས་ ནས །"
  },
  {
    "source": "བླ་མ་ཡི་དམ་དཀྱིལ་འཁོར་གྱི་ལྷ་ཚོགས་ཐམས་ཅད་སྐད་ཅིག་གིས་བྱོན་ནས།",
    "target": "བླ་མ་ ཡི་དམ་ དཀྱིལ་འཁོར་ གྱི་ ལྷ་ཚོགས་ ཐམས་ཅད་ སྐད་ ཅིག་ གིས་ བྱོན་ ནས །"
  },
  {
    "source": "བདག་དང་ནམ་མཁའི་དབྱིངས་སུ་བརྟན་པར་བཞུགས་པར་བསམས་ལ།",
    "target": "བདག་ དང་ ནམ་ མཁ འི་ དབྱིངས་ སུ་ བརྟན་པ ར་ བཞུགས་པ ར་ བསམས་ ལ །"
  },
  {
    "source": "ཨོཾ་ཨཱཿཧཱུྃ་སྭཱ་ཧཱ།",
    "target": "ཨོཾ་ ཨཱཿ ཧཱུྃ་ སྭཱ་ ཧཱ །"
  },
  {
    "source": "ཞེས་ཅི་འགྲུབ་ཏུ་བཟླས་ཤིང་།",
    "target": "ཞེས་ ཅི་ འགྲུབ་ ཏུ་ བཟླས་ ཤིང་ །"
  },
  {
    "source": "རྟེན་ཡོད་ནའང་གསལ་གདབ་པར་བྱའོ།།",
    "target": "རྟེན་ ཡོད་ ན འང་ གསལ་ གདབ་པ ར་ བྱ འོ ། །"
  },
  {
    "source": "གཉིས་པ་མཆོད་པ་འབུལ་བ་ལ་ལྔ་ལས།",
    "target": "གཉིས་པ་ མཆོད་པ་ འབུལ་བ་ ལ་ ལྔ་ ལས །"
  },
  {
    "source": "དང་པོ་ཕྱིའི་མཆོད་པ་ནི།",
    "target": "དང་པོ་ ཕྱི འི་ མཆོད་པ་ ནི །"
  },
  {
    "source": "ཨོཾ་རིན་ཆེན་མེ་ཏོག་སྤོས་དང་མར་མེ་དྲི།།",
    "target": "ཨོཾ་ རིན་ཆེན་མེ་ ཏོག་ སྤོས་ དང་ མར་མེ་ དྲི ། །"
  },
  {
    "source": "ཞལ་ཟས་རོལ་མོའི་སྤྲིན་ཕུང་རྒྱ་ཆེ་བས།།",
    "target": "ཞལ་ཟས་ རོལ་མོ འི་ སྤྲིན་ཕུང་ རྒྱ་ཆེ་བ ས ། །"
  },
  {
    "source": "ནམ་མཁའི་ཁམས་ཀུན་ཁྱབ་པར་བློས་སྤྲུལ་ཏེ།།",
    "target": "ནམ་ མཁ འི་ ཁམས་ ཀུན་ ཁྱབ་པ ར་ བློ ས་ སྤྲུལ་ ཏེ ། །"
  },
  {
    "source": "བླ་མ་ཡི་དམ་དཀྱིལ་འཁོར་ལྷ་ཚོགས་མཆོད།།",
    "target": "བླ་མ་ ཡི་དམ་ དཀྱིལ་འཁོར་ ལྷ་ཚོགས་ མཆོད ། །"
  },
  {
    "source": "ཨོཾ་བཛྲ་པུཥྤེ།",
    "target": "ཨོཾ་ བཛྲ་ པུཥྤེ །"
  },
  {
    "source": "དྷཱུ་པེ་ཨཱ་ལོ་ཀེ་གནྡྷེ་ནཻ་བི་དྱ་ཤབྡ་ཨཱཿཧཱུཾ།",
    "target": "དྷཱུ་ པེ་ ཨཱ་ལོ་ ཀེ་ གནྡྷེ་ ནཻ་ བི་དྱ་ ཤབྡ་ ཨཱཿ ཧཱུཾ །"
  },
  {
    "source": "ཞེས་ཕྱག་རྒྱ་དང་བཅས་ཏེ་བདག་དང་རྟེན་གྱི་ལྷ་གཉིས་ཀ་ལ་མཆོད་དོ།།",
    "target": "ཞེས་ ཕྱག་རྒྱ་ དང་ བཅས་ ཏེ་ བདག་ དང་ རྟེན་ གྱི་ ལྷ་ གཉིས་ ཀ་ ལ་ མཆོད་ དོ ། །"
  },
  {
    "source": "གཉིས་པ་ནང་གི་མཆོད་པ་ནི།",
    "target": "གཉིས་པ་ ནང་ གི་ མཆོད་པ་ ནི །"
  },
  {
    "source": "སྨན་རཀ་བདུད་རྩིས་བཀང་བའི་ཀ་པཱ་ལ་ནས་༼༡༠༧༽མཐེབ་སྲིན་གྱིས་འཐོར་ཞིང་།",
    "target": "སྨན་ རཀ་ བདུད་རྩི ས་ བཀང་བ འི་ ཀ་པཱ་ལ་ ནས་ ༼ ༡༠༧ ༽ མཐེབ་ སྲིན་ གྱིས་ འཐོར་ ཞིང་ །"
  },
  {
    "source": "རིགས་ལྔ་སྐུ་ལྔ་ཡེ་ཤེས་བསྒྲུབ་པའི་རྫས།།",
    "target": "རིགས་ ལྔ་ སྐུ་ ལྔ་ ཡེ་ཤེས་ བསྒྲུབ་པ འི་ རྫས ། །"
  },
  {
    "source": "ཛ་གད་སྨན་སྦྱར་རཀྟ་ཨ་མྲྀ་ཏ།།",
    "target": "ཛ་གད་ སྨན་ སྦྱར་ རཀྟ་ ཨ་མྲྀ་ཏ ། །"
  },
  {
    "source": "སྐུ་གསུང་ཐུགས་ལ་གུས་པས་མཆོད་པ་འབུལ།།",
    "target": "སྐུ་གསུང་ཐུགས་ ལ་ གུས་པ ས་ མཆོད་པ་ འབུལ ། །"
  },
  {
    "source": "མཆོག་དང་ཐུན་མོང་དངོས་གྲུབ་སྩལ་དུ་གསོལ།།",
    "target": "མཆོག་ དང་ ཐུན་མོང་དངོས་གྲུབ་ སྩལ་ དུ་ གསོལ ། །"
  },
  {
    "source": "ས་ཝ་པཉྩ་ཨ་མྲྀ་ཏ་ཧཱུཾ་ཧྲཱིཿཋ།",
    "target": "ས་ཝ་ པཉྩ་ ཨ་མྲྀ་ཏ་ ཧཱུཾ་ ཧྲཱིཿཋ །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "གསུམ་པ་གསང་བའི་མཆོད་པ་ནི།",
    "target": "གསུམ་པ་ གསང་བ འི་ མཆོད་པ་ ནི །"
  },
  {
    "source": "རྡོ་རྗེ་ཐལ་མོ་མཉམ་པར་སྦྱོར་བ་བསྐྱོད་ཅིང་ཡིད་ཀྱིས་ཕྱག་ཆུ་དང་སྦྱོར་བའི་བདེ་བ་ལ་དམིགས་ཏེ།",
    "target": "རྡོ་རྗེ་ཐལ་མོ་ མཉམ་པ ར་ སྦྱོར་བ་ བསྐྱོད་ ཅིང་ ཡིད་ ཀྱིས་ ཕྱག་ ཆུ་ དང་ སྦྱོར་བ འི་ བདེ་བ་ ལ་ དམིགས་ ཏེ །"
  },
  {
    "source": "ཨཱཿཐབས་དང་ཤེས་རབ་འདུ་འབྲལ་མེད་པའི་ངང་།།",
    "target": "ཨཱཿཐབས་ དང་ ཤེས་རབ་ འདུ་ འབྲལ་ མེད་པ འི་ ངང་ ། །"
  },
  {
    "source": "བདེ་ཆེན་ཡེ་ཤེས་ཡུམ་གྱི་བྷ་གའི་ཀློང་།།",
    "target": "བདེ་ཆེན་ ཡེ་ཤེས་ ཡུམ་ གྱི་ བྷ་ག འི་ ཀློང་ ། །"
  },
  {
    "source": "བྱང་ཆུབ་སྙིང་པོ་དགྱེས་མཉམ་མཆོད་པ་ཡིས།།",
    "target": "བྱང་ཆུབ་སྙིང་པོ་ དགྱེས་ མཉམ་ མཆོད་པ་ ཡིས ། །"
  },
  {
    "source": "རྒྱལ་བ་རྒྱ་མཚོའི་ཚོགས་རྣམས་མཉེས་གྱུར་ཅིག།",
    "target": "རྒྱལ་བ་ རྒྱ་མཚོ འི་ ཚོགས་ རྣམས་ མཉེས་ གྱུར་ ཅིག །"
  },
  {
    "source": "ཨ་ནུ་རཱ་ག་པཉྩ་ཧྲཱིཿཋ།",
    "target": "ཨ་ནུ་ རཱ་ག་ པཉྩ་ ཧྲཱིཿ ཋ །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "བཞི་པ་བླ་ན་མེད་པའི་མཆོད་པ་ནི།",
    "target": "བཞི་པ་ བླ་ ན་ མེད་པ འི་ མཆོད་པ་ ནི །"
  },
  {
    "source": "སེམས་ཉིད་ཀྱི་དོན་གསལ་བཏབ་པ།",
    "target": "སེམས་ཉིད་ ཀྱི་ དོན་ གསལ་ བཏབ་ པ །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "ཆོས་རྣམས་རྣམ་དག་སེམས་ཉིད་ངང་དུ་གཅིག།",
    "target": "ཆོས་ རྣམས་ རྣམ་དག་ སེམས་ཉིད་ ངང་ དུ་ གཅིག །"
  },
  {
    "source": "སེམས་ཀྱི་རང་བཞིན་ཡེ་ནས་རྫོགས་པ་ཆེ།།",
    "target": "སེམས་ ཀྱི་ རང་བཞིན་ ཡེ་ ནས་ རྫོགས་པ་ ཆེ ། །"
  },
  {
    "source": "མ་སྐྱེས་བརྗོད་འདས་ནམ་མཁའ་ཡངས་པའི་ངང་།།",
    "target": "མ་སྐྱེས་ བརྗོད་ འདས་ ནམ་མཁའ་ ཡངས་པ འི་ ངང་ ། །"
  },
  {
    "source": "མི་དམིགས་ཆོས་སྐུའི་དབྱིངས་སུ་ཨ་ལ་ལ།།",
    "target": "མི་ དམིགས་ ཆོས་སྐུ འི་ དབྱིངས་ སུ་ ཨ་ལ་ ལ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "ལྔ་པ་གཏོར་མའི་མཆོད་པ་ནི།",
    "target": "ལྔ་པ་ གཏོར་ མ འི་ མཆོད་པ་ ནི །"
  },
  {
    "source": "རཾ་ཡཾ་ཁཾ་གསུམ་གྱིས་མ་དག་པ་དང་འབག་བརྩོག་ཐམས་ཅད་བསྲེགས་སྦྱང་གཏོར་ནས་ཨོཾ་ཨཱཿཧཱུྃ་གསུམ་གྱིས་ཁ་དོག་དང་རོ་བཅུད་ཕུན་སུམ་ཚོགས་པ་ནམ་མཁའ་དང་མཉམ་པར་བསམས་ཏེ།",
    "target": "རཾ་ ཡཾ་ ཁཾ་ གསུམ་ གྱིས་ མ་ དག་པ་ དང་ འབག་ བརྩོག་ ཐམས་ཅད་ བསྲེགས་ སྦྱང་ གཏོར་ ནས་ ཨོཾ་ ཨཱཿ ཧཱུྃ་ གསུམ་ གྱིས་ ཁ་དོག་ དང་ རོ་བཅུད་ ཕུན་སུམ་ཚོགས་པ་ ནམ་མཁའ་ དང་ མཉམ་པ ར་ བསམས་ ཏེ །"
  },
  {
    "source": "འཇིག་རྟེན་ལས་འདས་པ་དང་འཇིག་རྟེན་པ་ཐམས་ཅད་ལ་སོ་སོའི་སྔགས་ཀྱིས་འབུལ་བའམ།",
    "target": "འཇིག་རྟེན་ ལས་ འདས་པ་ དང་ འཇིག་རྟེན་པ་ ཐམས་ཅད་ ལ་ སོ་སོ འི་ སྔགས་ ཀྱིས་ འབུལ་བ འམ །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "ཕྱོགས་བཅུ་དུས་བཞིའི་དཔལ་ལྡན་རྩ་བ་དང་བརྒྱུད་པར་བཅས་པའི་བླ་མ་དམ་པ་ཡི་དམ་དཀྱིལ་འཁོར་གྱི་ལྷ་ཚོགས།",
    "target": "ཕྱོགས་ བཅུ་ དུས་ བཞི འི་ དཔལ་ལྡན་ རྩ་བ་ དང་ བརྒྱུད་པ ར་ བཅས་པ འི་ བླ་མ་ དམ་པ་ ཡི་དམ་ དཀྱིལ་འཁོར་ གྱི་ ལྷ་ ཚོགས །"
  },
  {
    "source": "མཁའ་འགྲོ་སྡེ་ལྔ་དམ་ཅན་རྒྱ་མཚོའི་ཚོགས་དང་བཅས་པ་འཇིག་རྟེན་དང་འཇིག་རྟེན་ལས་འདས་པ་ཐམས་ཅད་ཀྱི་ཞལ་དུ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།",
    "target": "མཁའ་འགྲོ་ སྡེ་ ལྔ་ དམ་ཅན་ རྒྱ་མཚོ འི་ ཚོགས་ དང་ བཅས་པ་ འཇིག་རྟེན་ དང་ འཇིག་རྟེན་ ལས་ འདས་པ་ ཐམས་ཅད་ ཀྱི་ ཞལ་ དུ་ བ་ ལིཾ་ ཏ་ ཁ་ཁ་ ཁཱ་ཧི་ཁཱ་ཧི །"
  },
  {
    "source": "ནད་དང་གདོན་དང་བར་དུ་གཅོད་པ་ཐམས་ཅད་ཞི་ནས་མཆོག་དང་ཐུན་མོང་གི་དངོས་གྲུབ་རྒྱ་ཆེན་པོ་སྩལ་དུ་གསོལ།།",
    "target": "ནད་ དང་ གདོན་ དང་ བར་ དུ་ གཅོད་པ་ ཐམས་ཅད་ ཞི་ ནས་ མཆོག་ དང་ ཐུན་མོང་ གི་ དངོས་གྲུབ་ རྒྱ་ཆེན་པོ་ སྩལ་ དུ་ གསོལ ། །"
  },
  {
    "source": "ཅེས་བརྗོད་པར་བྱའོ།།",
    "target": "ཅེས་ བརྗོད་པ ར་ བྱ འོ ། །"
  },
  {
    "source": "གསུམ་པ་བསྟོད་པ་ནི།",
    "target": "གསུམ་པ་ བསྟོད་པ་ ནི །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "ཆོས་དབྱིངས་ངང་ལས་སྒྱུ་མའི་སྐུར་བཞེངས་པ།།",
    "target": "ཆོས་དབྱིངས་ ངང་ ལས་ སྒྱུ་མ འི་ སྐུར་ བཞེངས་པ ། །"
  },
  {
    "source": "དུས་༼༡༠༨༽གསུམ་བླ་མ་འགྲོ་མགོན་ཐུགས་རྗེའི་ལྷ།།",
    "target": "དུས་ ༼ ༡༠༨ ༽ གསུམ་ བླ་མ་ འགྲོ་མགོན་ ཐུགས་རྗེ འི་ ལྷ ། །"
  },
  {
    "source": "ཞི་ཁྲོ་རབ་འབྱམས་ཡེ་ཤེས་མཁའ་འགྲོ་དང་།།",
    "target": "ཞི་ ཁྲོ་ རབ་འབྱམས་ ཡེ་ཤེས་མཁའ་འགྲོ་ དང་ ། །"
  },
  {
    "source": "བཀའ་བཞིན་རྗེས་སུ་བསྒྲུབ་པའི་གྲོགས་མཛད་པ།།",
    "target": "བཀའ་ བཞིན་ རྗེས་ སུ་ བསྒྲུབ་པ འི་ གྲོགས་ མཛད་པ ། །"
  },
  {
    "source": "དམ་ཅན་རྒྱ་མཚོའི་ཚོགས་ལ་ཕྱག་འཚལ་བསྟོད།།",
    "target": "དམ་ཅན་ རྒྱ་མཚོ འི་ ཚོགས་ ལ་ ཕྱག་ འཚལ་ བསྟོད ། །"
  },
  {
    "source": "ཅེས་པ་ལ་སོགས་པ་བྱའོ།།",
    "target": "ཅེས་ པ་ ལ་ སོགས་པ་ བྱ འོ ། །"
  },
  {
    "source": "བཞི་པ་སྐོང་བཤགས་བྱ་བ་ནི།",
    "target": "བཞི་པ་ སྐོང་ བཤགས་ བྱ་བ་ ནི །"
  },
  {
    "source": "ཉམས་ཆགས་དྲན་པ་རྣམས་ལ་གནོད་འགྱོད་དང་བཅས་པས་ཐལ་མོ་སྦྱར་ཏེ།",
    "target": "ཉམས་ ཆགས་ དྲན་པ་ རྣམས་ ལ་ གནོད་ འགྱོད་ དང་ བཅས་པ ས་ ཐལ་མོ་ སྦྱར་ ཏེ །"
  },
  {
    "source": "བདག་ཅག་མ་རིག་འཁྲུལ་པའི་དབང་གྱུར་བས།།",
    "target": "བདག་ཅག་ མ་རིག་ འཁྲུལ་པ འི་ དབང་ གྱུར་བ ས ། །"
  },
  {
    "source": "སྐུ་གསུང་ཐུགས་དང་རྩ་བ་ཡན་ལག་གི།",
    "target": "སྐུ་གསུང་ཐུགས་ དང་ རྩ་བ་ ཡན་ལག་ གི །"
  },
  {
    "source": "དམ་ལས་འགལ་ཞིང་ཉམས་པར་གྱུར་ཏོ་འཚལ།།",
    "target": "དམ་ ལས་ འགལ་ ཞིང་ ཉམས་པ ར་ གྱུར་ ཏོ་ འཚལ ། །"
  },
  {
    "source": "རང་གནོད་འགྱོད་པའི་སེམས་ཀྱིས་མཐོལ་ལོ་བཤགས།།",
    "target": "རང་ གནོད་ འགྱོད་པ འི་ སེམས་ ཀྱིས་ མཐོལ་ ལོ་ བཤགས ། །"
  },
  {
    "source": "ཐོག་མེད་བག་ཆགས་འཁྲུལ་པའི་དབང་གྱུར་པས།།",
    "target": "ཐོག་མེད་ བག་ཆགས་ འཁྲུལ་པ འི་ དབང་ གྱུར་པ ས ། །"
  },
  {
    "source": "ཚོར་དང་མ་ཚོར་ཉམས་ཆགས་ཅི་མཆིས་པ།།",
    "target": "ཚོར་ དང་ མ་ ཚོར་ ཉམས་ ཆགས་ ཅི་ མཆིས་པ ། །"
  },
  {
    "source": "ཐུགས་རྗེ་ཆེན་པོའི་སྤྱན་སྔར་བཤགས་པར་བགྱི།།",
    "target": "ཐུགས་རྗེ་ཆེན་པོ འི་ སྤྱན་སྔ ར་ བཤགས་པ ར་ བགྱི ། །"
  },
  {
    "source": "ཚངས་པ་དོན་གྱི་དངོས་གྲུབ་སྩལ་དུ་གསོལ།།",
    "target": "ཚངས་པ་ དོན་ གྱི་ དངོས་གྲུབ་ སྩལ་ དུ་ གསོལ ། །"
  },
  {
    "source": "བསྙེན་སྒྲུབ་མ་ཚང་ཕུད་དང་གཙང་སྦྲ་ཉམས།།",
    "target": "བསྙེན་སྒྲུབ་ མ་ ཚང་ ཕུད་ དང་ གཙང་སྦྲ་ ཉམས ། །"
  },
  {
    "source": "དུས་སུ་མ་མཆོད་ལེ་ལོ་བསོག་འཇོག་བགྱིས།།",
    "target": "དུས་ སུ་ མ་ མཆོད་ ལེ་ལོ་ བསོག་ འཇོག་ བགྱིས ། །"
  },
  {
    "source": "ལྟ་བ་མ་རྟོགས་སྒོམ་པ་མ་གསལ་ཞིང་།།",
    "target": "ལྟ་བ་ མ་ རྟོགས་ སྒོམ་པ་ མ་ གསལ་ ཞིང་ ། །"
  },
  {
    "source": "སྤྱོད་པ་བག་མེད་བགྱིས་པ་མཐོལ་ལོ་བཤགས།།",
    "target": "སྤྱོད་པ་ བག་མེད་ བགྱིས་པ་ མཐོལ་ ལོ་ བཤགས ། །"
  },
  {
    "source": "བླ་མ་མཆེད་ལྕམ་རྡོ་རྗེ་སྤུན་ལ་སྨད།།",
    "target": "བླ་མ་ མཆེད་ལྕམ་ རྡོ་རྗེ་སྤུན་ ལ་ སྨད ། །"
  },
  {
    "source": "སྡིག་དང་ཉོན་མོངས་རང་གར་གྱུར་ཏོ་འཚལ།།",
    "target": "སྡིག་ དང་ ཉོན་མོངས་ རང་ གར་ གྱུར་ ཏོ་ འཚལ ། །"
  },
  {
    "source": "འཕྲལ་དང་ཡུན་གྱི་སྒྲིབ་པ་ཅི་མཆིས་པ།།",
    "target": "འཕྲལ་ དང་ ཡུན་ གྱི་ སྒྲིབ་པ་ ཅི་ མཆིས་པ ། །"
  },
  {
    "source": "རང་གནོད་འགྱོད་པའི་སེམས་ཀྱིས་མཐོལ་ལོ་བཤགས།།",
    "target": "རང་ གནོད་ འགྱོད་པ འི་ སེམས་ ཀྱིས་ མཐོལ་ ལོ་ བཤགས ། །"
  },
  {
    "source": "ཚངས་པ་དོན་གྱི་དངོས་གྲུབ་སྩལ་དུ་གསོལ།།",
    "target": "ཚངས་པ་ དོན་ གྱི་ དངོས་གྲུབ་ སྩལ་ དུ་ གསོལ ། །"
  },
  {
    "source": "ཧོ།།",
    "target": "ཧོ ། །"
  },
  {
    "source": "རང་བཞིན་ངང་ལས་ཉེས་པའི་སྐྱོན་མེད་པས།།",
    "target": "རང་བཞིན་ ངང་ ལས་ ཉེས་པ འི་ སྐྱོན་ མེད་པ ས ། །"
  },
  {
    "source": "བཤགས་དང་བཤགས་པར་བྱ་བ་ཅུང་ཟད་མེད།།",
    "target": "བཤགས་ དང་ བཤགས་པ ར་ བྱ་བ་ ཅུང་ཟད་ མེད ། །"
  },
  {
    "source": "ཀུན་རྫོབ་སྒྱུ་མ་ཙམ་དུ་བཤགས་ན་ཡང་།།",
    "target": "ཀུན་རྫོབ་ སྒྱུ་མ་ ཙམ་ དུ་ བཤགས་ ན་ ཡང་ ། །"
  },
  {
    "source": "གཉིས་མེད་སེམས་ཀྱི་ངང་དུ་དག་གྱུར་ཅིག།",
    "target": "གཉིས་ མེད་ སེམས་ ཀྱི་ ངང་ དུ་ དག་ གྱུར་ ཅིག །"
  },
  {
    "source": "གཉིས་སུ་བཟུང་བ་རང་བཞིན་ཉམས་པའི་རྒྱུ།།",
    "target": "གཉིས་ སུ་ བཟུང་བ་ རང་བཞིན་ ཉམས་པ འི་ རྒྱུ ། །"
  },
  {
    "source": "གཉིས་མེད་དབྱིངས་སུ་ཡེ་ནས་ལྷུན་གྲུབ་པས།།",
    "target": "གཉིས་ མེད་ དབྱིངས་ སུ་ ཡེ་ ནས་ ལྷུན་གྲུབ་ པས ། །"
  },
  {
    "source": "ཐམས་ཅད་མཁའ་མཉམ་རྫོགས་པ་ཆེན་པོའི་ངང་།།",
    "target": "ཐམས་ཅད་ མཁའ་མཉམ་ རྫོགས་པ་ ཆེན་པོ འི་ ངང་ ། །"
  },
  {
    "source": "མ་སྐྱེས་རྣམ་པར་དག་པའི་ཆོས་ཉིད་དོ།།",
    "target": "མ་ སྐྱེས་ རྣམ་པ ར་ དག་པ འི་ ཆོས་ཉིད་ དོ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "དེ་ལྟར་དག་ནས་སོར་ཆུད་དུས་སྡོམ་པ་གཟུང་བ་ནི།",
    "target": "དེ་ ལྟ ར་ དག་ ནས་ སོར་ ཆུད་ དུས་ སྡོམ་པ་ གཟུང་བ་ ནི །"
  },
  {
    "source": "ཐལ་མོ་སྦྱར་ཏེ།",
    "target": "ཐལ་མོ་ སྦྱར་ ཏེ །"
  },
  {
    "source": "བླ་མ་རྡོ་རྗེ་འཛིན་པ་དང་།།",
    "target": "བླ་མ་ རྡོ་རྗེ་ འཛིན་པ་ དང་ ། །"
  },
  {
    "source": "རིགས་ལྔ་བདེ་བར་གཤེགས་པ་ནི།།",
    "target": "རིགས་ ལྔ་ བདེ་བ ར་ གཤེགས་པ་ ནི ། །"
  },
  {
    "source": "ཐམས་ཅད་བདག་ལ་དགོངས་སུ་གསོལ།།",
    "target": "ཐམས་ཅད་ བདག་ ལ་ དགོངས་ སུ་ གསོལ ། །"
  },
  {
    "source": "དེང་ནས་༼༡༠༩༽བྱང་ཆུབ་སྙིང་པོའི་བར།།",
    "target": "དེང་ ནས་ ༼ ༡༠༩ ༽ བྱང་ཆུབ་སྙིང་པོ འི་ བར ། །"
  },
  {
    "source": "སངས་རྒྱས་ཆོས་དང་དགེ་འདུན་ཏེ།།",
    "target": "སངས་རྒྱས་ ཆོས་ དང་ དགེ་འདུན་ ཏེ ། །"
  },
  {
    "source": "བླ་ན་མེད་པའི་དཀོན་མཆོག་གསུམ།།",
    "target": "བླ་ ན་ མེད་པ འི་ དཀོན་མཆོག་ གསུམ ། །"
  },
  {
    "source": "བླ་མ་ལ་ཡང་སྐྱབས་སུ་མཆི།།",
    "target": "བླ་མ་ ལ་ ཡང་ སྐྱབས་ སུ་ མཆི ། །"
  },
  {
    "source": "སྡིག་པ་ཐམས་ཅད་སོ་སོར་བཤགས།།",
    "target": "སྡིག་པ་ ཐམས་ཅད་ སོ་སོ ར་ བཤགས ། །"
  },
  {
    "source": "དགེ་བ་ཀུན་ལ་རྗེས་ཡི་རང་།།",
    "target": "དགེ་བ་ ཀུན་ ལ་ རྗེས་ ཡི་ རང་ ། །"
  },
  {
    "source": "བྱང་ཆུབ་སེམས་ནི་བསྐྱེད་པར་བགྱི།།",
    "target": "བྱང་ཆུབ་སེམས་ ནི་ བསྐྱེད་པ ར་ བགྱི ། །"
  },
  {
    "source": "རིགས་ལྔའི་དམ་ཚིག་ལེགས་བཟུང་སྟེ།།",
    "target": "རིགས་ ལྔ འི་ དམ་ཚིག་ ལེགས་ བཟུང་ སྟེ ། །"
  },
  {
    "source": "རྡོ་རྗེ་དྲིལ་བུ་ལ་སོགས་པ།།",
    "target": "རྡོ་རྗེ་ དྲིལ་ བུ་ ལ་ སོགས་པ ། །"
  },
  {
    "source": "དམ་ཚིག་རྫས་རྣམས་གཟུང་བར་བགྱི།།",
    "target": "དམ་ཚིག་ རྫས་ རྣམས་ གཟུང་བ ར་ བགྱི ། །"
  },
  {
    "source": "བླ་ན་མེད་པའི་དཀོན་མཆོག་གསུམ།།",
    "target": "བླ་ ན་ མེད་པ འི་ དཀོན་མཆོག་ གསུམ ། །"
  },
  {
    "source": "ནམ་དུ་ཡང་ནི་མི་གཏོང་ཞིང་།།",
    "target": "ནམ་ དུ་ ཡང་ ནི་ མི་ གཏོང་ ཞིང་ ། །"
  },
  {
    "source": "རྡོ་རྗེ་སློབ་དཔོན་མི་སྤང་ངོ་།།",
    "target": "རྡོ་རྗེ་སློབ་དཔོན་ མི་ སྤང་ ངོ་ ། །"
  },
  {
    "source": "རྡོ་རྗེ་སྤུན་སྲིང་རྣམས་ལ་ཡང་།།",
    "target": "རྡོ་རྗེ་སྤུན་ སྲིང་ རྣམས་ ལ་ ཡང་ ། །"
  },
  {
    "source": "ནམ་ཡང་སྨད་པར་མི་བྱའོ།།",
    "target": "ནམ་ ཡང་ སྨད་པ ར་ མི་ བྱ འོ ། །"
  },
  {
    "source": "སེམས་ཅན་རྣམས་ལ་འཚེ་བ་སྤང་།།",
    "target": "སེམས་ཅན་ རྣམས་ ལ་ འཚེ་བ་ སྤང་ ། །"
  },
  {
    "source": "འཕགས་པ་རྣམས་ལ་སྨད་མི་བགྱི།།",
    "target": "འཕགས་པ་ རྣམས་ ལ་ སྨད་ མི་ བགྱི ། །"
  },
  {
    "source": "ཐེག་པ་དམན་ལ་མི་བརྙས་ཤིང་།།",
    "target": "ཐེག་པ་ དམན་ ལ་ མི་ བརྙས་ ཤིང་ ། །"
  },
  {
    "source": "སྔགས་འཆང་སྤང་བར་མི་བྱའོ།།",
    "target": "སྔགས་འཆང་ སྤང་བ ར་ མི་ བྱ འོ ། །"
  },
  {
    "source": "བསྙེན་སྒྲུབ་ལས་ཀྱི་མཐའ་གཟུང་ཞིང་།།",
    "target": "བསྙེན་སྒྲུབ་ ལས་ ཀྱི་ མཐའ་ གཟུང་ ཞིང་ ། །"
  },
  {
    "source": "དཀྱིལ་འཁོར་འཁོར་ལོ་བསྒོམ་པར་བགྱི།།",
    "target": "དཀྱིལ་འཁོར་ འཁོར་ལོ་ བསྒོམ་པ ར་ བགྱི ། །"
  },
  {
    "source": "དམ་ཚིག་སྡོམ་པ་ལ་གནས་ཤིང་།།",
    "target": "དམ་ཚིག་སྡོམ་པ་ ལ་ གནས་ ཤིང་ ། །"
  },
  {
    "source": "འཁྲུལ་པའི་བྱ་བ་མི་བགྱིད་དོ།།",
    "target": "འཁྲུལ་པ འི་ བྱ་བ་ མི་ བགྱིད་ དོ ། །"
  },
  {
    "source": "རང་གི་སེམས་ནི་ཡོངས་འདུལ་ཞིང་།།",
    "target": "རང་ གི་ སེམས་ ནི་ ཡོངས་ འདུལ་ ཞིང་ ། །"
  },
  {
    "source": "ཕྱོགས་མཐར་གཏུགས་པའི་སེམས་ཅན་གྱི།།",
    "target": "ཕྱོགས་ མཐ ར་ གཏུགས་པ འི་ སེམས་ཅན་ གྱི ། །"
  },
  {
    "source": "དོན་ནི་བླ་མེད་བདག་གིས་བསྒྲུབ།།",
    "target": "དོན་ ནི་ བླ་མེད་ བདག་ གིས་ བསྒྲུབ ། །"
  },
  {
    "source": "མ་གྲོལ་བ་རྣམས་དགྲོལ་བ་དང་།།",
    "target": "མ་ གྲོལ་བ་ རྣམས་ དགྲོལ་བ་ དང་ ། །"
  },
  {
    "source": "མ་བསྒྲལ་བ་རྣམས་བསྒྲལ་བར་བགྱི།།",
    "target": "མ་ བསྒྲལ་བ་ རྣམས་ བསྒྲལ་བ ར་ བགྱི ། །"
  },
  {
    "source": "དབུགས་མ་ཕྱུང་རྣམས་དབུགས་དབྱུང་ཞིང་།།",
    "target": "དབུགས་ མ་ ཕྱུང་ རྣམས་ དབུགས་ དབྱུང་ ཞིང་ ། །"
  },
  {
    "source": "སེམས་ཅན་མྱ་ངན་འདས་ལ་འགོད།།",
    "target": "སེམས་ཅན་ མྱ་ངན་ འདས་ ལ་ འགོད ། །"
  },
  {
    "source": "ཅེས་པ་ལན་གསུམ་བརྗོད་དོ།།",
    "target": "ཅེས་ པ་ ལན་ གསུམ་ བརྗོད་ དོ ། །"
  },
  {
    "source": "ལྔ་པ་ཚོགས་ལ་རོལ་པ་ནི།",
    "target": "ལྔ་པ་ ཚོགས་ ལ་ རོལ་པ་ ནི །"
  },
  {
    "source": "དེ་ནས་ཚོགས་ཀྱི་ཡོ་བྱད་སྡར་མ་བཤམས་ན་འདིར་བཤམས་ལ།",
    "target": "དེ་ ནས་ ཚོགས་ ཀྱི་ ཡོ་བྱད་ སྡར་མ་ བཤམས་ ན་ འདི ར་ བཤམས་ ལ །"
  },
  {
    "source": "ལས་ཀྱི་སློབ་མས་ཕྱག་འཚལ་ཏེ།",
    "target": "ལས་ ཀྱི་ སློབ་མ ས་ ཕྱག་ འཚལ་ ཏེ །"
  },
  {
    "source": "ཧོ་དགོངས་སུ་གསོལ།",
    "target": "ཧོ་ དགོངས་ སུ་ གསོལ །"
  },
  {
    "source": "སྣང་སྲིད་བདེ་བ་ཆེན་པོའི་དཀྱིལ་འཁོར་དུ།།",
    "target": "སྣང་སྲིད་ བདེ་བ་ ཆེན་པོ འི་ དཀྱིལ་འཁོར་ དུ ། །"
  },
  {
    "source": "འདོད་ཡོན་རྒྱན་གྱི་མཆོད་པ་རོལ་པའི་ཕྱིར།།",
    "target": "འདོད་ཡོན་ རྒྱན་ གྱི་ མཆོད་པ་ རོལ་པ འི་ ཕྱི ར ། །"
  },
  {
    "source": "ཚོགས་ཀྱི་ཡོ་བྱད་བྱིན་གྱིས་རློབ་པར་ཞུ་འཚལ།།",
    "target": "ཚོགས་ ཀྱི་ ཡོ་བྱད་ བྱིན་ གྱིས་ རློབ་པ ར་ ཞུ་ འཚལ ། །"
  },
  {
    "source": "ཞེས་བརྗོད་དོ།།",
    "target": "ཞེས་ བརྗོད་ དོ ། །"
  },
  {
    "source": "དེ་ནས་བླ་མས་ནང་མཆོད་ནས་བདུད་རྩི་བླངས་ལ་མཐེབ་སྲིན་གྱིས་འཐོར་ཞིང་།།",
    "target": "དེ་ ནས་ བླ་མ ས་ ནང་མཆོད་ ནས་ བདུད་རྩི་ བླངས་ ལ་ མཐེབ་ སྲིན་ གྱིས་ འཐོར་ ཞིང་ ། །"
  },
  {
    "source": "རཾ་ཡཾ་ཁཾ་གིས་མ་དག་བསྲེག་སྦྱངས་གཏོར་ནས།",
    "target": "རཾ་ ཡཾ་ ཁཾ་ གིས་ མ་ དག་ བསྲེག་ སྦྱངས་ གཏོར་ ནས །"
  },
  {
    "source": "ཨ་ལས་ཐོད་པ་དུམ་བུ་གཅིག་པ་ཕྱི་དཀར་ལ་ནང་དམར་བའི་དབུས་སུ།",
    "target": "ཨ་ལ ས་ ཐོད་པ་ དུམ་བུ་ གཅིག་པ་ ཕྱི་ དཀར་ ལ་ ནང་ དམར་བ འི་ དབུས་ སུ །"
  },
  {
    "source": "ཡོ་བྱད་རྣམ་པ་ཨོཾ་ཨཱཿཧཱུྃ་གིས་བདུད་རྩིར་བྱིན་གྱིས་བརླབས་པའི་ཁ་ཆོད་ཟླ་བ་དང་ཉི་མའི་༼༡༡༠༽དབུས་སུ་རྡོ་རྗེ་མཐིང་ཀ་རྩེ་ལྔ་པའི་ལྟེ་བར་ཡི་གེ་གསུམ་ལས་འོད་འཕྲོས་པས་ཕྱོགས་བཅུའི་སངས་རྒྱས་ཐམས་ཅད་ཀྱི་བདུད་རྩིའི་རྒྱུན་བབས་པས་ཁེངས་ནས།",
    "target": "ཡོ་བྱད་ རྣམ་པ་ ཨོཾ་ ཨཱཿ ཧཱུྃ་ གིས་ བདུད་ རྩི ར་ བྱིན་ གྱིས་ བརླབས་པ འི་ ཁ་ ཆོད་ ཟླ་བ་ དང་ ཉི་མ འི་ ༼ ༡༡༠ ༽ དབུས་ སུ་ རྡོ་རྗེ་ མཐིང་ ཀ་ རྩེ་ ལྔ་པ འི་ ལྟེ་བ ར་ ཡི་གེ་ གསུམ་ ལས་ འོད་ འཕྲོས་པ ས་ ཕྱོགས་ བཅུ འི་ སངས་རྒྱས་ ཐམས་ཅད་ ཀྱི་ བདུད་རྩི འི་ རྒྱུན་ བབས་པ ས་ ཁེངས་ ནས །"
  },
  {
    "source": "ནམ་མཁའི་དབྱིངས་ལྟར་བསམ་གྱིས་མི་ཁྱབ་པར་འཕེལ་བར་བསམ་ལ།",
    "target": "ནམ་ མཁ འི་ དབྱིངས་ ལྟ ར་ བསམ་ གྱིས་ མི་ ཁྱབ་པ ར་ འཕེལ་བ ར་ བསམ་ ལ །"
  },
  {
    "source": "ཚོགས་ཕུད་སྣོད་གཅིག་ཏུ་བཅད་དེ་དཀྱིལ་འཁོར་གྱི་མདུན་དུ་འབུལ་ཞིང་།",
    "target": "ཚོགས་ ཕུད་ སྣོད་ གཅིག་ ཏུ་ བཅད་ དེ་ དཀྱིལ་འཁོར་ གྱི་ མདུན་ དུ་ འབུལ་ ཞིང་ །"
  },
  {
    "source": "ཡང་བཅད་ནས་གཏོར་མར་ཕུལ་ལ།",
    "target": "ཡང་ བཅད་ ནས་ གཏོར་མ ར་ ཕུལ་ ལ །"
  },
  {
    "source": "ཕྱོགས་བཅུ་དུས་བཞིའི་རྩ་བ་དང་བརྒྱུད་པར་བཅས་པའི་བླ་མ་དམ་པ།",
    "target": "ཕྱོགས་ བཅུ་ དུས་ བཞི འི་ རྩ་བ་ དང་ བརྒྱུད་པ ར་ བཅས་པ འི་ བླ་མ་ དམ་པ །"
  },
  {
    "source": "རྒྱལ་བ་དགོངས་པས་བརྒྱུད་པ།",
    "target": "རྒྱལ་བ་ དགོངས་པ ས་ བརྒྱུད་པ །"
  },
  {
    "source": "རིག་འཛིན་བརྡ་ཡིས་བརྒྱུད་པ།",
    "target": "རིག་འཛིན་ བརྡ་ ཡིས་ བརྒྱུད་པ །"
  },
  {
    "source": "གང་ཟག་སྙན་ཁུང་བརྒྱུད་པ་ཐམས་ཅད་དང་།",
    "target": "གང་ཟག་ སྙན་ ཁུང་ བརྒྱུད་པ་ ཐམས་ཅད་ དང་ །"
  },
  {
    "source": "ཡི་དམ་དཀྱིལ་འཁོར་གྱི་ལྷ་ཚོགས།",
    "target": "ཡི་དམ་ དཀྱིལ་འཁོར་ གྱི་ ལྷ་ ཚོགས །"
  },
  {
    "source": "མཁའ་འགྲོ་སྡེ་ལྔ།",
    "target": "མཁའ་འགྲོ་ སྡེ་ ལྔ །"
  },
  {
    "source": "དམ་ཅན་རྒྱ་མཚོའི་ཚོགས་དང་བཅས་པ་འཁོར་བ་དང་མྱ་ངན་ལས་འདས་པའི་མགྲོན་ཐམས་ཅད་ཀྱི་ཞལ་དུ་ག་ཎ་ཙཀྲ་ཁཱ་ཧི།",
    "target": "དམ་ཅན་ རྒྱ་མཚོ འི་ ཚོགས་ དང་ བཅས་པ་ འཁོར་བ་ དང་ མྱ་ངན་ ལས་ འདས་པ འི་ མགྲོན་ ཐམས་ཅད་ ཀྱི་ ཞལ་ དུ་ ག་ ཎ་ ཙཀྲ་ ཁཱ་ ཧི །"
  },
  {
    "source": "ཞེས་པས་འབུལ་ལོ།།",
    "target": "ཞེས་ པ ས་ འབུལ་ ལོ ། །"
  },
  {
    "source": "རྒྱས་པར་འབུལ་ན་རྩ་བའི་བླ་ནས་རིམ་པ་ལྟར་བརྗོད་ཅིང་སོ་སོའི་མཚན་དང་སྔགས་བརྗོད་ནས་དབུལ་ལོ།།",
    "target": "རྒྱས་པ ར་ འབུལ་ ན་ རྩ་བ འི་ བླ་ ནས་ རིམ་པ་ ལྟ ར་ བརྗོད་ ཅིང་ སོ་སོ འི་ མཚན་ དང་ སྔགས་ བརྗོད་ ནས་ དབུལ་ ལོ ། །"
  },
  {
    "source": "དེ་ནས་ལས་ཀྱི་སློབ་མས་ཕྱག་འཚལ་བ་སྔོན་དུ་འགྲོ་བས།",
    "target": "དེ་ ནས་ ལས་ ཀྱི་ སློབ་མ ས་ ཕྱག་ འཚལ་བ་ སྔོན་ དུ་ འགྲོ་བ ས །"
  },
  {
    "source": "རྣམ་ལྔ་འདོད་ཡོན་བསྐོར་བའི་ཕྱག་རྒྱ་བྱ་ཞིང་།",
    "target": "རྣམ་ ལྔ་ འདོད་ཡོན་ བསྐོར་བ འི་ ཕྱག་རྒྱ་ བྱ་ ཞིང་ །"
  },
  {
    "source": "བླ་མ་ལ།",
    "target": "བླ་མ་ ལ །"
  },
  {
    "source": "དཔའ་བོ་ཆེན་པོ་དགོངས་སུ་གསོལ།།",
    "target": "དཔའ་བོ་ ཆེན་པོ་ དགོངས་ སུ་ གསོལ ། །"
  },
  {
    "source": "ཞེས་པ་སྔོན་དུ་བཏང་ཞིང་གཞན་ལ་དེ་མི་བརྗོད་པར།",
    "target": "ཞེས་ པ་ སྔོན་ དུ་ བཏང་ ཞིང་ གཞན་ ལ་ དེ་ མི་ བརྗོད་པ ར །"
  },
  {
    "source": "འདི་ནི་ཆོས་རྣམས་བཟང་པོར་ལྟོས།།",
    "target": "འདི་ ནི་ ཆོས་ རྣམས་ བཟང་པོ ར་ ལྟོས ། །"
  },
  {
    "source": "འདུས་པ་རྣམས་ལ་ཐེ་ཚོམ་མེད།།",
    "target": "འདུས་པ་ རྣམས་ ལ་ ཐེ་ཚོམ་ མེད ། །"
  },
  {
    "source": "བྲམ་ཟེ་ཁྱི་དང་གདོལ་པ་ཕག",
    "target": "བྲམ་ཟེ་ ཁྱི་ དང་ གདོལ་པ་ ཕག"
  },
  {
    "source": "།",
    "target": "།"
  },
  {
    "source": "རང་བཞིན་གཅིག་ཏུ་དགོངས་ཏེ་རོལ།།",
    "target": "རང་བཞིན་ གཅིག་ ཏུ་ དགོངས་ ཏེ་ རོལ ། །"
  },
  {
    "source": "ཞེས་པའི་ལན་དུ།",
    "target": "ཞེས་ པ འི་ ལན་ དུ །"
  },
  {
    "source": "ལེན་པ་པོས་ཀྱང་ཕྱག་རྒྱ་དེ་ཉིད་ཀྱིས།།",
    "target": "ལེན་པ་པོ ས་ ཀྱང་ ཕྱག་རྒྱ་ དེ་ ཉིད་ ཀྱིས ། །"
  },
  {
    "source": "བདེ་བར་གཤེགས་པ་ཆོས་ཀྱི་སྐུ།།",
    "target": "བདེ་བ ར་ གཤེགས་པ་ ཆོས་ ཀྱི་ སྐུ ། །"
  },
  {
    "source": "འདོད་ཆགས་ལ་སོགས་དྲི་མ་སྤང་།།",
    "target": "འདོད་ཆགས་ ལ་ སོགས་ དྲི་མ་ སྤང་ ། །"
  },
  {
    "source": "གཟུང་འཛིན་རྣམ་པར་བྲལ་བ་ཡི།།",
    "target": "གཟུང་འཛིན་ རྣམ་པ ར་ བྲལ་བ་ ཡི ། །"
  },
  {
    "source": "དེ་བཞིན་ཉིད་ལ་བདག་ཕྱག་འཚལ།།",
    "target": "དེ་བཞིན་ཉིད་ ལ་ བདག་ ཕྱག་ འཚལ ། །"
  },
  {
    "source": "ཨ་ལ་ལ་ཧོ།།",
    "target": "ཨ་ལ་ལ་ ཧོ ། །"
  },
  {
    "source": "ཞེས་དམ་བླངས་ཏེ།",
    "target": "ཞེས་ དམ་ བླངས་ ཏེ །"
  },
  {
    "source": "ལག་སོར་གཡས་དཔའ་བོ་ལྔ།",
    "target": "ལག་ སོ ར་ གཡས་ དཔའ་བོ་ ལྔ །"
  },
  {
    "source": "གཡོན་དཔའ་མོ་ལྔར་བསམས་ལ།",
    "target": "གཡོན་ དཔའ་མོ་ ལྔ ར་ བསམས་ ལ །"
  },
  {
    "source": "ཕུད་ཀྱིས་བླ་མ་ཡི་དམ་མཆོད་ནས།",
    "target": "ཕུད་ ཀྱིས་ བླ་མ་ ཡི་དམ་ མཆོད་ ནས །"
  },
  {
    "source": "ལུས་ཀྱི་ནང་ཐམས་ཅད་ཞི་ཁྲོའི་དཀྱིལ་འཁོར་རྒྱས་པའམ།",
    "target": "ལུས་ ཀྱི་ ནང་ ཐམས་ཅད་ ཞི་ ཁྲོ འི་ དཀྱིལ་འཁོར་ རྒྱས་པ འམ །"
  },
  {
    "source": "སྤྱི་བོར་བླ་མ།",
    "target": "སྤྱི་བོ ར་ བླ་མ །"
  },
  {
    "source": "མགྲིན་པར་ཡི་དམ།",
    "target": "མགྲིན་པ ར་ ཡི་ དམ །"
  },
  {
    "source": "སྙིང་གར་མཁའ་འགྲོ་བསམ་གྱིས་མི་ཁྱབ་པ་བསམས་པ་ལ་མཆོད་པའི་ཚུལ་གྱིས་ཟས་ལ་ཚིམ་པར་རོལ་ལོ།།",
    "target": "སྙིང་ག ར་ མཁའ་འགྲོ་ བསམ་ གྱིས་ མི་ ཁྱབ་པ་ བསམས་པ་ ལ་ མཆོད་པ འི་ ཚུལ་ གྱིས་ ཟས་ ལ་ ཚིམ་པ ར་ རོལ་ ལོ ། །"
  },
  {
    "source": "དེའི་དུས་སུ་ཟས་ལ་སྨོད་པ་༼༡༡༡༽དང་།",
    "target": "དེ འི་ དུས་ སུ་ ཟས་ ལ་ སྨོད་པ་ ༼ ༡༡༡ ༽ དང་ །"
  },
  {
    "source": "ཤགས་དང་།",
    "target": "ཤགས་ དང་ །"
  },
  {
    "source": "ཀུ་ཅོ་དང་།",
    "target": "ཀུ་ཅོ་ དང་ །"
  },
  {
    "source": "རྩོད་པ་ལ་སོགས་པ་ཆོས་དང་མི་མཐུན་པའི་རྣམ་པ་ཐམས་ཅད་སྤངས་ལ།",
    "target": "རྩོད་པ་ ལ་ སོགས་པ་ ཆོས་ དང་ མི་ མཐུན་པ འི་ རྣམ་པ་ ཐམས་ཅད་ སྤངས་ ལ །"
  },
  {
    "source": "ཕྱི་སྣང་བ་ཐམས་ཅད་དག་པའི་ཞིང་།",
    "target": "ཕྱི་ སྣང་བ་ ཐམས་ཅད་ དག་པ འི་ ཞིང་ །"
  },
  {
    "source": "ནང་སེམས་ཅན་ཐམས་ཅད་ཡེ་ཤེས་ཀྱི་ལྷ།",
    "target": "ནང་ སེམས་ཅན་ ཐམས་ཅད་ ཡེ་ཤེས་ ཀྱི་ ལྷ །"
  },
  {
    "source": "རང་ལུས་དཀྱིལ་འཁོར་གྱི་ངོ་བོར་ཤེས་པས་འདོད་ཡོན་ལ་ལོངས་སྤྱོད་དོ།།",
    "target": "རང་ ལུས་ དཀྱིལ་འཁོར་ གྱི་ ངོ་བོ ར་ ཤེས་པ ས་ འདོད་ཡོན་ ལ་ ལོངས་སྤྱོད་ དོ ། །"
  },
  {
    "source": "དོན་གསུམ་པ་རྗེས་ནི།",
    "target": "དོན་ གསུམ་པ་ རྗེས་ ནི །"
  },
  {
    "source": "ལོ་རྒྱུས་ཀྱིས་བརྡ་སྦྱར་བའི་འོག་ཏུ་ལས་ཀྱི་སློབ་མས་ཕྱག་འཚལ་ཏེ།",
    "target": "ལོ་རྒྱུས་ ཀྱིས་ བརྡ་ སྦྱར་བ འི་ འོག་ ཏུ་ ལས་ ཀྱི་ སློབ་མ ས་ ཕྱག་ འཚལ་ ཏེ །"
  },
  {
    "source": "ཧོ་དགོངས་སུ་གསོལ།",
    "target": "ཧོ་ དགོངས་ སུ་ གསོལ །"
  },
  {
    "source": "མདའ་དབང་རྫོགས་པའི་དཀྱིལ་འཁོར་དུ་ཀུན་ཏུ་བཟང་པོའི་ཚོགས་མཆོད་རྒྱ་མཚོས་ཉེ་བར་མཆོད་ཟིན་པ་ལས།",
    "target": "མདའ་ དབང་ རྫོགས་པ འི་ དཀྱིལ་འཁོར་ དུ་ ཀུན་ ཏུ་ བཟང་པོ འི་ ཚོགས་མཆོད་ རྒྱ་མཚོ ས་ ཉེ་བ ར་ མཆོད་ ཟིན་པ་ ལས །"
  },
  {
    "source": "སླར་ཡང་དགོངས་སྤྱོད་རྒྱ་མཚོས་རྡོ་རྗེའི་གླུ་དང་།",
    "target": "སླ ར་ ཡང་ དགོངས་ སྤྱོད་ རྒྱ་ མཚོ ས་ རྡོ་རྗེ འི་ གླུ་ དང་ །"
  },
  {
    "source": "ལྷག་མའི་གཏོར་མ་བསྔོ་བ།",
    "target": "ལྷག་མ འི་ གཏོར་ མ་ བསྔོ་བ །"
  },
  {
    "source": "སྨོན་ལམ་བཀྲ་ཤིས་ཀྱི་ཚིགས་སུ་བཅད་པ་ལ་སོགས་པའི་བཀའ་གནང་བར་ཞུ་འཚལ།",
    "target": "སྨོན་ལམ་ བཀྲ་ཤིས་ ཀྱི་ ཚིགས་ སུ་ བཅད་པ་ ལ་ སོགས་པ འི་ བཀའ་ གནང་བ ར་ ཞུ་ འཚལ །"
  },
  {
    "source": "ཞེས་བརྗོད་ནས་ལྷག་མའི་གཏོར་མ་བཏང་ལ་རོལ་མོའི་སྒྲ་དང་བཅས་པས།",
    "target": "ཞེས་ བརྗོད་ ནས་ ལྷག་མ འི་ གཏོར་མ་ བཏང་ ལ་ རོལ་མོ འི་ སྒྲ་ དང་ བཅས་པ ས །"
  },
  {
    "source": "དབང་ཕྱུག་མ་ཉི་ཤུ་རྩ་བརྒྱད་ལང་ཀ་མགྲིན་བཅུའི་ཚོགས་དང་བཅས་པ་ཐམས་ཅད་ལ་འབུལ་ལོ།།",
    "target": "དབང་ཕྱུག་ མ་ ཉི་ཤུ་ རྩ་ བརྒྱད་ ལང་ཀ་ མགྲིན་ བཅུ འི་ ཚོགས་ དང་ བཅས་པ་ ཐམས་ཅད་ ལ་ འབུལ་ ལོ ། །"
  },
  {
    "source": "རྣལ་འབྱོར་པ་བདག་ཅག་འཁོར་དང་བཅས་པའི་ལས་བཞིའི་ཕྲིན་ལས་ཐོགས་པ་མེད་པར་འགྲུབ་པར་མཛོད་ཅིག།",
    "target": "རྣལ་འབྱོར་པ་ བདག་ཅག་ འཁོར་ དང་ བཅས་པ འི་ ལས་ བཞི འི་ ཕྲིན་ལས་ ཐོགས་པ་ མེད་པ ར་ འགྲུབ་པ ར་ མཛོད་ ཅིག །"
  },
  {
    "source": "ཅེས་བརྗོད་ནས།",
    "target": "ཅེས་ བརྗོད་ ནས །"
  },
  {
    "source": "མ་འབྱོར་བ་དང་ཉམས་པ་དང་།།",
    "target": "མ་ འབྱོར་བ་ དང་ ཉམས་པ་ དང་ ། །"
  },
  {
    "source": "གཙོ་བོའི་ནུས་པ་མ་མཆིས་པས།།",
    "target": "གཙོ་བོ འི་ ནུས་པ་ མ་ མཆིས་པ ས ། །"
  },
  {
    "source": "འདིར་ནི་བགྱི་བ་གང་བགྱིས་པ།།",
    "target": "འདི ར་ ནི་ བགྱི་བ་ གང་ བགྱིས་པ ། །"
  },
  {
    "source": "དེ་ཀུན་མགོན་པོས་བཟོད་པར་མཛོད།།",
    "target": "དེ་ ཀུན་ མགོན་པོ ས་ བཟོད་པ ར་ མཛོད ། །"
  },
  {
    "source": "ཨོཾ་བཛྲ་སྟྭ་ས་མ་ཡ།",
    "target": "ཨོཾ་ བཛྲ་ སྟྭ་ ས་མ་ཡ །"
  },
  {
    "source": "མ་ནུ་པཱ་ལ་ཡ།",
    "target": "མ་ནུ་ པཱ་ལ་ ཡ །"
  },
  {
    "source": "བཛྲ་ས་ཏྭ་ཏྭེ་ནོ་པ་ཏིཥྛ།",
    "target": "བཛྲ་ ས་ ཏྭ་ ཏྭེ་ ནོ་ པ་ ཏིཥྛ །"
  },
  {
    "source": "དྲྀ་ཌྷོ་མེ་བྷ་བ།",
    "target": "དྲྀ་ ཌྷོ་ མེ་ བྷ་བ །"
  },
  {
    "source": "སུ་ཏོཥྱོ་མེ་བྷ་བ།",
    "target": "སུ་ ཏོཥྱོ་ མེ་ བྷ་བ །"
  },
  {
    "source": "སུ་པོཥྱོ་མེ་བྷ་བ།",
    "target": "སུ་ པོཥྱོ་ མེ་ བྷ་བ །"
  },
  {
    "source": "ཨ་ནུ་རཀྟོ་མེ་བྷ་བ།",
    "target": "ཨ་ནུ་ རཀྟོ་ མེ་ བྷ་བ །"
  },
  {
    "source": "སརྦ་སིདྡྷ་མྨེ་པྲ་ཡཙྪ།",
    "target": "སརྦ་ སིདྡྷ་ མྨེ་ པྲ་ཡཙྪ །"
  },
  {
    "source": "སརྦ་ཀརྨ་སུ་ཙ་མེ་ཙིཏྟཾ་ཤྲེ་ཡཿཀུ་རུ་ཧཱུྃ།",
    "target": "སརྦ་ ཀརྨ་ སུ་ ཙ་ མེ་ ཙིཏྟཾ་ ཤྲེ་ཡཿ ཀུ་རུ་ ཧཱུྃ །"
  },
  {
    "source": "ཧ་ཧ་ཧ་ཧ་ཧོཿབྷ་ག་བཱན་སརྦ་ཏ་ཐཱ་ག་ཏ་བཛྲ་མཱ་མེ་མུཉྩ།",
    "target": "ཧ་ཧ་ཧ་ཧ་ ཧོཿ བྷ་ག་ བཱན་ སརྦ་ ཏ་ ཐཱ་ ག་ཏ་ བཛྲ་ མཱ་ མེ་ མུཉྩ །"
  },
  {
    "source": "བཛྲཱི་བྷ་བ།",
    "target": "བཛྲཱི་ བྷ་བ །"
  },
  {
    "source": "མ་ཧཱ་ས་མ་ཡ་སྟྭ་ཨཱཿ",
    "target": "མ་ཧཱ་ ས་ མ་ཡ་ སྟྭ་ ཨཱཿ"
  },
  {
    "source": "ཡེ་གེ་བརྒྱ་པས་ཁ་བསྐང་ལ།",
    "target": "ཡེ་ གེ་ བརྒྱ་པ ས་ ཁ་ བསྐང་ ལ །"
  },
  {
    "source": "བསྔོ་བ་བྱ་བ་ནི།",
    "target": "བསྔོ་བ་ བྱ་བ་ ནི །"
  },
  {
    "source": "ཐལ་མོ་སྦྱར་ལ།",
    "target": "ཐལ་མོ་ སྦྱར་ ལ །"
  },
  {
    "source": "བླ་མ་དང་ཡི་དམ་དཀྱིལ་འཁོར་གྱི་ལྷ་ཚོགས་ཐམས་ཅད་བདག་ལ་དགོངས་སུ་གསོལ།",
    "target": "བླ་མ་ དང་ ཡི་དམ་ དཀྱིལ་འཁོར་ གྱི་ ལྷ་ཚོགས་ ཐམས་ཅད་ བདག་ ལ་ དགོངས་ སུ་ གསོལ །"
  },
  {
    "source": "ཧེ་རུ་ཀ་དཔལ་གྲོང་ཁྱེར་དུ།།",
    "target": "ཧེ་རུ་ཀ་ དཔལ་ གྲོང་ཁྱེར་ དུ ། །"
  },
  {
    "source": "ཚོགས་ཀྱི་འཁོར་ལོས་མཆོད་པ་ཡིས།།",
    "target": "ཚོགས་ ཀྱི་ འཁོར་ལོ ས་ མཆོད་པ་ ཡིས ། །"
  },
  {
    "source": "བདག་དང་འགྲོ་བ་མ་ལུས་པ།།",
    "target": "བདག་ དང་ འགྲོ་བ་ མ་ ལུས་པ ། །"
  },
  {
    "source": "དཀྱིལ་འཁོར་གཅིག་ཏུ་༼༡༡༢༽འགྲུབ་པར་ཤོག།",
    "target": "དཀྱིལ་འཁོར་ གཅིག་ ཏུ་ ༼ ༡༡༢ ༽ འགྲུབ་པ ར་ ཤོག །"
  },
  {
    "source": "ལས་བཞིའི་ཕྲིན་ལས་ཐོགས་པ་མེད་པས་རང་དང་གཞན་གྱི་དོན་གཉིས་ལྷུན་གྱིས་གྲུབ་ཅིང་།",
    "target": "ལས་ བཞི འི་ ཕྲིན་ལས་ ཐོགས་པ་ མེད་པ ས་ རང་ དང་ གཞན་ གྱི་ དོན་ གཉིས་ ལྷུན་ གྱིས་ གྲུབ་ ཅིང་ །"
  },
  {
    "source": "མཆོག་དང་ཐུན་མོང་གི་དངོས་གྲུབ་ཆེན་པོ་འགྲུབ་པར་གྱུར་ཅིག།",
    "target": "མཆོག་ དང་ ཐུན་མོང་ གི་ དངོས་གྲུབ་ ཆེན་པོ་ འགྲུབ་པ ར་ གྱུར་ ཅིག །"
  },
  {
    "source": "ཅེས་བརྗོད་ནས།",
    "target": "ཅེས་ བརྗོད་ ནས །"
  },
  {
    "source": "ཨོཾ།",
    "target": "ཨོཾ །"
  },
  {
    "source": "ཁྱེད་ཀྱི་སེམས་ཅན་དོན་ཀུན་མཛོད།།",
    "target": "ཁྱེད་ ཀྱི་ སེམས་ཅན་ དོན་ ཀུན་ མཛོད ། །"
  },
  {
    "source": "རྗེས་སུ་མཐུན་པའི་དངོས་གྲུབ་སྩོལ།།",
    "target": "རྗེས་ སུ་ མཐུན་པ འི་ དངོས་གྲུབ་ སྩོལ ། །"
  },
  {
    "source": "སངས་རྒྱས་ཡུལ་དུ་གཤེགས་ནས་ཀྱང་།།",
    "target": "སངས་རྒྱས་ ཡུལ་ དུ་ གཤེགས་ ནས་ ཀྱང་ ། །"
  },
  {
    "source": "སླར་ཡང་འབྱོན་པར་མཛད་དུ་གསོལ།།",
    "target": "སླ ར་ ཡང་ འབྱོན་པ ར་ མཛད་ དུ་ གསོལ ། །"
  },
  {
    "source": "བཛྲ་མུཿཞེས་པས་ཡེ་ཤེས་པའི་ཚོགས་གཏོར་མའི་མགྲོན་དང་བཅས་པ་གཤེགས་ལ།",
    "target": "བཛྲ་ མུཿ ཞེས་ པ ས་ ཡེ་ཤེས་ པ འི་ ཚོགས་གཏོར་ མ འི་ མགྲོན་ དང་ བཅས་པ་ གཤེགས་ ལ །"
  },
  {
    "source": "ཚོམ་བུ་ལ་བསྐྱེད་པ་ཡིན་ན་དམ་ཚིག་པ་རང་ལ་བསྡུ་རས་བྲིས་ལ་སོགས་པ་ཡིན་ན་གཤེགས་བསྡུ་མི་བྱ་སྟེ།",
    "target": "ཚོམ་བུ་ ལ་ བསྐྱེད་པ་ ཡིན་ ན་ དམ་ཚིག་པ་ རང་ ལ་ བསྡུ་ རས་ བྲིས་ ལ་ སོགས་པ་ ཡིན་ ན་ གཤེགས་ བསྡུ་ མི་ བྱ་ སྟེ །"
  },
  {
    "source": "རབ་གནས་ཀྱི་མཆོག་ཏུ་གསུངས་པའི་ཕྱིར་རོ།།",
    "target": "རབ་གནས་ ཀྱི་ མཆོག་ ཏུ་ གསུངས་པ འི་ ཕྱི ར་ རོ ། །"
  },
  {
    "source": "དེ་ནས་ལྟ་སྒོམ་སྤྱོད་འབྲས་ལ་སོགས་བོག་དབྱུང་བའི་ཕྱིར་སྐབས་སུ་ཉེ་བར་མཁོ་བ་རྡོ་རྗེའི་གླུ་བླངས་ནས་མེ་ཏོག་བཀྲམ་ལ།",
    "target": "དེ་ ནས་ ལྟ་ སྒོམ་ སྤྱོད་ འབྲས་ ལ་ སོགས་ བོག་ དབྱུང་བ འི་ ཕྱི ར་ སྐབས་ སུ་ ཉེ་བ ར་ མཁོ་བ་ རྡོ་རྗེ འི་ གླུ་ བླངས་ ནས་ མེ་ཏོག་ བཀྲམ་ ལ །"
  },
  {
    "source": "ས་གཞི་དང་བར་སྣང་ཐམས་ཅད་བླ་མ་ཡི་དམ་དཀྱིལ་འཁོར་གྱི་ལྷ་ཚོགས་དམ་ཅན་རྒྱ་མཚོ་སྤྲིན་ཕུང་འཁྲིགས་པས།",
    "target": "ས་གཞི་ དང་ བར་སྣང་ ཐམས་ཅད་ བླ་མ་ ཡི་དམ་ དཀྱིལ་འཁོར་ གྱི་ ལྷ་ཚོགས་ དམ་ཅན་ རྒྱ་མཚོ་ སྤྲིན་ཕུང་ འཁྲིགས་པ ས །"
  },
  {
    "source": "མེ་ཏོག་གི་ཆར་འབེབས་ཤིང་ཤིས་པ་བརྗོད་པར་བསམས་ལ་མགྲིན་གཅིག་ཏུ།",
    "target": "མེ་ཏོག་ གི་ ཆར་ འབེབས་ ཤིང་ ཤིས་པ་ བརྗོད་པ ར་ བསམས་ ལ་ མགྲིན་ གཅིག་ ཏུ །"
  },
  {
    "source": "བཀྲ་ཤིས་གང་ཞིག་དབྱིངས་ལས་མི་གཡོ་ལྷུན་གྱིས་གྲུབ།།",
    "target": "བཀྲ་ཤིས་ གང་ ཞིག་ དབྱིངས་ ལས་ མི་ གཡོ་ ལྷུན་ གྱིས་ གྲུབ ། །"
  },
  {
    "source": "སྐུ་དང་ཡེ་ཤེས་འདུ་འབྲལ་གཉིས་མེད་རྫོགས་སངས་རྒྱས།།",
    "target": "སྐུ་ དང་ ཡེ་ཤེས་ འདུ་ འབྲལ་ གཉིས་ མེད་ རྫོགས་ སངས་ རྒྱས ། །"
  },
  {
    "source": "གདོད་མའི་མགོན་པོ་འཁོར་འདས་ཀུན་གྱི་དཔལ་གྱུར་པ།།",
    "target": "གདོད་མ འི་ མགོན་པོ་ འཁོར་འདས་ ཀུན་ གྱི་ དཔལ་ གྱུར་པ ། །"
  },
  {
    "source": "ཀུན་ཏུ་བཟང་པོ་རིགས་ལྔའི་རྒྱལ་བ་རྒྱ་མཚོར་བཅས།།",
    "target": "ཀུན་ ཏུ་ བཟང་པོ་ རིགས་ ལྔ འི་ རྒྱལ་བ་ རྒྱ་མཚོ ར་ བཅས ། །"
  },
  {
    "source": "མ་ལུས་ཡོངས་གང་བཀྲ་ཤིས་དེས་ཀྱང་བདེ་ལེགས་ཤོག།",
    "target": "མ་ ལུས་ ཡོངས་ གང་ བཀྲ་ཤིས་ དེ ས་ ཀྱང་ བདེ་ལེགས་ ཤོག །"
  },
  {
    "source": "འོད་གསལ་སྙིང་པོ་སྤྲོས་ཀུན་ཉེར་ཞི་མཆོག་གི་ལམ།།",
    "target": "འོད་གསལ་ སྙིང་པོ་ སྤྲོས་ཀུན་ ཉེ ར་ ཞི་ མཆོག་ གི་ ལམ ། །"
  },
  {
    "source": "རྣམ་པར་དཀར་ལ་སོ་སོར་མ་འདྲེས་དྲི་མ་བྲལ།།",
    "target": "རྣམ་པ ར་ དཀར་ ལ་ སོ་སོ ར་ མ་ འདྲེས་ དྲི་མ་ བྲལ ། །"
  },
  {
    "source": "སོ་སོ་རང་རིག་ཡེ་ཤེས་སྤྱོད་ཡུལ་རྒྱ་ཆེ་བ།།",
    "target": "སོ་སོ་ རང་ རིག་ ཡེ་ཤེས་ སྤྱོད་ཡུལ་ རྒྱ་ཆེ་བ ། །"
  },
  {
    "source": "དམ་ཆོས་ཉི་མའི་བཀྲ་ཤིས་དེས་ཀྱང་བདེ་ལེགས་ཤོག།",
    "target": "དམ་ཆོས་ ཉི་མ འི་ བཀྲ་ཤིས་ དེ ས་ ཀྱང་ བདེ་ལེགས་ ཤོག །"
  },
  {
    "source": "རྣམ་གྲོལ་ཡིད་བཞིན་མཛོད་མདའ་འགྲོ་བའི་བསོད་ནམས་ཞིང་།།",
    "target": "རྣམ་གྲོལ་ ཡིད་ བཞིན་ མཛོད་ མདའ་ འགྲོ་བ འི་ བསོད་ནམས་ ཞིང་ ། །"
  },
  {
    "source": "འཕགས་པའི་དགེ་འདུན་རིག་འཛིན་དམ་ཅན་རྒྱ་མཚོར་བཅས།།",
    "target": "འཕགས་པ འི་ དགེ་འདུན་ རིག་འཛིན་ དམ་ཅན་ རྒྱ་མཚོ ར་ བཅས ། །"
  },
  {
    "source": "འཇིག་རྟེན་ལས་གྲུབ་མཁའ་འགྲོ་འབར་བའི་སྤྲིན་འཕྲོ་བ།།",
    "target": "འཇིག་རྟེན་ ལས་ གྲུབ་ མཁའ་འགྲོ་ འབར་བ འི་ སྤྲིན་ འཕྲོ་བ ། །"
  },
  {
    "source": "དངོས་གྲུབ་མཆོག་སྩོལ་བཀྲ་ཤིས་དེས་ཀྱང་བདེ་ལེགས་ཤོག",
    "target": "དངོས་གྲུབ་ མཆོག་ སྩོལ་ བཀྲ་ཤིས་ དེ ས་ ཀྱང་ བདེ་ལེགས་ ཤོག"
  },
  {
    "source": "།",
    "target": "།"
  },
  {
    "source": "ཅེས་པ་ལ་སོགས་བརྗོད་པའི་མཚམས་སུ།",
    "target": "ཅེས་ པ་ ལ་ སོགས་ བརྗོད་པ འི་ མཚམས་ སུ །"
  },
  {
    "source": "མེ་ཏོག་གི་ཆར་དབབ་ཅིང་རོལ་༼༡༡༣༽མོའི་སྒྲ་དང་བཅས་པ་བྱའོ།།",
    "target": "མེ་ཏོག་ གི་ ཆར་ དབབ་ ཅིང་ རོལ་ ༼ ༡༡༣ ༽ མོ འི་ སྒྲ་ དང་ བཅས་པ་ བྱ འོ ། །"
  },
  {
    "source": "དེ་ནས་ཨོཾ་ཨཱཿཧཱུྃ་གིས་བསྲུངས་ནས་ལས་ཀྱི་རྗེས་བསྡུས་ལ།",
    "target": "དེ་ ནས་ ཨོཾ་ ཨཱཿ ཧཱུྃ་ གིས་ བསྲུངས་ ནས་ ལས་ ཀྱི་ རྗེས་ བསྡུས་ ལ །"
  },
  {
    "source": "ཆོས་ཐམས་ཅད་རོ་མཉམ་རྫོགས་པ་ཆེན་པོའི་ངང་ལས་མི་གཡོ་བར་བྱའོ།།",
    "target": "ཆོས་ ཐམས་ཅད་ རོ་མཉམ་ རྫོགས་པ་ ཆེན་པོ འི་ ངང་ ལས་ མི་ གཡོ་བ ར་ བྱ འོ ། །"
  },
  {
    "source": "དོན་གསུམ་པ་ཕན་ཡོན་བསྟན་པ་ནི།",
    "target": "དོན་ གསུམ་པ་ ཕན་ཡོན་ བསྟན་པ་ ནི །"
  },
  {
    "source": "བསོད་ནམས་དང་ཡེ་ཤེས་ཀྱི་ཚོགས་རྫོགས་པ་དང་།",
    "target": "བསོད་ནམས་ དང་ ཡེ་ཤེས་ ཀྱི་ ཚོགས་ རྫོགས་པ་ དང་ །"
  },
  {
    "source": "དམ་ཚིག་ཉམས་ཆགས་ཐམས་ཅད་བསྐང་བ་དང་།",
    "target": "དམ་ཚིག་ ཉམས་ ཆགས་ ཐམས་ཅད་ བསྐང་བ་ དང་ །"
  },
  {
    "source": "དཔའ་བོ་དང་མཁའ་འགྲོ་འདུ་བ་དང་།",
    "target": "དཔའ་བོ་ དང་ མཁའ་འགྲོ་ འདུ་བ་ དང་ །"
  },
  {
    "source": "བླ་མ་དང་དཀྱིལ་འཁོར་གྱི་ལྷ་ཚོགས་མཉེས་པ་དང་།",
    "target": "བླ་མ་ དང་ དཀྱིལ་འཁོར་ གྱི་ ལྷ་ ཚོགས་ མཉེས་པ་ དང་ །"
  },
  {
    "source": "དམ་ཅན་རྒྱ་མཚོའི་ཚོགས་ཀྱིས་བསྲུང་བ་དང་།",
    "target": "དམ་ཅན་ རྒྱ་མཚོ འི་ ཚོགས་ ཀྱིས་ བསྲུང་བ་ དང་ །"
  },
  {
    "source": "འདིར་ཡང་ཚེ་རིང་བ་དང་།",
    "target": "འདི ར་ ཡང་ ཚེ་ རིང་བ་ དང་ །"
  },
  {
    "source": "ནད་མེད་པ་དང་།",
    "target": "ནད་ མེད་པ་ དང་ །"
  },
  {
    "source": "གྲགས་པ་དང་ལྡན་པ་དང་།",
    "target": "གྲགས་པ་ དང་ ལྡན་པ་ དང་ །"
  },
  {
    "source": "འཁོར་དང་ལོངས་སྤྱོད་གྱི་འདུ་བ་རྒྱས་པ་དང་།",
    "target": "འཁོར་ དང་ ལོངས་སྤྱོད་ གྱི་ འདུ་བ་ རྒྱས་པ་ དང་ །"
  },
  {
    "source": "ཅི་བསམ་པ་ཐམས་ཅད་ཡིད་བཞིན་དུ་འགྲུབ་པ་དང་།",
    "target": "ཅི་ བསམ་པ་ ཐམས་ཅད་ ཡིད་ བཞིན་ དུ་ འགྲུབ་པ་ དང་ །"
  },
  {
    "source": "ཕྱི་མར་བླ་ན་མེད་པའི་བྱང་ཆུབ་ཐོབ་པ་ལ་སོགས་ལ་མཆོག་དང་ཐུན་མོང་གི་དངོས་གྲུབ་ཐམས་ཅད་འཐོབ་པར་བྱེད་པའོ།།",
    "target": "ཕྱི་ མ ར་ བླ་ ན་ མེད་པ འི་ བྱང་ཆུབ་ ཐོབ་པ་ ལ་ སོགས་ ལ་ མཆོག་ དང་ ཐུན་མོང་ གི་ དངོས་གྲུབ་ ཐམས་ཅད་ འཐོབ་པ ར་ བྱེད་པ འོ ། །"
  },
  {
    "source": "དེ་ལྟར་ཚོགས་ཀྱི་མཆོད་པའི་རིམ་པ་ཞིག།",
    "target": "དེ་ ལྟ ར་ ཚོགས་ ཀྱི་ མཆོད་པ འི་ རིམ་པ་ ཞིག །"
  },
  {
    "source": "མདོ་ཙམ་བརྗོད་ལས་བསོད་ནམས་གང་ཐོབ་པ།།",
    "target": "མདོ་ ཙམ་ བརྗོད་ ལས་ བསོད་ནམས་ གང་ ཐོབ་པ ། །"
  },
  {
    "source": "དེ་ཡིས་འགྲོ་ཀུན་ཚོགས་ཆེན་གཉིས་རྫོགས་ཏེ།།",
    "target": "དེ་ ཡིས་ འགྲོ་ ཀུན་ ཚོགས་ ཆེན་ གཉིས་ རྫོགས་ ཏེ ། །"
  },
  {
    "source": "རྒྱལ་བའི་གོ་འཕང་མྱུར་ཏུ་ཐོབ་པར་ཤོག།",
    "target": "རྒྱལ་བ འི་ གོ་འཕང་ མྱུར་ ཏུ་ ཐོབ་པ ར་ ཤོག །"
  },
  {
    "source": "དེང་སང་འགྲོ་བ་ཚིག་ཉུང་དོན་འདུས་པའི།།",
    "target": "དེང་སང་ འགྲོ་བ་ ཚིག་ ཉུང་ དོན་ འདུས་ པ འི ། །"
  },
  {
    "source": "ཚུལ་ལ་མོས་ཕྱིར་ཉུང་འདུས་མན་ངག་འདི།།",
    "target": "ཚུལ་ ལ་ མོས་ ཕྱི ར་ ཉུང་ འདུས་ མན་ངག་ འདི ། །"
  },
  {
    "source": "གངས་རི་ཐོད་དཀར་མགུལ་དུ་བཀོད་པ་ཡིས།།",
    "target": "གངས་རི་ ཐོད་ དཀར་ མགུལ་ དུ་ བཀོད་པ་ ཡིས ། །"
  },
  {
    "source": "སྐལ་ལྡན་སྐྱེ་བོའི་ཚོགས་རྣམས་དགའ་བར་མཛོད།།",
    "target": "སྐལ་ལྡན་ སྐྱེ་བོ འི་ ཚོགས་ རྣམས་ དགའ་བ ར་ མཛོད ། །"
  },
  {
    "source": "ཚོགས་མཆོད་ཀྱི་རིམ་པ་ཡིད་བཞིན་རྒྱ་མཚོ་ཞེས་བྱ་བ།",
    "target": "ཚོགས་མཆོད་ ཀྱི་ རིམ་པ་ ཡིད་ བཞིན་ རྒྱ་མཚོ་ ཞེས་ བྱ་བ །"
  },
  {
    "source": "ཐེག་པ་མཆོག་གི་རྣལ་འབྱོར་ལ་ཀློང་ཆེན་རབ་འབྱམས་ཀྱིས་བཀོད་པ་རེ་ཞིག་རྫོགས་སོ།།",
    "target": "ཐེག་པ་ མཆོག་ གི་ རྣལ་འབྱོར་ ལ་ ཀློང་ཆེན་ རབ་འབྱམས་ ཀྱིས་ བཀོད་པ་ རེ་ ཞིག་ རྫོགས་ སོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  },
  {
    "source": "༼༡༡༤༽",
    "target": "༼ ༡༡༤ ༽"
  }
]
