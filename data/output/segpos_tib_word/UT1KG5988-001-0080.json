[
  {
    "source": "༄༅།།",
    "target": "༄༅ ། །"
  },
  {
    "source": "འཕགས་པ་དཀོན་མཆོག་གསུམ་ལ་སྐྱབས་སུ་འགྲོ་བ་ཞེས་བྱ་བ་བཞུགས།",
    "target": "འཕགས་པ་ དཀོན་མཆོག་ གསུམ་ ལ་ སྐྱབས་ སུ་ འགྲོ་བ་ ཞེས་ བྱ་བ་ བཞུགས །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་ཏྲི་ཤ་རཏྣ་ག་མ་ན་ནཱ་མ་མ་ཧཱ་ཡ་ན་སཱུ་ཏྲ།",
    "target": "ཨཱརྻ་ ཏྲི་ ཤ་ རཏྣ་ ག་ མ་ ན་ ནཱ་མ་ མ་ཧཱ་ ཡ་ ན་ སཱུ་ ཏྲ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་དཀོན་མཆོག་གསུམ་ལ་སྐྱབས་སུ་འགྲོ་བ་ཞེས་བྱ་བ་ཐེག་པ་ཆེན་པོའི་མདོ།།",
    "target": "འཕགས་པ་ དཀོན་མཆོག་ གསུམ་ ལ་ སྐྱབས་ སུ་ འགྲོ་བ་ ཞེས་ བྱ་བ་ ཐེག་པ་ ཆེན་པོ འི་ མདོ ། །"
  },
  {
    "source": "དཀོན་མཆོག་གསུམ་ལ་ཕྱག་འཚལ་ལོ།།",
    "target": "དཀོན་མཆོག་ གསུམ་ ལ་ ཕྱག་ འཚལ་ ལོ ། །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ནུ།",
    "target": "བཅོམ་ལྡན་འདས་ མཉན་ཡོད་ ན་ རྒྱལ་བྱེད་ ཀྱི་ ཚལ་ མགོན་མེད་ཟས་སྦྱིན་ གྱི་ ཀུན་དགའ་ར་བ་ ནུ །"
  },
  {
    "source": "དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་ཐབས་གཅིག་ཏུ་བཞུགས་སོ།།",
    "target": "དགེ་སློང་ སྟོང་ ཉིས་ བརྒྱ་ ལྔ་ བཅུ འི་ དགེ་སློང་ གི་ དགེ་འདུན་ ཆེན་པོ་ དང་ ཐབས་ གཅིག་ ཏུ་ བཞུགས་ སོ ། །"
  },
  {
    "source": "དེ་ནས་དེའི་ཚེ་ཚེ་དང་ལྡན་པ་ཤཱ་རིའི་བུ་གཅིག་པུ་དབེན་པར་འདུག་པ་དང་།",
    "target": "དེ་ ནས་ དེ འི་ ཚེ་ ཚེ་ དང་ ལྡན་པ་ ཤཱ་རི འི་ བུ་ གཅིག་པུ་ དབེན་པ ར་ འདུག་པ་ དང་ །"
  },
  {
    "source": "སེམས་ཀྱིས་སེམས་ཀྱི་ཡོངས་སུ་རྟོག་པ་འདི་ལྟ་བུ་སྐྱེས་སོ།།",
    "target": "སེམས་ ཀྱིས་ སེམས་ ཀྱི་ ཡོངས་ སུ་ རྟོག་པ་ འདི་ ལྟ་བུ་ སྐྱེས་ སོ ། །"
  },
  {
    "source": "སྟོན་པ་བདག་གིས་མངོན་སུམ་དུ་གྱུར་ན།",
    "target": "སྟོན་པ་ བདག་ གིས་ མངོན་སུམ་ དུ་ གྱུར་ ན །"
  },
  {
    "source": "བདེ་བར་གཤེགས་པ་ཆོས་ཀྱི་རྗེའི་སྤྱན་སྔར་བདག་སོང་ལ།",
    "target": "བདེ་བ ར་ གཤེགས་པ་ ཆོས་ ཀྱི་ རྗེ འི་ སྤྱན་སྔ ར་ བདག་ སོང་ ལ །"
  },
  {
    "source": "རིགས་ཀྱི་བུའམ།",
    "target": "རིགས་ ཀྱི་ བུ འམ །"
  },
  {
    "source": "རིགས་ཀྱི་བུ་མོ་དད་པ་དང་ལྡན་པ་གང་ལ་ལས་སངས་རྒྱས་དང་།",
    "target": "རིགས་ ཀྱི་ བུ་མོ་ དད་པ་ དང་ ལྡན་པ་ གང་ ལ་ ལས་ སངས་རྒྱས་ དང་ །"
  },
  {
    "source": "ཆོས་དང་།",
    "target": "ཆོས་ དང་ །"
  },
  {
    "source": "དགེ་སློང་གི་དགེ་འདུན་ལ་སྐྱབས་སུ་སོང་བའི་གང་ཟག་དེའི་བསོད་ནམས་ཇི་སྙེད་ཅིག་སྩོགས་པར་འགྱུར་བའི་དོན་དེ་ཞུ་བར་བྱའོ་སེམས་སོ།།",
    "target": "དགེ་སློང་ གི་ དགེ་འདུན་ ལ་ སྐྱབས་ སུ་ སོང་བ འི་ གང་ཟག་ དེ འི་ བསོད་ནམས་ ཇི་ སྙེད་ ཅིག་ སྩོགས་པ ར་ འགྱུར་བ འི་ དོན་ དེ་ ཞུ་བ ར་ བྱ འོ་ སེམས་ སོ ། །"
  },
  {
    "source": "དེ་ནས་ཚེ་དང་ལྡན་པ་ཤཱ་རིའི་བུ་ཕྱི་ཕྲེད་ཀྱི་དུས་ཀྱི་ཚེ།",
    "target": "དེ་ ནས་ ཚེ་ དང་ ལྡན་པ་ ཤཱ་རི འི་ བུ་ ཕྱི་ ཕྲེད་ ཀྱི་ དུས་ ཀྱི་ ཚེ །"
  },
  {
    "source": "ནང་དུ་ཡང་དག་འཇོག་ལས་ལངས་ཏེ།",
    "target": "ནང་ དུ་ ཡང་དག་ འཇོག་ ལས་ ལངས་ ཏེ །"
  },
  {
    "source": "བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས།",
    "target": "བཅོམ་ལྡན་འདས་ ག་ལ་བ་ དེ ར་ སོང་ སྟེ་ ཕྱིན་ ནས །"
  },
  {
    "source": "བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ།",
    "target": "བཅོམ་ལྡན་འདས་ ཀྱི་ ཞབས་ ལ་ མགོ་བོ ས་ ཕྱག་ འཚལ་ ཏེ །"
  },
  {
    "source": "ཕྱོགས་གཅིག་ཏུ་འདུག་གོ།",
    "target": "ཕྱོགས་ གཅིག་ ཏུ་ འདུག་ གོ །"
  },
  {
    "source": "ཕྱོགས་གཅིག་ཏུ་འདུག་ནས།",
    "target": "ཕྱོགས་ གཅིག་ ཏུ་ འདུག་ ནས །"
  },
  {
    "source": "བཅོམ་ལྡན་འདས་ལ་ཚེ་དང་ལྡན་པ་ཤཱ་རིའི་བུས་འདི་སྐད་ཅེས་གསོལ་ཏོ།།",
    "target": "བཅོམ་ལྡན་འདས་ ལ་ ཚེ་ དང་ ལྡན་པ་ ཤཱ་རི འི་ བུ ས་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཙུན་པ་བདག་གཅིག་པུ་དབེན་པར་མཆིས་ཏེ།",
    "target": "བཙུན་པ་ བདག་ གཅིག་པུ་ དབེན་པ ར་ མཆིས་ ཏེ །"
  },
  {
    "source": "ནང་དུ་ཡང་དག་འཇོག་ལ་མཆིས་པ་ན།",
    "target": "ནང་ དུ་ ཡང་དག་ འཇོག་ ལ་ མཆིས་པ་ ན །"
  },
  {
    "source": "སེམས་ཀྱིས་སེམས་ཀྱི་ཡོངས་སུ་རྟོག་པ་འདི་ལྟ་བུ་སྐྱེས་ཏེ།",
    "target": "སེམས་ ཀྱིས་ སེམས་ ཀྱི་ ཡོངས་ སུ་ རྟོག་པ་ འདི་ ལྟ་བུ་ སྐྱེས་ ཏེ །"
  },
  {
    "source": "རིགས་ཀྱི་བུའམ།",
    "target": "རིགས་ ཀྱི་ བུ འམ །"
  },
  {
    "source": "རིགས་ཀྱི་བུ་མོ་དད་པ་དང་ལྡན་པ་གང་ལ་ལས་སངས་རྒྱས་དང་།",
    "target": "རིགས་ ཀྱི་ བུ་མོ་ དད་པ་ དང་ ལྡན་པ་ གང་ ལ་ ལས་ སངས་རྒྱས་ དང་ །"
  },
  {
    "source": "ཆོས་དང་།",
    "target": "ཆོས་ དང་ །"
  },
  {
    "source": "དགེ་འདུན་ལ་སྐྱབས་སུ་མཆིས་པའི་གང་ཟག་དེའི་བསོད་ནམས་ཇི་སྙེད་ཅིག་སྩོགས་པར་འགྱུར་སྙམ་བགྱིད་ལགས་སོ།།",
    "target": "དགེ་འདུན་ ལ་ སྐྱབས་ སུ་ མཆིས་པ འི་ གང་ཟག་ དེ འི་ བསོད་ནམས་ ཇི་ སྙེད་ ཅིག་ སྩོགས་པ ར་ འགྱུར་ སྙམ་ བགྱིད་ ལགས་ སོ ། །"
  },
  {
    "source": "དེ་སྐད་ཅེས་གསོལ་པ་དང་།",
    "target": "དེ་ སྐད་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་འདི་སྐད་ཅེས་བཀའ་སྩལ་ཏོ།།",
    "target": "བཅོམ་ལྡན་འདས་ ཀྱིས་ ཚེ་ དང་ ལྡན་པ་ ཤཱ་རི འི་ བུ་ ལ་ འདི་ སྐད་ ཅེས་ བཀའ་ སྩལ་ ཏོ ། །"
  },
  {
    "source": "ཤཱ་རིའི་བུ་ཁྱོད་སྐྱེ་བོ་མང་པོ་ལ་ཕན་པ་དང་།",
    "target": "ཤཱ་རི འི་ བུ་ ཁྱོད་ སྐྱེ་བོ་ མང་པོ་ ལ་ ཕན་པ་ དང་ །"
  },
  {
    "source": "སྐྱེ་བོ་མང་པོ་ལ་བདེ་བ་དང་།",
    "target": "སྐྱེ་བོ་ མང་པོ་ ལ་ བདེ་བ་ དང་ །"
  },
  {
    "source": "འཇིག་རྟེན་ལ་སྙིང་བརྩེ་བ་དང་།",
    "target": "འཇིག་རྟེན་ ལ་ སྙིང་ བརྩེ་བ་ དང་ །"
  },
  {
    "source": "སྐྱེ་བོའི་ཚོགས་ཕལ་པོ་ཆེའི་དོན་དང་།",
    "target": "སྐྱེ་བོ འི་ ཚོགས་ ཕལ་པོ་ཆེ འི་ དོན་ དང་ །"
  },
  {
    "source": "ལྷ་དང་།",
    "target": "ལྷ་ དང་ །"
  },
  {
    "source": "མི་རྣམས་ལ་ཕན་པ་དང་།",
    "target": "མི་ རྣམས་ ལ་ ཕན་པ་ དང་ །"
  },
  {
    "source": "བདེ་བའི་ཕྱིར་ཞུས་པ་ལེགས་སོ་ལེགས་སོ།།",
    "target": "བདེ་བ འི་ ཕྱི ར་ ཞུས་པ་ ལེགས་ སོ་ ལེགས་ སོ ། །"
  },
  {
    "source": "གང་ཁྱོད་དེ་བཞིན་གཤེགས་པའི་སྤྱན་སྔར་འོངས་ཏེ།",
    "target": "གང་ ཁྱོད་ དེ་བཞིན་གཤེགས་པ འི་ སྤྱན་སྔ ར་ འོངས་ ཏེ །"
  },
  {
    "source": "དོན་འདི་ཡོངས་སུ་ཞུ་བར་སེམས་དཔའ་དེ་ནི་ཤཱ་རིའི་བུ་དོན་ཉིད་རྣམ་པར་ཤེས་པར་བྱ་བའི་ཕྱིར་ཏེ།",
    "target": "དོན་ འདི་ ཡོངས་ སུ་ ཞུ་བ ར་ སེམས་དཔའ་ དེ་ ནི་ ཤཱ་རི འི་ བུ་ དོན་ ཉིད་ རྣམ་པ ར་ ཤེས་པ ར་ བྱ་བ འི་ ཕྱི ར་ ཏེ །"
  },
  {
    "source": "དཔེས་བསྟན་པར་བྱ་སྟེ།",
    "target": "དཔེ ས་ བསྟན་པ ར་ བྱ་ སྟེ །"
  },
  {
    "source": "སྐྱེས་བུ་གང་ཟག་ཞིག་རྫུ་འཕྲུལ་གྱི་མཐུ་དེ་ལྟ་བུ་དང་ལྡན་པར་གྱུར་པས་གང་འདི་འཛམ་བུའི་གླིང་དང་།",
    "target": "སྐྱེས་བུ་ གང་ཟག་ ཞིག་ རྫུ་འཕྲུལ་ གྱི་ མཐུ་ དེ་ ལྟ་བུ་ དང་ ལྡན་པ ར་ གྱུར་པ ས་ གང་ འདི་ འཛམ་བུ འི་ གླིང་ དང་ །"
  },
  {
    "source": "ཉེ་བའི་གླིང་ཞེང་དང་སྲིད་དུ་དཔག་ཚད་བདུན་སྟོང་ཡོད་པའི་འཛམ་བུའི་གླིང་དེ་ན།",
    "target": "ཉེ་བ འི་ གླིང་ ཞེང་ དང་ སྲིད་ དུ་ དཔག་ཚད་ བདུན་ སྟོང་ ཡོད་པ འི་ འཛམ་བུ འི་ གླིང་ དེ་ ན །"
  },
  {
    "source": "གང་སྲོག་ཆགས་གནས་པ་དེ་དག་འཇིག་རྟེན་གྱི་ཁམས་གཞན་དུ་བཀོད་དེ།",
    "target": "གང་ སྲོག་ཆགས་ གནས་པ་ དེ་ དག་ འཇིག་རྟེན་ གྱི་ ཁམས་ གཞན་ དུ་ བཀོད་ དེ །"
  },
  {
    "source": "ལག་མཐིལ་ལྟར་མཉམ་པར་བྱས་རིན་པོ་ཆེ་སྣ་བདུན་ལ་འདི་ལྟ་སྟེ།",
    "target": "ལག་མཐིལ་ ལྟ ར་ མཉམ་པ ར་ བྱས་ རིན་པོ་ཆེ་ སྣ་ བདུན་ ལ་ འདི་ ལྟ་ སྟེ །"
  },
  {
    "source": "གསེར་དང་།",
    "target": "གསེར་ དང་ །"
  },
  {
    "source": "དངུལ་དང་།",
    "target": "དངུལ་ དང་ །"
  },
  {
    "source": "བཻ་ཌཱུརྻ་དང་།",
    "target": "བཻ་ ཌཱུརྻ་ དང་ །"
  },
  {
    "source": "ཤེལ་དང་།",
    "target": "ཤེལ་ དང་ །"
  },
  {
    "source": "མུ་ཏིག་དམར་པོ་དང་།",
    "target": "མུ་ཏིག་ དམར་པོ་ དང་ །"
  },
  {
    "source": "རྡོའི་སྙིང་པོ་དང་།",
    "target": "རྡོ འི་ སྙིང་པོ་ དང་ །"
  },
  {
    "source": "སྤུག་རྣམས་ལས་འཛམ་བུའི་གླིང་ཙམ་གྱི་མཆོད་རྟེན་སྲིད་དུ་ཚངས་པའི་འཇིག་རྟེན་གྱི་བར་ལ་ཐུག་པར་བརྩིགས་ཏེ།",
    "target": "སྤུག་ རྣམས་ ལས་ འཛམ་བུ འི་ གླིང་ ཙམ་ གྱི་ མཆོད་རྟེན་ སྲིད་ དུ་ ཚངས་པ འི་ འཇིག་རྟེན་ གྱི་ བར་ ལ་ ཐུག་པ ར་ བརྩིགས་ ཏེ །"
  },
  {
    "source": "མཆོད་རྟེན་དེ་ལ་ལྷའི་སྤོས་དང་།",
    "target": "མཆོད་རྟེན་ དེ་ ལ་ ལྷ འི་ སྤོས་ དང་ །"
  },
  {
    "source": "ལྷའི་མེ་ཏོག་དང་།",
    "target": "ལྷ འི་ མེ་ཏོག་ དང་ །"
  },
  {
    "source": "ལྷའི་འཕྲེང་བ་དང་།",
    "target": "ལྷ འི་ འཕྲེང་བ་ དང་ །"
  },
  {
    "source": "ལྷའི་གདུགས་དང་།",
    "target": "ལྷ འི་ གདུགས་ དང་ །"
  },
  {
    "source": "རྒྱལ་མཚན་དང་།",
    "target": "རྒྱལ་མཚན་ དང་ །"
  },
  {
    "source": "བ་དན་རྣམས་ཀྱིས་མཆོད་པ་བྱས་ལ།",
    "target": "བ་དན་ རྣམས་ ཀྱིས་ མཆོད་པ་ བྱས་ ལ །"
  },
  {
    "source": "དེ་ནས་སྐྱེས་བུ་དེ་རྫུ་འཕྲུལ་གྱི་མཐུ་འདི་ལྟ་བུ་དང་ལྡན་པར་གྱུར་པས།",
    "target": "དེ་ ནས་ སྐྱེས་བུ་ དེ་ རྫུ་འཕྲུལ་ གྱི་ མཐུ་ འདི་ ལྟ་བུ་ དང་ ལྡན་པ ར་ གྱུར་པ ས །"
  },
  {
    "source": "གང་རྒྱ་མཚོ་ཆེན་པོ་བཞིའི་ཆུ་དེ་དག་འཇིག་རྟེན་གྱི་ཁམས་གཞན་དུ་བྱོ་སྟེ།",
    "target": "གང་ རྒྱ་མཚོ་ ཆེན་པོ་ བཞི འི་ ཆུ་ དེ་ དག་ འཇིག་རྟེན་ གྱི་ ཁམས་ གཞན་ དུ་ བྱོ་ སྟེ །"
  },
  {
    "source": "མ་རུ་ཀའི་ཏིལ་མར་གྱིས་རྒྱ་མཚོ་ཆེན་པོ་བཞི་ལྟར་བཀང་བའི་ནང་དུ་སྙིང་པོ་རི་རབ་ཙམ་བཙུགས་ལ།",
    "target": "མ་རུ་ ཀ འི་ ཏིལ་ མར་ གྱིས་ རྒྱ་མཚོ་ ཆེན་པོ་ བཞི་ ལྟ ར་ བཀང་བ འི་ ནང་ དུ་ སྙིང་པོ་ རི་རབ་ ཙམ་ བཙུགས་ ལ །"
  },
  {
    "source": "བསྐལ་པ་མང་པོའི་མཐའ་ཇི་སྲིད་བར་མར་མེའི་རྒྱུན་མི་ཆད་པར་འབུལ་ན།",
    "target": "བསྐལ་པ་ མང་པོ འི་ མཐའ་ ཇི་སྲིད་ བར་མ ར་ མེ འི་ རྒྱུན་ མི་ ཆད་པ ར་ འབུལ་ ན །"
  },
  {
    "source": "ཤཱ་རིའི་བུ་དེ་ཇི་སྙམ་དུ་སེམས།",
    "target": "ཤཱ་རི འི་ བུ་ དེ་ ཇི་ སྙམ་ དུ་ སེམས །"
  },
  {
    "source": "སྐྱེས་བུ་དེ་གཞི་དེ་ལས་བསོད་ནམས་མང་དུ་གསོག་སྙམ་མམ།",
    "target": "སྐྱེས་བུ་ དེ་ གཞི་ དེ་ ལས་ བསོད་ནམས་ མང་ དུ་ གསོག་ སྙམ་ མམ །"
  },
  {
    "source": "གསོལ་པ།",
    "target": "གསོལ་པ །"
  },
  {
    "source": "བཅོམ་ལྡན་འདས་མང་ལགས་སོ།།",
    "target": "བཅོམ་ལྡན་འདས་ མང་ ལགས་ སོ ། །"
  },
  {
    "source": "བདེ་བར་གཤེགས་པ་མང་ལགས་སོ།།",
    "target": "བདེ་བ ར་ གཤེགས་པ་ མང་ ལགས་ སོ ། །"
  },
  {
    "source": "ཉན་ཐོས་དང་།",
    "target": "ཉན་ཐོས་ དང་ །"
  },
  {
    "source": "རང་སངས་རྒྱས་ཐམས་ཅད་ལས་འདས་པ་ལགས་ཏེ།",
    "target": "རང་སངས་རྒྱས་ ཐམས་ཅད་ ལས་ འདས་པ་ ལགས་ ཏེ །"
  },
  {
    "source": "བཅོམ་ལྡན་འདས་འདི་ནི་བདེ་བར་གཤེགས་པའི་ཡུལ་ལོ།།",
    "target": "བཅོམ་ལྡན་འདས་ འདི་ ནི་ བདེ་བར་གཤེགས་པ འི་ ཡུལ་ ལོ ། །"
  },
  {
    "source": "བདེ་བར་གཤེགས་པ་འདི་ནི་དེ་བཞིན་གཤེགས་པའི་ཡུལ་ལོ།།",
    "target": "བདེ་བ ར་ གཤེགས་པ་ འདི་ ནི་ དེ་བཞིན་གཤེགས་པ འི་ ཡུལ་ ལོ ། །"
  },
  {
    "source": "བཀའ་བསྩལ་པ།",
    "target": "བཀའ་ བསྩལ་པ །"
  },
  {
    "source": "ཤཱ་རིའི་བུ་རིགས་ཀྱི་བུའམ།",
    "target": "ཤཱ་རི འི་ བུ་ རིགས་ ཀྱི་ བུ འམ །"
  },
  {
    "source": "རིགས་ཀྱི་བུ་མོ་གང་ལ་ལ་ཞིག་སངས་རྒྱས་དང་།",
    "target": "རིགས་ ཀྱི་ བུ་མོ་ གང་ ལ་ལ་ ཞིག་ སངས་རྒྱས་ དང་ །"
  },
  {
    "source": "ཆོས་དང་།",
    "target": "ཆོས་ དང་ །"
  },
  {
    "source": "དགེ་སློང་གི་དགེ་འདུན་ལ་སྐྱབས་སུ་སོང་བའི་བསོད་ནམས་ཀྱི་ཕུང་པོ་དེ་ལ་བསོད་ནམས་ཀྱི་ཕུང་པོ་སྔ་མ་དེས་བརྒྱའི་ཆར་ཡང་ཉེ་བར་མི་འགྲོ་སྟེ།",
    "target": "དགེ་སློང་ གི་ དགེ་འདུན་ ལ་ སྐྱབས་ སུ་ སོང་བ འི་ བསོད་ནམས་ ཀྱི་ ཕུང་པོ་ དེ་ ལ་ བསོད་ནམས་ ཀྱི་ ཕུང་པོ་ སྔ་མ་ དེ ས་ བརྒྱ འི་ ཆར་ ཡང་ ཉེ་བ ར་ མི་ འགྲོ་ སྟེ །"
  },
  {
    "source": "སྟོང་དང་།",
    "target": "སྟོང་ དང་ །"
  },
  {
    "source": "བརྒྱ་སྟོང་གི་ཆ་དང་།",
    "target": "བརྒྱ་ སྟོང་ གི་ ཆ་ དང་ །"
  },
  {
    "source": "གྲངས་དང་།",
    "target": "གྲངས་ དང་ །"
  },
  {
    "source": "རྒྱུ་དང་བགྲང་བར་ཡང་ཉེ་བར་མི་འགྲོའོ།།",
    "target": "རྒྱུ་ དང་ བགྲང་བ ར་ ཡང་ ཉེ་བ ར་ མི་ འགྲོ འོ ། །"
  },
  {
    "source": "དེ་ནས་ཆོས་ཀྱི་རྣམ་གྲངས་འདི་བཤད་པའི་ཚེ།",
    "target": "དེ་ ནས་ ཆོས་ ཀྱི་ རྣམ་གྲངས་ འདི་ བཤད་པ འི་ ཚེ །"
  },
  {
    "source": "སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་གཡོས།",
    "target": "སྟོང་ གསུམ་ གྱི་ སྟོང་ ཆེན་པོ འི་ འཇིག་རྟེན་ གྱི་ ཁམས་ འདི་ གཡོས །"
  },
  {
    "source": "རབ་ཏུ་གཡོས།",
    "target": "རབ་ ཏུ་ གཡོས །"
  },
  {
    "source": "ཀུན་ཏུ་རབ་ཏུ་གཡོས།",
    "target": "ཀུན་ ཏུ་ རབ་ ཏུ་ གཡོས །"
  },
  {
    "source": "འགུལ་རབ་ཏུ་འགུལ།",
    "target": "འགུལ་ རབ་ ཏུ་ འགུལ །"
  },
  {
    "source": "ཀུན་ཏུ་རབ་ཏུ་འགུལ།",
    "target": "ཀུན་ ཏུ་ རབ་ ཏུ་ འགུལ །"
  },
  {
    "source": "ལྡེག་རབ་ཏུ་ལྡེག།",
    "target": "ལྡེག་ རབ་ ཏུ་ ལྡེག །"
  },
  {
    "source": "ཀུན་ཏུ་རབ་ཏུ་ལྡེག་གོ།",
    "target": "ཀུན་ ཏུ་ རབ་ ཏུ་ ལྡེག་ གོ །"
  },
  {
    "source": "དེའི་ཚེ་དེར་གློག་གི་རྒྱུན་ཆེན་པོ་བྱུང་ངོ་།།",
    "target": "དེ འི་ ཚེ་ དེ ར་ གློག་ གི་ རྒྱུན་ ཆེན་པོ་ བྱུང་ ངོ་ ། །"
  },
  {
    "source": "ལྷ་རྣམས་ཀྱིས་ཀྱང་རྔ་སྒྲ་བསྒྲགས་སོ།།",
    "target": "ལྷ་ རྣམས་ ཀྱིས་ ཀྱང་ རྔ་ སྒྲ་ བསྒྲགས་ སོ ། །"
  },
  {
    "source": "དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ།།",
    "target": "དེ་ ནས་ བཅོམ་ལྡན་འདས་ ལ་ ཚེ་ དང་ ལྡན་པ་ ཀུན་དགའ་བོ ས་ འདི་ སྐད་ ཅེས་ གསོལ་ ཏོ ། །"
  },
  {
    "source": "བཅོམ་ལྡན་འདས་ཆོས་ཀྱི་རྣམ་གྲངས་འདིའི་མིང་ཅི་ལགས།",
    "target": "བཅོམ་ལྡན་འདས་ ཆོས་ ཀྱི་ རྣམ་གྲངས་ འདི འི་ མིང་ ཅི་ ལགས །"
  },
  {
    "source": "ཇི་ལྟར་གཟུང་བར་བགྱི།",
    "target": "ཇི་ ལྟ ར་ གཟུང་བ ར་ བགྱི །"
  },
  {
    "source": "བཅོམ་ལྡན་འདས་ཀྱིས་བཀའ་བསྩལ་པ།",
    "target": "བཅོམ་ལྡན་འདས་ ཀྱིས་ བཀའ་ བསྩལ་པ །"
  },
  {
    "source": "ཀུན་དགའ་བོ་ཁྱོད་ཀྱིས་འདི་ལྟར་ཆོས་ཀྱི་རྣམ་གྲངས་འདི་སྒོ་མཐའ་ཡས་པས་བསྒྲུབ་པ་ཞེས་བྱ་བར་ཟུངས་ཤིག།",
    "target": "ཀུན་དགའ་བོ་ ཁྱོད་ ཀྱིས་ འདི་ ལྟ ར་ ཆོས་ ཀྱི་ རྣམ་གྲངས་ འདི་ སྒོ་ མཐའ་ཡས་པ ས་ བསྒྲུབ་པ་ ཞེས་ བྱ་བ ར་ ཟུངས་ ཤིག །"
  },
  {
    "source": "དེའི་དོན་ནི་དེ་ལྟར་བལྟ་བར་བྱ་སྟེ།",
    "target": "དེ འི་ དོན་ ནི་ དེ་ ལྟ ར་ བལྟ་བ ར་ བྱ་ སྟེ །"
  },
  {
    "source": "དེ་དེ་བཞིན་དུ་ཟུངས་ཤིག།",
    "target": "དེ་ དེ་ བཞིན་ དུ་ ཟུངས་ ཤིག །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་ ནས །"
  },
  {
    "source": "ཚེ་དང་ལྡན་པ་ཤཱ་རིའི་བུ་དང་།",
    "target": "ཚེ་ དང་ ལྡན་པ་ ཤཱ་རི འི་ བུ་ དང་ །"
  },
  {
    "source": "དགེ་སློང་གཞན་དག་ཀྱང་བཅོམ་ལྡན་འདས་ཀྱིས་བཀའ་བསྩལ་པ་ལ་མངོན་པར་བསྟོད་དོ།།",
    "target": "དགེ་སློང་ གཞན་ དག་ ཀྱང་ བཅོམ་ལྡན་འདས་ ཀྱིས་ བཀའ་ བསྩལ་པ་ ལ་ མངོན་པ ར་ བསྟོད་ དོ ། །"
  },
  {
    "source": "འཕགས་པ་དཀོན་མཆོག་གསུམ་ལ་སྐྱབས་སུ་འགྲོ་བ་ཞེས་བྱ་ཐེག་ཆེན་པོའི་མདོ་རྫོགས་སོ།།",
    "target": "འཕགས་པ་ དཀོན་མཆོག་ གསུམ་ ལ་ སྐྱབས་ སུ་ འགྲོ་བ་ ཞེས་ བྱ་ ཐེག་ཆེན་པོ འི་ མདོ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "རྒྱ་གར་གྱི་མཁན་པོ་སརྦ་ཛྙཱ་དེ་བ་དང་།",
    "target": "རྒྱ་གར་ གྱི་ མཁན་པོ་ སརྦ་ཛྙཱ་ དེ་བ་ དང་ །"
  },
  {
    "source": "ཞུ་ཆེན་གྱི་ལོ་ཙཱ་བ་བན་དེ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།",
    "target": "ཞུ་ཆེན་ གྱི་ ལོ་ཙཱ་བ་ བན་དེ་ དཔལ་ བརྩེགས་ ཀྱིས་ བསྒྱུར་ ཅིང་ ཞུས་ ཏེ་ གཏན་ ལ་ ཕབ་པ འོ ། །"
  },
  {
    "source": "།།",
    "target": "། །"
  }
]
