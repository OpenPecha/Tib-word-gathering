[
  {
    "source": "ན་མོ་གུ་རུ༔",
    "target": "ན་མོ་ གུ་རུ ༔"
  },
  {
    "source": "སྤྲེལ་ལོ་སྤྲེལ་ཟླ་ར་བའི་ཚེས་བཅུ་ལ༔",
    "target": "སྤྲེལ་ ལོ་ སྤྲེལ་ཟླ་ ར་བ འི་ ཚེས་ བཅུ་ ལ ༔"
  },
  {
    "source": "བསམ་ཡས་བར་ཁང་གཡུ་ཞལ་ཅན་དུ་རྡོ་རྗེ་དབྱིངས་ཀྱི་དཀྱིལ་འཁོར་ཞལ་ཕྱེས་ཚེ་ཨོ་རྒྱན་གྱིས་སྨོན་ལམ་འདི་གསུངས་པས་རྗེ་འབངས་ཐམས་ཅད་ཀྱིས་ཐུགས་དམ་ནར་མར་མཛད༔",
    "target": "བསམ་ཡས་ བར་ཁང་ གཡུ་ ཞལ་ ཅན་ དུ་ རྡོ་རྗེ་དབྱིངས་ ཀྱི་ དཀྱིལ་འཁོར་ ཞལ་ ཕྱེས་ ཚེ་ ཨོ་རྒྱན་ གྱིས་ སྨོན་ལམ་ འདི་ གསུངས་པ ས་ རྗེ་འབངས་ ཐམས་ཅད་ ཀྱིས་ ཐུགས་དམ་ ནར་མ ར་ མཛད ༔"
  },
  {
    "source": "ཕྱི་རབས་རྣམས་ཀྱིས་འདི་ལ་ཐུགས་དམ་རྩེ་གཅིག་ཏུ་མཛོད༔",
    "target": "ཕྱི་ རབས་ རྣམས་ ཀྱིས་ འདི་ ལ་ ཐུགས་དམ་ རྩེ་ གཅིག་ ཏུ་ མཛོད ༔"
  },
  {
    "source": "ཕྱོགས་བཅུ་དུས་བཞིའི་རྒྱལ་བ་སྲས་དང་བཅས༔",
    "target": "ཕྱོགས་ བཅུ་ དུས་ བཞི འི་ རྒྱལ་བ་ སྲས་ དང་ བཅས ༔"
  },
  {
    "source": "བླ་མ་ཡི་དམ་མཁའ་འགྲོ་ཆོས་སྐྱོང་ཚོགས༔",
    "target": "བླ་མ་ ཡི་དམ་ མཁའ་འགྲོ་ ཆོས་སྐྱོང་ ཚོགས ༔"
  },
  {
    "source": "མ་ལུས་ཞིང་གི་རྡུལ་སྙེད་གཤེགས་སུ་གསོལ༔",
    "target": "མ་ ལུས་ ཞིང་ གི་ རྡུལ་ སྙེད་ གཤེགས་ སུ་ གསོལ ༔"
  },
  {
    "source": "མདུན་གྱི་ནམ་མཁར་པད་ཟླའི་གདན་ལ་བཞུགས༔",
    "target": "མདུན་ གྱི་ ནམ་ མཁ ར་ པད་ ཟླ འི་ གདན་ ལ་ བཞུགས ༔"
  },
  {
    "source": "ལུས་ངག་ཡིད་གསུམ་གུས་པས་ཕྱག་འཚལ་ལོ༔",
    "target": "ལུས་ངག་ ཡིད་ གསུམ་ གུས་པ ས་ ཕྱག་ འཚལ་ ལོ ༔"
  },
  {
    "source": "ཕྱི་ནང་གསང་བ་དེ་བཞིན་ཉིད་ཀྱིས་མཆོད༔",
    "target": "ཕྱི་ནང་ གསང་བ་ དེ་བཞིན་ཉིད་ ཀྱིས་ མཆོད ༔"
  },
  {
    "source": "རྟེན་མཆོག་བདེ་གཤེགས་རྣམས་ཀྱི་སྤྱན་སྔ་རུ༔",
    "target": "རྟེན་ མཆོག་ བདེ་གཤེགས་ རྣམས་ ཀྱི་ སྤྱན་ སྔ་ རུ ༔"
  },
  {
    "source": "སྔོན་གྱི་སྡིག་པའི་ཚོགས་ལ་བདག་གནོང་ཞིང་༔",
    "target": "སྔོན་ གྱི་ སྡིག་པ འི་ ཚོགས་ ལ་ བདག་ གནོང་ ཞིང་ ༔"
  },
  {
    "source": "ད་ལྟའི་མི་དགེ་འགྱོད་པས་རབ་ཏུ་བཤགས༔",
    "target": "ད་ ལྟ འི་ མི་དགེ་ འགྱོད་པ ས་ རབ་ ཏུ་ བཤགས ༔"
  },
  {
    "source": "ཕྱིན་ཆད་དེ་ལས་ལྡོག་ཕྱིར་བདག་གིས་བསྡམ༔",
    "target": "ཕྱིན་ཆད་ དེ་ ལས་ ལྡོག་ ཕྱི ར་ བདག་ གིས་ བསྡམ ༔"
  },
  {
    "source": "བསོད་ནམས་དགེ་ཚོགས་ཀུན་ལ་ཡི་རང་ངོ་༔",
    "target": "བསོད་ནམས་ དགེ་ཚོགས་ ཀུན་ ལ་ ཡི་ རང་ ངོ་ ༔"
  },
  {
    "source": "རྒྱལ་བའི་ཚོགས་རྣམས་མྱ་ངན་མི་འདའ་བར༔",
    "target": "རྒྱལ་བ འི་ ཚོགས་ རྣམས་ མྱ་ངན་ མི་ འདའ་བ ར ༔"
  },
  {
    "source": "སྡེ་སྣོད་གསུམ་དང་བླ་མེད་ཆོས་འཁོར་བསྐོར༔",
    "target": "སྡེ་སྣོད་ གསུམ་ དང་ བླ་མེད་ ཆོས་འཁོར་ བསྐོར ༔"
  },
  {
    "source": "དགེ་ཚོགས་མ་ལུས་འགྲོ་བའི་རྒྱུད་ལ་བསྔོ༔",
    "target": "དགེ་ཚོགས་ མ་ལུས་ འགྲོ་བ འི་ རྒྱུད་ ལ་ བསྔོ ༔"
  },
  {
    "source": "འགྲོ་རྣམས་བླ་མེད་ཐར་པའི་སར་ཕྱིན་ཤོག།",
    "target": "འགྲོ་ རྣམས་ བླ་མེད་ ཐར་པ འི་ ས ར་ ཕྱིན་ ཤོག །"
  },
  {
    "source": "སངས་རྒྱས་སྲས་བཅས་བདག་ལ་དགོངས་སུ་གསོལ༔",
    "target": "སངས་རྒྱས་ སྲས་ བཅས་ བདག་ ལ་ དགོངས་ སུ་ གསོལ ༔"
  },
  {
    "source": "བདག་གིས་བརྩམས་པའི་སྨོན་ལམ་རབ་བཟང་འདི༔",
    "target": "བདག་ གིས་ བརྩམས་པ འི་ སྨོན་ལམ་ རབ་ བཟང་ འདི ༔"
  },
  {
    "source": "རྒྱལ་བ་ཀུན་ཏུ་བཟང་དང་དེ་སྲས་དང་༔",
    "target": "རྒྱལ་བ་ ཀུན་ ཏུ་ བཟང་ དང་ དེ་ སྲས་ དང་ ༔"
  },
  {
    "source": "འཕགས་པ་འཇམ་དཔལ་དབྱངས་ཀྱིས་མཁྱེན་པ་ལྟར༔",
    "target": "འཕགས་པ་ འཇམ་དཔལ་དབྱངས་ ཀྱིས་ མཁྱེན་པ་ ལྟ ར ༔"
  },
  {
    "source": "དེ་དག་ཀུན་གྱི་རྗེས་སུ་བདག་སློབ་ཤོག༔",
    "target": "དེ་ དག་ ཀུན་ གྱི་ རྗེས་ སུ་ བདག་ སློབ་ ཤོག ༔"
  },
  {
    "source": "བསྟན་པའི་དཔལ་གྱུར་བླ་མ་རིན་ཆེན་རྣམས༔",
    "target": "བསྟན་པ འི་ དཔལ་ གྱུར་ བླ་མ་ རིན་ཆེན་ རྣམས ༔"
  },
  {
    "source": "ནམ་མཁའ་བཞིན་དུ་ཀུན་ལ་ཁྱབ་པར་ཤོག༔",
    "target": "ནམ་མཁའ་ བཞིན་ དུ་ ཀུན་ ལ་ ཁྱབ་པ ར་ ཤོག ༔"
  },
  {
    "source": "ཉི་ཟླ་བཞིན་དུ་ཀུན་ལ་གསལ་བར་ཤོག༔",
    "target": "ཉི་ཟླ་ བཞིན་ དུ་ ཀུན་ ལ་ གསལ་བ ར་ ཤོག ༔"
  },
  {
    "source": "རི་བོ་བཞིན་དུ་རྟག་ཏུ་བརྟན་པར་ཤོག༔",
    "target": "རི་བོ་ བཞིན་ དུ་ རྟག་ ཏུ་ བརྟན་པ ར་ ཤོག ༔"
  },
  {
    "source": "བསྟན་པའི་གཞི་མ་དགེ་འདུན་རིན་པོ་ཆེ༔",
    "target": "བསྟན་པ འི་ གཞི་ མ་ དགེ་འདུན་ རིན་པོ་ཆེ ༔"
  },
  {
    "source": "ཐུགས་མཐུན་ཁྲིམས་གཙང་བསླབ་གསུམ་གྱིས་ཕྱུག་ཤོག༔",
    "target": "ཐུགས་ མཐུན་ ཁྲིམས་ གཙང་ བསླབ་ གསུམ་ གྱིས་ ཕྱུག་ ཤོག ༔"
  },
  {
    "source": "བསྟན་པའི་སྙིང་པོ་གསང་སྔགས་སྒྲུབ་པའི་སྡེ༔",
    "target": "བསྟན་པ འི་ སྙིང་པོ་ གསང་སྔགས་ སྒྲུབ་པ འི་ སྡེ ༔"
  },
  {
    "source": "དམ་ཚིག་ལྡན་ཞིང་བསྐྱེད་རྫོགས་མཐར་ཕྱིན་ཤོག༔",
    "target": "དམ་ཚིག་ ལྡན་ ཞིང་ བསྐྱེད་རྫོགས་ མཐ ར་ ཕྱིན་ ཤོག ༔"
  },
  {
    "source": "བསྟན་པའི་སྦྱིན་བདག་ཆོས་སྐྱོང་རྒྱལ་པོ་ཡང་༔",
    "target": "བསྟན་པ འི་ སྦྱིན་བདག་ ཆོས་སྐྱོང་ རྒྱལ་པོ་ ཡང་ ༔"
  },
  {
    "source": "ཆབ་སྲིད་རྒྱས་ཤིང་བསྟན་ལ་སྨན་པར་ཤོག༔",
    "target": "ཆབ་སྲིད་ རྒྱས་ ཤིང་ བསྟན་ ལ་ སྨན་པ ར་ ཤོག ༔"
  },
  {
    "source": "བསྟན་པའི་ཞབས་འདེགས་རྒྱལ་རིགས་བློན་པོ་ཡང་༔",
    "target": "བསྟན་པ འི་ ཞབས་འདེགས་ རྒྱལ་རིགས་ བློན་པོ་ ཡང་ ༔"
  },
  {
    "source": "བློ་གྲོས་རབ་འཕེལ་རྩལ་དང་ལྡན་པར་ཤོག༔",
    "target": "བློ་གྲོས་ རབ་ འཕེལ་ རྩལ་ དང་ ལྡན་པ ར་ ཤོག ༔"
  },
  {
    "source": "བསྟན་པའི་གསོས་བྱེད་ཁྱིམ་བདག་འབྱོར་ལྡན་རྣམས༔",
    "target": "བསྟན་པ འི་ གསོས་ བྱེད་ ཁྱིམ་བདག་ འབྱོར་ལྡན་ རྣམས ༔"
  },
  {
    "source": "ལོངས་སྤྱོད་ལྡན་ཞིང་ཉེར་འཚེ་མེད་པར་ཤོག༔",
    "target": "ལོངས་སྤྱོད་ ལྡན་ ཞིང་ ཉེར་འཚེ་ མེད་པ ར་ ཤོག ༔"
  },
  {
    "source": "བསྟན་ལ་དད་པའི་ཡངས་པའི་རྒྱལ་ཁམས་ཀུན༔",
    "target": "བསྟན་ ལ་ དད་པ འི་ ཡངས་པ འི་ རྒྱལ་ཁམས་ ཀུན ༔"
  },
  {
    "source": "བདེ་སྐྱིད་ལྡན་ཞིང་བར་ཆད་ཞི་བར་ཤོག༔",
    "target": "བདེ་སྐྱིད་ ལྡན་ ཞིང་ བར་ཆད་ ཞི་བ ར་ ཤོག ༔"
  },
  {
    "source": "ལམ་ལ་གནས་པའི་རྣལ་འབྱོར་བདག་ཉིད་ཀྱང་༔",
    "target": "ལམ་ ལ་ གནས་པ འི་ རྣལ་འབྱོར་ བདག་ཉིད་ ཀྱང་ ༔"
  },
  {
    "source": "དམ་ཚིག་མི་ཉམས་བསམ་པ་འགྲུབ་པར་ཤོག༔",
    "target": "དམ་ཚིག་ མི་ ཉམས་ བསམ་པ་ འགྲུབ་པ ར་ ཤོག ༔"
  },
  {
    "source": "བདག་ལ་བཟང་ངན་ལས་ཀྱིས་འབྲེལ་གྱུར་གང་༔",
    "target": "བདག་ ལ་ བཟང་ངན་ ལས་ ཀྱིས་ འབྲེལ་ གྱུར་ གང་ ༔"
  },
  {
    "source": "གནས་སྐབས་མཐར་ཐུག་རྒྱལ་བས་རྗེས་འཛིན་ཤོག༔",
    "target": "གནས་སྐབས་ མཐ ར་ ཐུག་ རྒྱལ་བ ས་ རྗེས་འཛིན་ ཤོག ༔"
  },
  {
    "source": "འགྲོ་རྣམས་བླ་མེད་ཐེག་པའི་སྒོར་ཞུགས་ནས༔",
    "target": "འགྲོ་ རྣམས་ བླ་མེད་ ཐེག་པ འི་ སྒོ ར་ ཞུགས་ ནས ༔"
  },
  {
    "source": "ཀུན་བཟང་རྒྱལ་སྲིད་ཆེན་པོ་ཐོབ་པར་ཤོག༔",
    "target": "ཀུན་བཟང་ རྒྱལ་སྲིད་ ཆེན་པོ་ ཐོབ་པ ར་ ཤོག ༔"
  },
  {
    "source": "དེ་ལྟར་གྱི་སྨོན་ལམ་དུས་དྲུག་ཏུ་བརྩོན་པར་བྱ༔",
    "target": "དེ་ ལྟ ར་ གྱི་ སྨོན་ལམ་ དུས་ དྲུག་ ཏུ་ བརྩོན་པ ར་ བྱ ༔"
  },
  {
    "source": "ས་མ་ཡ༔",
    "target": "ས་ མ་ ཡ ༔"
  },
  {
    "source": "ལྷ་སྲས་མུ་རུབ་རྣམ་འཕྲུལ་གཏེར་ཆེན་མཆོག་གྱུར་བདེ་ཆེན་གླིང་པས་གནས་མཆོག་སེང་ཆེན་གནམ་བྲག་གི་གཡས་ཟུར་བྲག་རི་རིན་ཆེན་བརྩེགས་པའི་གོང་མོ་འོག་མ་ནས་ཁྲོམ་གཏེར་དུ་སྤྱན་དྲངས་པའི་བཻ་རོའི་སྐུ་ཆོས་དར་ཤོག་ངོས་མཚོ་རྒྱལ་ཕྱག་བྲིས་བོད་ཡིག་བཤུར་མ་ལས།",
    "target": "ལྷ་སྲས་ མུ་ རུབ་ རྣམ་འཕྲུལ་ གཏེར་ ཆེན་ མཆོག་ གྱུར་ བདེ་ཆེན་གླིང་ པ ས་ གནས་ མཆོག་ སེང་ ཆེན་ གནམ་ བྲག་ གི་ གཡས་ ཟུར་ བྲག་རི་ རིན་ཆེན་བརྩེགས་པ འི་ གོང་མོ་ འོག་མ་ ནས་ ཁྲོམ་ གཏེར་ དུ་ སྤྱན་ དྲངས་པ འི་ བཻ་ རོ འི་ སྐུ་ཆོས་ དར་ ཤོག་ ངོས་ མཚོ་ རྒྱལ་ ཕྱག་ བྲིས་ བོད་ ཡིག་ བཤུར་མ་ ལས །"
  },
  {
    "source": "དེ་འཕྲལ་ཉིད་དུ་པདྨ་གར་དབང་བློ་གྲོས་མཐའ་ཡས་ཀྱིས་དག་པར་བཤུས་པ་དགེ་ལེགས་འཕེལ།།",
    "target": "དེ་ འཕྲལ་ ཉིད་ དུ་ པདྨ་ གར་ དབང་ བློ་གྲོས་ མཐའ་ཡས་ ཀྱིས་ དག་པ ར་ བཤུས་པ་ དགེ་ལེགས་ འཕེལ ། །"
  },
  {
    "source": "།།",
    "target": "། །"
  }
]
