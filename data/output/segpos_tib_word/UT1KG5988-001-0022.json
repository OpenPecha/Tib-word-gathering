[
  {
    "source": "༄༅།།",
    "target": "༄༅ ། །"
  },
  {
    "source": "འཕགས་པ་རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་གཟུངས་བཞུགས་སོ།།",
    "target": "འཕགས་པ་ རྡོ་རྗེ་ མི་ཕམ་པ་ མེ་ ལྟ ར་ རབ་ ཏུ་ རྨོངས་ བྱེད་ ཅེས་ བྱ་བ འི་ གཟུངས་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་བཛྲ་ཨ་ཛི་ཏེ་ཨ་ན་ལ་པྲ་མོ་ཧ་ནི་ནཱ་མ་དྷ་ར་ཎི།",
    "target": "ཨཱརྻ་ བཛྲ་ ཨ་ ཛི་ ཏེ་ ཨ་ན་ ལ་ པྲ་མོ་ ཧ་ནི་ ནཱ་མ་ དྷ་ར་ཎི །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་གཟུངས།།",
    "target": "འཕགས་པ་ རྡོ་རྗེ་ མི་ཕམ་པ་ མེ་ ལྟ ར་ རབ་ ཏུ་ རྨོངས་ བྱེད་ ཅེས་ བྱ་བ འི་ གཟུངས ། །"
  },
  {
    "source": "སངས་རྒྱས་དང་།",
    "target": "སངས་རྒྱས་ དང་ །"
  },
  {
    "source": "བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་རིན་པོ་ཆེའི་ཁང་པ་བརྩེགས་པ་ཅན་གྱི་རིའི་གངས་རི་སུལ་གྱི་མཆོག།",
    "target": "བཅོམ་ལྡན་འདས་ རིན་པོ་ཆེ འི་ ཁང་པ་ བརྩེགས་པ་ ཅན་ གྱི་ རི འི་ གངས་རི་ སུལ་ གྱི་ མཆོག །"
  },
  {
    "source": "རི་རབ་ཀྱི་སྨད་དང་སྐེད་པར་གསེར་གྱི་རྡོ་སྣ་ཚོགས་ཀྱིས་གང་ཞིང་རེ་འུར་བྲེས་པ་འབར་བ།",
    "target": "རི་རབ་ ཀྱི་ སྨད་ དང་ སྐེད་པ ར་ གསེར་ གྱི་ རྡོ་ སྣ་ཚོགས་ ཀྱིས་ གང་ ཞིང་ རེ་ འུ ར་ བྲེས་པ་ འབར་བ །"
  },
  {
    "source": "རིན་པོ་ཆེའི་རྡོ་དུ་མའི་འོད་སྣ་ཚོགས་འཇའ་ལྟ་བུ་བྱུང་བའི་རྡོ་ལེབ་ཡངས་པ།",
    "target": "རིན་པོ་ཆེ འི་ རྡོ་ དུ་མ འི་ འོད་ སྣ་ཚོགས་ འཇའ་ ལྟ་བུ་ བྱུང་བ འི་ རྡོ་ལེབ་ ཡངས་པ །"
  },
  {
    "source": "མེ་ཏོག་དྲི་ཞིམ་པོ་བཀྲམ་ཞིང་ཕྱེ་མ་དང་།",
    "target": "མེ་ཏོག་ དྲི་ ཞིམ་པོ་ བཀྲམ་ ཞིང་ ཕྱེ་མ་ དང་ །"
  },
  {
    "source": "བདུག་པ་དྲི་ཞིམ་པོ་མང་པོས།",
    "target": "བདུག་པ་ དྲི་ཞིམ་པོ་ མང་པོ ས །"
  },
  {
    "source": "ཕུག་གི་ནང་དང་ནགས་བསྒོས་པ།",
    "target": "ཕུག་ གི་ ནང་ དང་ ནགས་ བསྒོས་པ །"
  },
  {
    "source": "གདུགས་དང་།",
    "target": "གདུགས་ དང་ །"
  },
  {
    "source": "ཨ་ཀ་རུ་དང་།",
    "target": "ཨ་ཀ་ རུ་ དང་ །"
  },
  {
    "source": "ཕྱེ་མ་དང་།",
    "target": "ཕྱེ་མ་ དང་ །"
  },
  {
    "source": "དྲིལ་བུ་དང་།",
    "target": "དྲིལ་བུ་ དང་ །"
  },
  {
    "source": "བླ་རེས་མཛེས་པར་བྱས་པའི་རི་བོ་མཆོག་ལ་བཞུགས་ཏེ།",
    "target": "བླ་རེ ས་ མཛེས་པ ར་ བྱས་པ འི་ རི་བོ་ མཆོག་ ལ་ བཞུགས་ ཏེ །"
  },
  {
    "source": "དེ་ན་བཅོམ་ལྡན་འདས་ལྷ་རྣམས་དང་།",
    "target": "དེ་ ན་ བཅོམ་ལྡན་འདས་ ལྷ་ རྣམས་ དང་ །"
  },
  {
    "source": "ལྷའི་བུ་རྣམས་དང་།",
    "target": "ལྷ འི་ བུ་ རྣམས་ དང་ །"
  },
  {
    "source": "ལྷ་མ་ཡིན་རྣམས་དང་།",
    "target": "ལྷ་མ་ཡིན་ རྣམས་ དང་ །"
  },
  {
    "source": "རླུང་ལྷ་རྣམས་དང་།",
    "target": "རླུང་ ལྷ་ རྣམས་ དང་ །"
  },
  {
    "source": "ནམ་མཁའ་ལྡིང་རྣམས་དང་།",
    "target": "ནམ་མཁའ་ ལྡིང་ རྣམས་ དང་ །"
  },
  {
    "source": "ཀླུ་རྣམས་དང་།",
    "target": "ཀླུ་ རྣམས་ དང་ །"
  },
  {
    "source": "གནོད་སྦྱིན་རྣམས་དང་།",
    "target": "གནོད་སྦྱིན་ རྣམས་ དང་ །"
  },
  {
    "source": "མིའམ་ཅི་རྣམས་དང་།",
    "target": "མིའམ་ཅི་ རྣམས་ དང་ །"
  },
  {
    "source": "སྲིན་པོ་རྣམས་དང་།",
    "target": "སྲིན་པོ་ རྣམས་ དང་ །"
  },
  {
    "source": "དྲི་ཟ་རྣམས་དང་།",
    "target": "དྲི་ཟ་ རྣམས་ དང་ །"
  },
  {
    "source": "རིག་སྔགས་འཆང་གྲུབ་པ་རྣམས་དང་།",
    "target": "རིག་སྔགས་ འཆང་ གྲུབ་པ་ རྣམས་ དང་ །"
  },
  {
    "source": "འབྱུང་པོ་རྣམས་དང་།",
    "target": "འབྱུང་པོ་ རྣམས་ དང་ །"
  },
  {
    "source": "ལོག་འདྲེན་རྣམས་དང་།",
    "target": "ལོག་འདྲེན་ རྣམས་ དང་ །"
  },
  {
    "source": "ཤ་ཟ་རྣམས་དང་།",
    "target": "ཤ་ཟ་ རྣམས་ དང་ །"
  },
  {
    "source": "སྣང་བ་དང་མི་སྣང་བའི་མ་མོའི་ཚོགས་ཁྱབ་པར་བྱེད་པ་རྒྱ་ཆེན་པོ་དག་གིས་དཔག་ཚད་ལྔ་བརྒྱར་འཁོར་གྱི་དཀྱིལ་འཁོར་དུ་གྱུར་པར་འདུས་ཏེ།",
    "target": "སྣང་བ་ དང་ མི་ སྣང་བ འི་ མ་ མོ འི་ ཚོགས་ ཁྱབ་པ ར་ བྱེད་པ་ རྒྱ་ཆེན་པོ་ དག་ གིས་ དཔག་ཚད་ ལྔ་ བརྒྱ ར་ འཁོར་ གྱི་ དཀྱིལ་འཁོར་ དུ་ གྱུར་པ ར་ འདུས་ ཏེ །"
  },
  {
    "source": "དེ་ན་གནས་པའི་བྱང་ཆུབ་སེམས་དཔའ་བདུན་ཁྲི་ལྔ་སྟོང་དང་།",
    "target": "དེ་ ན་ གནས་པ འི་ བྱང་ཆུབ་སེམས་དཔའ་ བདུན་ ཁྲི་ ལྔ་ སྟོང་ དང་ །"
  },
  {
    "source": "དགེ་སློང་ཁྲི་ཉིས་སྟོང་ལྔ་བརྒྱ་དང་ཐབས་གཅིག་གོ།",
    "target": "དགེ་སློང་ ཁྲི་ ཉིས་ སྟོང་ ལྔ་ བརྒྱ་ དང་ ཐབས་ གཅིག་ གོ །"
  },
  {
    "source": "བཅོམ་ལྡན་འདས་ནི་ཆོས་སྟོན་ཏེ།",
    "target": "བཅོམ་ལྡན་འདས་ ནི་ ཆོས་ སྟོན་ ཏེ །"
  },
  {
    "source": "གནས་པར་བདེ་བ།",
    "target": "གནས་པ ར་ བདེ་བ །"
  },
  {
    "source": "མཉན་ན་བདེ་བ།",
    "target": "མཉན་ ན་ བདེ་བ །"
  },
  {
    "source": "འཁོར་བ་ལས་ངེས་པར་འབྱུང་བའི་ཆོས་སྟོན་ཏོ།།",
    "target": "འཁོར་བ་ ལས་ ངེས་པ ར་ འབྱུང་བ འི་ ཆོས་ སྟོན་ ཏོ ། །"
  },
  {
    "source": "དེ་ན་ལྷ་རྣམས་དང་།",
    "target": "དེ་ ན་ ལྷ་ རྣམས་ དང་ །"
  },
  {
    "source": "ལྷའི་བུ་རྣམས་དང་།",
    "target": "ལྷ འི་ བུ་ རྣམས་ དང་ །"
  },
  {
    "source": "ལྷ་མ་ཡིན་རྣམས་དང་།",
    "target": "ལྷ་མ་ཡིན་ རྣམས་ དང་ །"
  },
  {
    "source": "ལྷ་མ་ཡིན་གྱི་བུ་རྣམས་དང་།",
    "target": "ལྷ་མ་ཡིན་ གྱི་ བུ་ རྣམས་ དང་ །"
  },
  {
    "source": "རླུང་ལྷ་རྣམས་དང་།",
    "target": "རླུང་ ལྷ་ རྣམས་ དང་ །"
  },
  {
    "source": "རླུང་ལྷའི་བུ་རྣམས་དང་།",
    "target": "རླུང་ ལྷ འི་ བུ་ རྣམས་ དང་ །"
  },
  {
    "source": "ནམ་མཁའ་ལྡིང་རྣམས་དང་།",
    "target": "ནམ་མཁའ་ ལྡིང་ རྣམས་ དང་ །"
  },
  {
    "source": "ཀླུ་རྣམས་དང་།",
    "target": "ཀླུ་ རྣམས་ དང་ །"
  },
  {
    "source": "གནོད་སྦྱིན་རྣམས་དང་།",
    "target": "གནོད་སྦྱིན་ རྣམས་ དང་ །"
  },
  {
    "source": "མིའམ་ཅི་རྣམས་དང་།",
    "target": "མིའམ་ཅི་ རྣམས་ དང་ །"
  },
  {
    "source": "སྲིན་པོ་རྣམས་དང་།",
    "target": "སྲིན་པོ་ རྣམས་ དང་ །"
  },
  {
    "source": "སྲིན་པོའི་བུ་རྣམས་དང་།",
    "target": "སྲིན་པོ འི་ བུ་ རྣམས་ དང་ །"
  },
  {
    "source": "དྲི་ཟ་རྣམས་དང་།",
    "target": "དྲི་ཟ་ རྣམས་ དང་ །"
  },
  {
    "source": "རིག་སྔགས་འཆང་གྲུབ་པ་རྣམས་དང་།",
    "target": "རིག་སྔགས་ འཆང་ གྲུབ་པ་ རྣམས་ དང་ །"
  },
  {
    "source": "འབྱུང་པོ་རྣམས་དང་།",
    "target": "འབྱུང་པོ་ རྣམས་ དང་ །"
  },
  {
    "source": "ལོག་འདྲེན་རྣམས་དང་།",
    "target": "ལོག་འདྲེན་ རྣམས་ དང་ །"
  },
  {
    "source": "ཤ་ཟ་རྣམས་དང་།",
    "target": "ཤ་ཟ་ རྣམས་ དང་ །"
  },
  {
    "source": "སྣང་བ་དང་མི་སྣང་བའི་མ་མོའི་ཚོགས་རྣམས་དང་།",
    "target": "སྣང་བ་ དང་ མི་ སྣང་བ འི་ མ་ མོ འི་ ཚོགས་ རྣམས་ དང་ །"
  },
  {
    "source": "འབྱུང་པོའི་ཚོགས་རྣམས་རྣམ་པར་རྒྱུ་ཞིང་ཀུ་ཅོ་དང་།",
    "target": "འབྱུང་པོ འི་ ཚོགས་ རྣམས་ རྣམ་པ ར་ རྒྱུ་ ཞིང་ ཀུ་ཅོ་ དང་ །"
  },
  {
    "source": "འཇིགས་པ་དང་ཉམ་ཐག་པའི་སྒྲ་འབྱིན་ཏོ།།",
    "target": "འཇིགས་པ་ དང་ ཉམ་ཐག་པ འི་ སྒྲ་ འབྱིན་ ཏོ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པས་སྒྲ་དེ་དག་གསན་ནས་འདི་སྐད་ཅེས་བཀའ་བསྩལ་ཏོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ཤཱཀྱ་ཐུབ་པ ས་ སྒྲ་ དེ་ དག་ གསན་ ནས་ འདི་ སྐད་ ཅེས་ བཀའ་ བསྩལ་ ཏོ ། །"
  },
  {
    "source": "ཀྱེ་བཞིན་བཟང་བ་དག་ཅིའི་ཕྱིར་ཀུ་ཅོ་དང་།",
    "target": "ཀྱེ་ བཞིན་ བཟང་བ་ དག་ ཅི འི་ ཕྱི ར་ ཀུ་ཅོ་ དང་ །"
  },
  {
    "source": "འཇིགས་པ་དང་།",
    "target": "འཇིགས་པ་ དང་ །"
  },
  {
    "source": "ཉམ་ཐག་པ་དང་།",
    "target": "ཉམ་ ཐག་པ་ དང་ །"
  },
  {
    "source": "འཁྲུག་པའི་སྒྲ་འབྱིན།",
    "target": "འཁྲུག་པ འི་ སྒྲ་ འབྱིན །"
  },
  {
    "source": "དེ་དག་གིས་གསོལ་པ།",
    "target": "དེ་ དག་ གིས་ གསོལ་པ །"
  },
  {
    "source": "བཅོམ་ལྡན་འདས་བདག་ཅག་ནི་དབང་དུ་བགྱིས་ཏེ།",
    "target": "བཅོམ་ལྡན་འདས་ བདག་ཅག་ ནི་ དབང་ དུ་ བགྱིས་ ཏེ །"
  },
  {
    "source": "གནོད་པ་དང་དྲང་བས་བཀུག་ཅིང་དྲངས་ཏེ་མཐོ་བརྩམས་ཏེ།",
    "target": "གནོད་པ་ དང་ དྲང་བ ས་ བཀུག་ ཅིང་ དྲངས་ ཏེ་ མཐོ་ བརྩམས་ ཏེ །"
  },
  {
    "source": "བཅོམ་ལྡན་འདས་བསྐྱབ་ཏུ་གསོལ།",
    "target": "བཅོམ་ལྡན་འདས་ བསྐྱབ་ ཏུ་ གསོལ །"
  },
  {
    "source": "དེ་སྐད་ཅེས་གསོལ་པ་དང་།",
    "target": "དེ་ སྐད་ ཅེས་ གསོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་ཐམས་ཅད་ཀྱི་སྟེང་གི་དཀྱིལ་འཁོར་ཡངས་པ་སྟོན་པའི་མཆོག་གི་བློ་གྲོས་དང་།",
    "target": "བཅོམ་ལྡན་འདས་ ཀྱིས་ ཐམས་ཅད་ ཀྱི་ སྟེང་ གི་ དཀྱིལ་འཁོར་ ཡངས་པ་ སྟོན་པ འི་ མཆོག་ གི་ བློ་གྲོས་ དང་ །"
  },
  {
    "source": "བློ་དང་།",
    "target": "བློ་ དང་ །"
  },
  {
    "source": "ལས་དང་།",
    "target": "ལས་ དང་ །"
  },
  {
    "source": "ལས་ཀྱི་མཐའ་དང་ལྡན་པ།",
    "target": "ལས་ ཀྱི་ མཐའ་ དང་ ལྡན་པ །"
  },
  {
    "source": "ས་ཆེན་པོ་ལས་ས་གཞན་ཐོབ་པ་རྒྱལ་ཚབ་དུ་ཉེ་སྟེ།",
    "target": "ས་ ཆེན་པོ་ ལས་ ས་ གཞན་ ཐོབ་པ་ རྒྱལ་ཚབ་ དུ་ ཉེ་ སྟེ །"
  },
  {
    "source": "ཆོས་ཀྱི་རྒྱལ་སྲིད་ལ་དབང་བསྐུར་བའི་བྱང་ཆུབ་སེམས་དཔའ་སེམས་དཔའ་ཆེན་པོ་རྗེས་སུ་དགོངས་པར་མཛད་པ་ཙམ་གྱིས་འོངས་ཏེ།",
    "target": "ཆོས་ ཀྱི་ རྒྱལ་སྲིད་ ལ་ དབང་ བསྐུར་བ འི་ བྱང་ཆུབ་སེམས་དཔའ་ སེམས་དཔའ་ ཆེན་པོ་ རྗེས་ སུ་ དགོངས་པ ར་ མཛད་པ་ ཙམ་ གྱིས་ འོངས་ ཏེ །"
  },
  {
    "source": "རྡོ་རྗེའི་ཟོམ་ལྟར་དཔུང་མགོ་ཡངས་པ།",
    "target": "རྡོ་རྗེ འི་ ཟོམ་ ལྟ ར་ དཔུང་ མགོ་ ཡངས་པ །"
  },
  {
    "source": "རྡོ་རྗེ་ལྟར་མཁྲེགས་པའི་ཅོད་པན་འོད་ཟེར་འཚེར་བ་ཅན་རྡོ་རྗེའི་དཔུང་རྒྱན་དང་ལྡན་པ།",
    "target": "རྡོ་རྗེ་ ལྟ ར་ མཁྲེགས་པ འི་ ཅོད་པན་ འོད་ཟེར་ འཚེར་བ་ ཅན་ རྡོ་རྗེ འི་ དཔུང་རྒྱན་ དང་ ལྡན་པ །"
  },
  {
    "source": "ལུས་མཁྲེགས་ཤིང་སྲ་བ།",
    "target": "ལུས་ མཁྲེགས་ ཤིང་ སྲ་བ །"
  },
  {
    "source": "ལག་ན་རྡོ་རྗེ་དང་།",
    "target": "ལག་ ན་ རྡོ་རྗེ་ དང་ །"
  },
  {
    "source": "ཞགས་པ་དང་།",
    "target": "ཞགས་པ་ དང་ །"
  },
  {
    "source": "ལག་ཆ་བརྟན་པོ་འབར་བ་ཐོགས་པ།",
    "target": "ལག་ཆ་ བརྟན་པོ་ འབར་བ་ ཐོགས་པ །"
  },
  {
    "source": "རྡོ་རྗེ་ཕུར་བུ་སྲ་བས་རབ་ཏུ་འཇོམས་པར་བྱེད་པ།",
    "target": "རྡོ་རྗེ་ ཕུར་བུ་ སྲ་བ ས་ རབ་ ཏུ་ འཇོམས་པ ར་ བྱེད་པ །"
  },
  {
    "source": "མཐུ་ཆེན་པོ་གཡོག་བཞི་འབུམ་ལྔ་ཁྲི་དང་ལྡན་པ།",
    "target": "མཐུ་ཆེན་པོ་ གཡོག་ བཞི་ འབུམ་ ལྔ་ ཁྲི་ དང་ ལྡན་པ །"
  },
  {
    "source": "འཇིག་རྟེན་གྱི་ཁམས་འདི་ཀུན་ཏུ་སྣང་བར་བྱེད་ཅིང་རྡོ་རྗེའི་རིགས་ཀྱི་གཞོན་ནུ་དང་།",
    "target": "འཇིག་རྟེན་ གྱི་ ཁམས་ འདི་ ཀུན་ ཏུ་ སྣང་བ ར་ བྱེད་ ཅིང་ རྡོ་རྗེ འི་ རིགས་ ཀྱི་ གཞོན་ནུ་ དང་ །"
  },
  {
    "source": "རྡོ་རྗེའི་བེ་ཅོན་དང་།",
    "target": "རྡོ་རྗེ འི་ བེ་ཅོན་ དང་ །"
  },
  {
    "source": "རྡོ་རྗེའི་སྙིང་པོ་དང་།",
    "target": "རྡོ་རྗེ འི་ སྙིང་པོ་ དང་ །"
  },
  {
    "source": "རྡོ་རྗེའི་ཏོག་དང་།",
    "target": "རྡོ་རྗེ འི་ ཏོག་ དང་ །"
  },
  {
    "source": "རྡོ་རྗེའི་སྣང་བ་དང་།",
    "target": "རྡོ་རྗེ འི་ སྣང་བ་ དང་ །"
  },
  {
    "source": "རྡོ་རྗེའི་སྔོན་པོ་དང་།",
    "target": "རྡོ་རྗེ འི་ སྔོན་པོ་ དང་ །"
  },
  {
    "source": "རིན་པོ་ཆེའི་རྡོ་རྗེ་དང་།",
    "target": "རིན་པོ་ཆེ འི་ རྡོ་རྗེ་ དང་ །"
  },
  {
    "source": "གསང་བའི་རྡོ་རྗེ་དང་།",
    "target": "གསང་བ འི་ རྡོ་རྗེ་ དང་ །"
  },
  {
    "source": "འཁོར་ལོ་རྡོ་རྗེ་ལ་སོགས་པ་དང་།",
    "target": "འཁོར་ལོ་ རྡོ་རྗེ་ ལ་ སོགས་པ་ དང་ །"
  },
  {
    "source": "རྡོ་རྗེའི་དམག་དཔོན་ཆེན་པོ་རྣམས་དང་།",
    "target": "རྡོ་རྗེ འི་ དམག་དཔོན་ ཆེན་པོ་ རྣམས་ དང་ །"
  },
  {
    "source": "དམག་སྐྱོང་རྣམས་དང་།",
    "target": "དམག་ སྐྱོང་ རྣམས་ དང་ །"
  },
  {
    "source": "ས་སྐྱོང་རྣམས་དང་།",
    "target": "ས་སྐྱོང་ རྣམས་ དང་ །"
  },
  {
    "source": "རྡོ་རྗེ་རིག་པའི་རྒྱལ་པོ་ཡང་དག་པ་དང་།",
    "target": "རྡོ་རྗེ་ རིག་པ འི་ རྒྱལ་པོ་ ཡང་དག་པ་ དང་ །"
  },
  {
    "source": "ཡང་དག་པ་མ་ཡིན་པ་ཡང་དག་པར་རྟོགས་པ་རྣམས་དང་།",
    "target": "ཡང་དག་པ་ མ་ ཡིན་པ་ ཡང་ དག་པ ར་ རྟོགས་པ་ རྣམས་ དང་ །"
  },
  {
    "source": "རྡོ་རྗེའི་ཡུམ་རྣམས་དང་།",
    "target": "རྡོ་རྗེ འི་ ཡུམ་ རྣམས་ དང་ །"
  },
  {
    "source": "རྡོ་རྗེ་རྣམ་པར་འདྲེན་རྣམས་དང་ལྷན་ཅིག་ཏུ་རྡོ་རྗེ་གཞོན་ནུའི་གདོན་རྣམས་དང་།",
    "target": "རྡོ་རྗེ་ རྣམ་པ ར་ འདྲེན་ རྣམས་ དང་ ལྷན་ ཅིག་ ཏུ་ རྡོ་རྗེ་གཞོན་ནུ འི་ གདོན་ རྣམས་ དང་ །"
  },
  {
    "source": "རྡོ་རྗེ་གནོན་པོ་རྣམས་དང་།",
    "target": "རྡོ་རྗེ་ གནོན་པོ་ རྣམས་ དང་ །"
  },
  {
    "source": "རྡོ་རྗེ་རྨི་ལམ་ངན་བྱེད་རྣམས་ཡང་དག་པར་བསྐུལ།",
    "target": "རྡོ་རྗེ་ རྨི་ལམ་ ངན་ བྱེད་ རྣམས་ ཡང་དག་པ ར་ བསྐུལ །"
  },
  {
    "source": "རྣམ་པར་བསྐུལ་ཞིང་འཁོར་གྱི་ཁྱམས་ཆེན་པོར་འདུས་པ་ཀུན་སྣང་བར་བྱེད།",
    "target": "རྣམ་པ ར་ བསྐུལ་ ཞིང་ འཁོར་ གྱི་ ཁྱམས་ ཆེན་པོ ར་ འདུས་པ་ ཀུན་ སྣང་བ ར་ བྱེད །"
  },
  {
    "source": "རྣམ་པར་སྣང་བར་བྱེད།",
    "target": "རྣམ་པ ར་ སྣང་བ ར་ བྱེད །"
  },
  {
    "source": "གསལ་བར་བྱེད་རྣམ་པར་གསལ་བར་བྱེད།",
    "target": "གསལ་བ ར་ བྱེད་ རྣམ་པ ར་ གསལ་བ ར་ བྱེད །"
  },
  {
    "source": "རབ་ཏུ་དགའ་བར་བྱེད།",
    "target": "རབ་ ཏུ་ དགའ་བ ར་ བྱེད །"
  },
  {
    "source": "ཡང་དག་པར་བསྐུལ།",
    "target": "ཡང་ དག་པ ར་ བསྐུལ །"
  },
  {
    "source": "སོ་སོར་བསྐུལ་ཞིང་བཅོམ་ལྡན་འདས་ག་ལ་བ་དེར་སོང་སྟེ།",
    "target": "སོ་སོ ར་ བསྐུལ་ ཞིང་ བཅོམ་ལྡན་འདས་ ག་ལ་བ་ དེ ར་ སོང་ སྟེ །"
  },
  {
    "source": "བླ་གོས་ཕུད་ནས་ཞབས་ལ་ཅོད་པན་གྱིས་གཏུགས་ཏེ་ལན་གསུམ་དུ་བསྐོར་བ་བྱས་ནས་ཐལ་མོ་སྦྱར་ཏེ་ཕྱོགས་གཅིག་ཏུ་འདུག་གོ།",
    "target": "བླ་གོས་ ཕུད་ ནས་ ཞབས་ ལ་ ཅོད་པན་ གྱིས་ གཏུགས་ ཏེ་ ལན་ གསུམ་ དུ་ བསྐོར་བ་ བྱས་ ནས་ ཐལ་མོ་ སྦྱར་ ཏེ་ ཕྱོགས་ གཅིག་ ཏུ་ འདུག་ གོ །"
  },
  {
    "source": "དེ་ནས་བཅོམ་ལྡན་འདས་ཀྱིས་རྗེས་སུ་ཡི་རང་བ་མཛད་དེ།",
    "target": "དེ་ ནས་ བཅོམ་ལྡན་འདས་ ཀྱིས་ རྗེས་ སུ་ ཡི་ རང་བ་ མཛད་ དེ །"
  },
  {
    "source": "རྡོ་རྗེ་ཁྱོད་སོང་ལ་ལྷ་རྣམས་དང་།",
    "target": "རྡོ་རྗེ་ ཁྱོད་ སོང་ ལ་ ལྷ་ རྣམས་ དང་ །"
  },
  {
    "source": "ལྷའི་བུ་རྣམས་དང་།",
    "target": "ལྷ འི་ བུ་ རྣམས་ དང་ །"
  },
  {
    "source": "ལྷ་མ་ཡིན་རྣམས་དང་།",
    "target": "ལྷ་མ་ཡིན་ རྣམས་ དང་ །"
  },
  {
    "source": "ལྷ་མ་ཡིན་གྱི་བུ་རྣམས་དང་།",
    "target": "ལྷ་མ་ཡིན་ གྱི་ བུ་ རྣམས་ དང་ །"
  },
  {
    "source": "རླུང་ལྷ་རྣམས་དང་།",
    "target": "རླུང་ ལྷ་ རྣམས་ དང་ །"
  },
  {
    "source": "རླུང་ལྷའི་བུ་རྣམས་དང་།",
    "target": "རླུང་ ལྷ འི་ བུ་ རྣམས་ དང་ །"
  },
  {
    "source": "ནམ་མཁའ་ལྡིང་རྣམས་དང་།",
    "target": "ནམ་མཁའ་ ལྡིང་ རྣམས་ དང་ །"
  },
  {
    "source": "ནམ་མཁའ་ལྡིང་གི་བུ་རྣམས་དང་།",
    "target": "ནམ་མཁའ་ ལྡིང་ གི་ བུ་ རྣམས་ དང་ །"
  },
  {
    "source": "འདུས་པ་ཆེན་པོའི་བར་དག་སྒྲ་འབྱིན་ཅིང་ཉམ་ཐག་པ་མྱོང་བ་རྣམས་ཀྱི་བསམ་པ་རྫོགས་པར་གྱིས་ཤིག།",
    "target": "འདུས་པ་ ཆེན་པོ འི་ བར་ དག་ སྒྲ་ འབྱིན་ ཅིང་ ཉམ་ཐག་པ་ མྱོང་བ་ རྣམས་ ཀྱི་ བསམ་པ་ རྫོགས་པ ར་ གྱིས་ ཤིག །"
  },
  {
    "source": "དེ་ནས་རྡོ་རྗེ་འཆང་སྟན་ལས་ལངས་ཏེ།",
    "target": "དེ་ ནས་ རྡོ་རྗེ་འཆང་ སྟན་ ལས་ ལངས་ ཏེ །"
  },
  {
    "source": "ལྷ་དང་།",
    "target": "ལྷ་ དང་ །"
  },
  {
    "source": "ལྷ་མ་ཡིན་དང་།",
    "target": "ལྷ་མ་ཡིན་ དང་ །"
  },
  {
    "source": "རླུང་ལྷ་དང་།",
    "target": "རླུང་ ལྷ་ དང་ །"
  },
  {
    "source": "ནམ་མཁའ་ལྡིང་དང་།",
    "target": "ནམ་མཁའ་ ལྡིང་ དང་ །"
  },
  {
    "source": "འབྱུང་པོའི་ཚོགས་ཀྱི་ནང་དུ་སོང་ནས་རྗེས་སུ་སྟོན་ཅིང་རྡོ་རྗེ་མཚོན་ཆའི་མེ་སྒྲོན་ཞེས་བྱ་བའི་ཏིང་ངེ་འཛིན་ལ་སྙོམས་པར་བཞུགས་ཏེ་རྫུ་འཕྲུལ་གྱིས་སྟོང་གསུམ་གྱི་སྟོང་ཆེན་པོའི་འཇིག་རྟེན་ཁམས་སུ་མེ་ལྕེ་འབར་བའི་འོད་འཕྲོ་བ་དང་།",
    "target": "འབྱུང་པོ འི་ ཚོགས་ ཀྱི་ ནང་ དུ་ སོང་ ནས་ རྗེས་ སུ་ སྟོན་ ཅིང་ རྡོ་རྗེ་ མཚོན་ཆ འི་ མེ་སྒྲོན་ ཞེས་ བྱ་བ འི་ ཏིང་ངེ་འཛིན་ ལ་ སྙོམས་པ ར་ བཞུགས་ ཏེ་ རྫུ་འཕྲུལ་ གྱིས་ སྟོང་ གསུམ་ གྱི་ སྟོང་ ཆེན་པོ འི་ འཇིག་རྟེན་ ཁམས་ སུ་ མེ་ལྕེ་ འབར་བ འི་ འོད་ འཕྲོ་བ་ དང་ །"
  },
  {
    "source": "མེ་སྟག་རྣམ་པར་འཕྲོ་བ་དང་།",
    "target": "མེ་སྟག་ རྣམ་པ ར་ འཕྲོ་བ་ དང་ །"
  },
  {
    "source": "ལྕེ་འབེབས་པའི་གློག་རྣམས་ཀྱིས་འཇིག་རྟེན་གྱི་ཁམས་རྣམས་གཟིར་ཏོ།",
    "target": "ལྕེ་ འབེབས་ པ འི་ གློག་ རྣམས་ ཀྱིས་ འཇིག་རྟེན་ གྱི་ ཁམས་ རྣམས་ གཟིར་ ཏོ །"
  },
  {
    "source": "དེ་ནས་བསྐལ་པ་ཆེན་པོ་སྔར་རྨི་ལམ་དང་།",
    "target": "དེ་ ནས་ བསྐལ་པ་ ཆེན་པོ་ སྔ ར་ རྨི་ལམ་ དང་ །"
  },
  {
    "source": "ཆུ་དང་།",
    "target": "ཆུ་ དང་ །"
  },
  {
    "source": "གང་གའི་ཀླུང་གི་བྱེ་མའི་གྲངས་ཀྱི་ཚད་ཙམ་དག་གིས་མདངས་དང་།",
    "target": "གང་ ག འི་ ཀླུང་ གི་ བྱེ་མ འི་ གྲངས་ ཀྱི་ ཚད་ ཙམ་ དག་ གིས་ མདངས་ དང་ །"
  },
  {
    "source": "གཟི་བརྗིད་དང་།",
    "target": "གཟི་བརྗིད་ དང་ །"
  },
  {
    "source": "ཚངས་པར་སྤྱོད་པ་དང་།",
    "target": "ཚངས་པ ར་ སྤྱོད་པ་ དང་ །"
  },
  {
    "source": "གཙང་མ་དང་།",
    "target": "གཙང་མ་ དང་ །"
  },
  {
    "source": "བཟོད་པ་དང་།",
    "target": "བཟོད་པ་ དང་ །"
  },
  {
    "source": "ཚུལ་ཁྲིམས་དང་།",
    "target": "ཚུལ་ཁྲིམས་ དང་ །"
  },
  {
    "source": "བརྟུལ་ཞུགས་དང་།",
    "target": "བརྟུལ་ཞུགས་ དང་ །"
  },
  {
    "source": "དཀའ་ཐུབ་དང་རང་གི་ལོངས་སྤྱོད་ཐམས་ཅད་ལས་བྱུང་བ་ལས་གྲུབ་པའི་རྡོ་རྗེ་དེ་བྱང་ཆུབ་སེམས་དཔའ་ལག་ན་རྡོ་རྗེ་དེའི་ལག་ཏུ་བྱིན་ནོ།།",
    "target": "དཀའ་ཐུབ་ དང་ རང་ གི་ ལོངས་སྤྱོད་ ཐམས་ཅད་ ལས་ བྱུང་བ་ ལས་ གྲུབ་པ འི་ རྡོ་རྗེ་ དེ་ བྱང་ཆུབ་སེམས་དཔའ་ ལག་ན་རྡོ་རྗེ་ དེ འི་ ལག་ ཏུ་ བྱིན་ ནོ ། །"
  },
  {
    "source": "དེ་ནི་སངས་རྒྱས་བཅོམ་ལྡན་འདས་རྣམས་ཀྱི་གསུང་རབས་ཀྱི་ཆོས་སྟོན་པར་གྱུར་པ་དགྲ་བཅོམ་པ་རྣམས་ཀྱི་ཆོས་དང་།",
    "target": "དེ་ ནི་ སངས་རྒྱས་ བཅོམ་ལྡན་འདས་ རྣམས་ ཀྱི་ གསུང་ རབས་ ཀྱི་ ཆོས་སྟོན་པ ར་ གྱུར་པ་ དགྲ་བཅོམ་པ་ རྣམས་ ཀྱི་ ཆོས་ དང་ །"
  },
  {
    "source": "ཚུལ་ཁྲིམས་དང་།",
    "target": "ཚུལ་ཁྲིམས་ དང་ །"
  },
  {
    "source": "ཏིང་ངེ་འཛིན་བྱེད་པ།",
    "target": "ཏིང་ངེ་འཛིན་ བྱེད་པ །"
  },
  {
    "source": "བྱང་ཆུབ་སེམས་དཔའ་རྣམས་ཀྱི་ཕ་རོལ་ཏུ་ཕྱིན་པ་དང་།",
    "target": "བྱང་ཆུབ་སེམས་དཔའ་ རྣམས་ ཀྱི་ ཕ་རོལ་ ཏུ་ ཕྱིན་པ་ དང་ །"
  },
  {
    "source": "ཚུལ་ཁྲིམས་དང་།",
    "target": "ཚུལ་ཁྲིམས་ དང་ །"
  },
  {
    "source": "བཟོད་པ་དང་།",
    "target": "བཟོད་པ་ དང་ །"
  },
  {
    "source": "སྙིང་རྗེ་བྱེད་པ་རང་གི་རྡོ་རྗེ་དང་།",
    "target": "སྙིང་རྗེ་ བྱེད་པ་ རང་ གི་ རྡོ་རྗེ་ དང་ །"
  },
  {
    "source": "རིགས་ཀྱི་རིག་པ་དང་།",
    "target": "རིགས་ ཀྱི་ རིག་པ་ དང་ །"
  },
  {
    "source": "དཀྱིལ་འཁོར་དང་།",
    "target": "དཀྱིལ་འཁོར་ དང་ །"
  },
  {
    "source": "བཀླགས་པའི་ཚུལ་དུ་གྱུར་པ་དྲག་པོ་དང་།",
    "target": "བཀླགས་པ འི་ ཚུལ་ དུ་ གྱུར་པ་ དྲག་པོ་ དང་ །"
  },
  {
    "source": "དབང་པོ་དང་།",
    "target": "དབང་པོ་ དང་ །"
  },
  {
    "source": "གཤིན་རྗེ་དང་།",
    "target": "གཤིན་རྗེ་ དང་ །"
  },
  {
    "source": "ཆུ་ལྷ་དང་།",
    "target": "ཆུ་ལྷ་ དང་ །"
  },
  {
    "source": "ལུས་ངན་དང་།",
    "target": "ལུས་ ངན་ དང་ །"
  },
  {
    "source": "རླུང་ལྷ་དང་།",
    "target": "རླུང་ ལྷ་ དང་ །"
  },
  {
    "source": "ནམ་མཁའ་ལྡིང་གདུལ་དཀའ་བ་རྣམས་འདུལ་བ་སྟེ།",
    "target": "ནམ་མཁའ་ ལྡིང་ གདུལ་ དཀའ་བ་ རྣམས་ འདུལ་བ་ སྟེ །"
  },
  {
    "source": "དེ་ལྟར་དེ་ལས་བྱུང་བའི་བཅོམ་ལྡན་འདས་ཁྲོ་བོ་དྲག་པོ་རྣམས་རྨོངས་པར་བྱེད་པ།",
    "target": "དེ་ ལྟ ར་ དེ་ ལས་ བྱུང་བ འི་ བཅོམ་ལྡན་འདས་ ཁྲོ་བོ་ དྲག་པོ་ རྣམས་ རྨོངས་པ ར་ བྱེད་པ །"
  },
  {
    "source": "སྒྱུ་དང་ལྡན་པ་རྣམས་རྨུགས་པར་བྱེད་པ།",
    "target": "སྒྱུ་ དང་ ལྡན་པ་ རྣམས་ རྨུགས་པ ར་ བྱེད་པ །"
  },
  {
    "source": "སྡང་བ་རྣམས་བསྐྱོད་པ།",
    "target": "སྡང་བ་ རྣམས་ བསྐྱོད་པ །"
  },
  {
    "source": "རྨོངས་པ་རྣམས་འཇིགས་པ།",
    "target": "རྨོངས་པ་ རྣམས་ འཇིགས་པ །"
  },
  {
    "source": "དམ་པོ་རྣམས་རྩད་ནས་འདོན་པ།",
    "target": "དམ་པོ་ རྣམས་ རྩད་ ནས་ འདོན་པ །"
  },
  {
    "source": "རྒྱས་པ་རྣམས་སྦུར་མར་རློག་པ།",
    "target": "རྒྱས་པ་ རྣམས་ སྦུར་མ ར་ རློག་པ །"
  },
  {
    "source": "ཡོན་པོ་རྣམས་སྲོང་བ།",
    "target": "ཡོན་པོ་ རྣམས་ སྲོང་ བ །"
  },
  {
    "source": "གཅོད་པ་རྣམས་སྙིང་རྗེས་འབྱེད་པ།",
    "target": "གཅོད་པ་ རྣམས་ སྙིང་རྗེ ས་ འབྱེད་པ །"
  },
  {
    "source": "འབྱུང་པོ་རྣམས་སྐྲག་པར་བྱེད་པ།",
    "target": "འབྱུང་པོ་ རྣམས་ སྐྲག་པ ར་ བྱེད་པ །"
  },
  {
    "source": "སྲིན་པོ་རྣམས་སྔངས་པར་བྱེད་པ།",
    "target": "སྲིན་པོ་ རྣམས་ སྔངས་པ ར་ བྱེད་པ །"
  },
  {
    "source": "རང་གི་གསང་སྔགས་རྣམས་རྫོགས་པར་བྱེད་པ།",
    "target": "རང་ གི་ གསང་སྔགས་ རྣམས་ རྫོགས་པ ར་ བྱེད་པ །"
  },
  {
    "source": "གཞན་གྱི་གསང་སྔགས་རྣམས་ཕུར་བུས་འདེབས་པ།",
    "target": "གཞན་ གྱི་ གསང་སྔགས་ རྣམས་ ཕུར་བུ ས་ འདེབས་པ །"
  },
  {
    "source": "ནུས་པ་རྣམས་སྟོན་པར་བྱེད་པ།",
    "target": "ནུས་པ་ རྣམས་ སྟོན་པ ར་ བྱེད་པ །"
  },
  {
    "source": "གསོད་པར་བྱེད་པ།",
    "target": "གསོད་པ ར་ བྱེད་པ །"
  },
  {
    "source": "གནོད་པར་བྱེད་པ་ཕུང་བར་བྱེད་པ་དེ་དེར་སོང་ནས་ལྷ་རྣམས་དང་།",
    "target": "གནོད་པ ར་ བྱེད་པ་ ཕུང་བ ར་ བྱེད་པ་ དེ་ དེ ར་ སོང་ ནས་ ལྷ་ རྣམས་ དང་ །"
  },
  {
    "source": "ལྷའི་བུ་རྣམས་དབང་དུ་བྱེད་དེ།",
    "target": "ལྷ འི་ བུ་ རྣམས་ དབང་ དུ་ བྱེད་ དེ །"
  },
  {
    "source": "དེ་ལྟར་དྲག་པོ་བས་དྲག་པོ་གྲུབ་པ་དང་།",
    "target": "དེ་ ལྟ ར་ དྲག་པོ་ བས་ དྲག་པོ་ གྲུབ་པ་ དང་ །"
  },
  {
    "source": "ཁྱབ་འཇུག་པས་ཁྱབ་འཇུག་གྲུབ་པ་དང་།",
    "target": "ཁྱབ་འཇུག་པ ས་ ཁྱབ་འཇུག་ གྲུབ་པ་ དང་ །"
  },
  {
    "source": "ལྷ་མ་ཡིན་པས་ལྷ་མ་ཡིན་གྲུབ་པ་དང་།",
    "target": "ལྷ་མ་ཡིན་པ ས་ ལྷ་ མ་ ཡིན་ གྲུབ་པ་ དང་ །"
  },
  {
    "source": "དེ་དག་སྤྱིར་བསྐུལ་ཞིང་དཀྱིལ་འཁོར་དུ་འཇུག།",
    "target": "དེ་ དག་ སྤྱི ར་ བསྐུལ་ ཞིང་ དཀྱིལ་འཁོར་ དུ་ འཇུག །"
  },
  {
    "source": "སྐྱོད་པར་བྱེད།",
    "target": "སྐྱོད་པ ར་ བྱེད །"
  },
  {
    "source": "མཐུ་སྟོན་པར་བྱེད།",
    "target": "མཐུ་ སྟོན་པ ར་ བྱེད །"
  },
  {
    "source": "རྗེད་པར་བྱེད།",
    "target": "རྗེད་པ ར་ བྱེད །"
  },
  {
    "source": "རྣམ་པར་སྐྲག་པར་བྱེད་དོ།།",
    "target": "རྣམ་པ ར་ སྐྲག་པ ར་ བྱེད་ དོ ། །"
  },
  {
    "source": "སྟོབས་བཅུས་དགོངས་པ་བཀའ་སྩལ་པའི་རྡོ་རྗེ་འཆང་གིས་མི་ཕམ་པ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་གཟུངས་གསུངས་པ་དང་།",
    "target": "སྟོབས་ བཅུ ས་ དགོངས་པ་ བཀའ་ སྩལ་པ འི་ རྡོ་རྗེ་འཆང་ གིས་ མི་ ཕམ་པ་ མེ་ ལྟ ར་ རབ་ ཏུ་ རྨོངས་ བྱེད་ ཅེས་ བྱ་བ འི་ གཟུངས་ གསུངས་པ་ དང་ །"
  },
  {
    "source": "གཟུངས་འདིའི་སྟོབས་དང་།",
    "target": "གཟུངས་ འདི འི་ སྟོབས་ དང་ །"
  },
  {
    "source": "བདེན་པའི་བྱིན་གྱིས་བརླབས་ཀྱིས་འོད་ཀྱི་འོད་ཟེར་གྱི་དཀྱིལ་འཁོར་ཆེན་པ་ལས་བྱུང་བའི་འོད་ཟེར་རྣམས་ཀྱིས་རྡོ་རྗེ་དང་བཅས་པའི་ལག་ན་རྡོ་རྗེ་བསྐུལ་ནས།",
    "target": "བདེན་པ འི་ བྱིན་ གྱིས་ བརླབས་ ཀྱིས་ འོད་ ཀྱི་ འོད་ཟེར་ གྱི་ དཀྱིལ་འཁོར་ ཆེན་པ་ ལས་ བྱུང་བ འི་ འོད་ཟེར་ རྣམས་ ཀྱིས་ རྡོ་རྗེ་ དང་ བཅས་པ འི་ ལག་ན་རྡོ་རྗེ་ བསྐུལ་ ནས །"
  },
  {
    "source": "འོད་དེས་དེ་རབ་ཏུ་དགའ་སྟེ་རྡོ་རྗེ་ལས་སྣང་བ་བཀྱེ་བ་རྣམས་ཀྱིས་ས་གསུམ་གྱི་སྟོན་གྱི་སྐར་མ་དང་།",
    "target": "འོད་ དེ ས་ དེ་ རབ་ ཏུ་ དགའ་ སྟེ་ རྡོ་རྗེ་ ལས་ སྣང་བ་ བཀྱེ་བ་ རྣམས་ ཀྱིས་ ས་ གསུམ་ གྱི་ སྟོན་ གྱི་ སྐར་མ་ དང་ །"
  },
  {
    "source": "ཟླ་བའི་འོད་ཟིལ་དུ་བརླག་པར་བྱས་ནས་སྣང་བ་གཅིག་པུར་བྱེད་ཅིང་རྒྱ་མཚོ་ཆེན་པོ་ནི་སྐེམས།",
    "target": "ཟླ་བ འི་ འོད་ ཟིལ་ དུ་ བརླག་པ ར་ བྱས་ ནས་ སྣང་བ་ གཅིག་པུ ར་ བྱེད་ ཅིང་ རྒྱ་མཚོ་ ཆེན་པོ་ ནི་ སྐེམས །"
  },
  {
    "source": "རིའི་རྒྱལ་པོ་རི་རབ་ནི་གཡོ་བར་བྱེད།",
    "target": "རི འི་ རྒྱལ་པོ་ རི་རབ་ ནི་ གཡོ་བ ར་ བྱེད །"
  },
  {
    "source": "གློག་གི་འཁོར་ལོ་དང་།",
    "target": "གློག་ གི་ འཁོར་ལོ་ དང་ །"
  },
  {
    "source": "ལྕེ་འབེབ་པའི་འབྲུག་ནི་བསྒྲགས།",
    "target": "ལྕེ་ འབེབ་ པ འི་ འབྲུག་ ནི་ བསྒྲགས །"
  },
  {
    "source": "སྒྲ་དྲག་པོ་ནི་ཕྱུང་།",
    "target": "སྒྲ་ དྲག་པོ་ ནི་ ཕྱུང་ །"
  },
  {
    "source": "བསྒྱིངས་པའི་སྒྲ་ནི་བསྒྲགས།",
    "target": "བསྒྱིངས་པ འི་ སྒྲ་ ནི་ བསྒྲགས །"
  },
  {
    "source": "སྐྲག་པར་ནི་བྱས་སོ།།",
    "target": "སྐྲག་པ ར་ ནི་ བྱས་ སོ ། །"
  },
  {
    "source": "དེ་ན་རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་གཟུངས་མེ་ལྕེ་འོད་འཕྲོ་ཆེན་པོ་ཁོང་ན་འདུག་པ།",
    "target": "དེ་ ན་ རྡོ་རྗེ་ མི་ཕམ་པ་ མེ་ ལྟ ར་ རབ་ ཏུ་ རྨོངས་ བྱེད་ ཅེས་ བྱ་བ འི་ གཟུངས་ མེ་ལྕེ་ འོད་ འཕྲོ་ ཆེན་པོ་ ཁོང་ ན་ འདུག་པ །"
  },
  {
    "source": "སྐྲ་ཚོགས་གསེར་དང་རིན་པོ་ཆེ་འདྲ་བ།",
    "target": "སྐྲ་ ཚོགས་ གསེར་ དང་ རིན་པོ་ཆེ་ འདྲ་བ །"
  },
  {
    "source": "རྡོ་རྗེ་འཆང་རྡོ་རྗེའི་བུ་མོ་ཞེས་བྱ་བའི་བཅོམ་ལྡན་འདས་མ་དེས་བསྐོར་བ་ལན་གསུམ་བྱས་ནས།",
    "target": "རྡོ་རྗེ་འཆང་ རྡོ་རྗེ འི་ བུ་མོ་ ཞེས་ བྱ་བ འི་ བཅོམ་ལྡན་འདས་མ་ དེ ས་ བསྐོར་བ་ ལན་ གསུམ་ བྱས་ ནས །"
  },
  {
    "source": "ཡིད་ཆེས་མགྱོགས་པའི་ཤུགས་འོད་འཕྲོ་ཞིང་འབར་བ་ལྟ་བུར་དྲག་པོས་བྱང་ཆུབ་སེམས་དཔའ་སེམས་དཔའ་ཆེན་པོ་རྫུ་འཕྲུལ་ཆེན་པོ་ལ་སྐྱབས་སུ་སོང་ངོ་།།",
    "target": "ཡིད་ ཆེས་ མགྱོགས་པ འི་ ཤུགས་ འོད་འཕྲོ་ ཞིང་ འབར་བ་ ལྟ་བུ ར་ དྲག་པོ ས་ བྱང་ཆུབ་སེམས་དཔའ་ སེམས་དཔའ་ ཆེན་པོ་ རྫུ་འཕྲུལ་ ཆེན་པོ་ ལ་ སྐྱབས་ སུ་ སོང་ ངོ་ ། །"
  },
  {
    "source": "དེ་འོངས་པ་དང་།",
    "target": "དེ་ འོངས་པ་ དང་ །"
  },
  {
    "source": "འཕགས་པ་རྡོ་རྗེ་འཆང་གིས་སྨྲས་པ།",
    "target": "འཕགས་པ་ རྡོ་རྗེ་ འཆང་ གིས་ སྨྲས་པ །"
  },
  {
    "source": "སྐལ་པ་ཆེན་པོ་དགེ་མ་དེ་བཞིན་གཤེགས་པའི་ཏིང་ངེ་འཛིན་གྱིས་སེམས་དང་ལྡན་མ།",
    "target": "སྐལ་པ་ ཆེན་པོ་ དགེ་མ་ དེ་བཞིན་གཤེགས་པ འི་ ཏིང་ངེ་འཛིན་ གྱིས་ སེམས་ དང་ ལྡན་ མ །"
  },
  {
    "source": "འདི་དག་ལ་ལག་ཆ་དང་མཐུན་པར་བྱ་བའི་སྟོབས་བྱིན་ཅིག།",
    "target": "འདི་ དག་ ལ་ ལག་ཆ་ དང་ མཐུན་པ ར་ བྱ་བ འི་ སྟོབས་ བྱིན་ ཅིག །"
  },
  {
    "source": "དེ་ནས་གཟུངས་ཀྱིས་སྨྲས་པ།",
    "target": "དེ་ ནས་ གཟུངས་ ཀྱིས་ སྨྲས་པ །"
  },
  {
    "source": "འདི་དག་བཀའ་སྩལ་པ་དེ་བཞིན་དུ་བགྱིའོ།།",
    "target": "འདི་ དག་ བཀའ་ སྩལ་པ་ དེ་ བཞིན་ དུ་ བགྱི འོ ། །"
  },
  {
    "source": "ཞེས་ལན་གསུམ་ཚིག་ཏུ་སྨྲས་སོ།།",
    "target": "ཞེས་ ལན་ གསུམ་ ཚིག་ ཏུ་ སྨྲས་ སོ ། །"
  },
  {
    "source": "ཐོར་ཚུགས་གསུམ་མ།",
    "target": "ཐོར་ཚུགས་ གསུམ་ མ །"
  },
  {
    "source": "ས་གསུམ་དང་།",
    "target": "ས་ གསུམ་ དང་ །"
  },
  {
    "source": "དུས་གསུམ་དང་།",
    "target": "དུས་ གསུམ་ དང་ །"
  },
  {
    "source": "དྲག་པོའི་རྩེ་གསུམ་དང་།",
    "target": "དྲག་པོ འི་ རྩེ་ གསུམ་ དང་ །"
  },
  {
    "source": "ཁྱབ་འཇུག་གི་འཁོར་ལོ་དང་།",
    "target": "ཁྱབ་འཇུག་ གི་ འཁོར་ལོ་ དང་ །"
  },
  {
    "source": "གཤིན་རྗེའི་བེ་ཅོན་དང་།",
    "target": "གཤིན་རྗེ འི་ བེ་ཅོན་ དང་ །"
  },
  {
    "source": "ལུས་ངན་གྱི་དབྱུག་ཐོ་དང་།",
    "target": "ལུས་ ངན་ གྱི་ དབྱུག་ ཐོ་ དང་ །"
  },
  {
    "source": "དབང་པོའི་རྡོ་རྗེ་དང་།",
    "target": "དབང་པོ འི་ རྡོ་རྗེ་ དང་ །"
  },
  {
    "source": "ཆུ་ལྷའི་ཞགས་པ་དང་།",
    "target": "ཆུ་ ལྷ འི་ ཞགས་པ་ དང་ །"
  },
  {
    "source": "ལོག་འདྲེན་རྣམས་ཀྱི་གེགས་དང་།",
    "target": "ལོག་འདྲེན་ རྣམས་ ཀྱི་ གེགས་ དང་ །"
  },
  {
    "source": "ལྷ་མ་ཡིན་རྣམས་ཀྱི་སྒྱུ་དང་།",
    "target": "ལྷ་མ་ཡིན་ རྣམས་ ཀྱི་ སྒྱུ་ དང་ །"
  },
  {
    "source": "རླུང་ལྷ་རྣམས་ཀྱི་གཟི་དང་།",
    "target": "རླུང་ ལྷ་ རྣམས་ ཀྱི་ གཟི་ དང་ །"
  },
  {
    "source": "ཤུགས་དང་།",
    "target": "ཤུགས་ དང་ །"
  },
  {
    "source": "གྲུབ་པ་རྣམས་ཀྱི་རྨོངས་བྱེད་དང་།",
    "target": "གྲུབ་པ་ རྣམས་ ཀྱི་ རྨོངས་ བྱེད་ དང་ །"
  },
  {
    "source": "མ་མོའི་ཚོགས་རྣམས་ཀྱིས་གཅོད་པ་དང་།",
    "target": "མ་མོ འི་ ཚོགས་ རྣམས་ ཀྱིས་ གཅོད་པ་ དང་ །"
  },
  {
    "source": "ཀླུ་རྣམས་ཀྱི་དམ་ཚིག་དང་དུག་དང་།",
    "target": "ཀླུ་ རྣམས་ ཀྱི་ དམ་ཚིག་ དང་ དུག་ དང་ །"
  },
  {
    "source": "ཁྲོ་བོ་དང་།",
    "target": "ཁྲོ་བོ་ དང་ །"
  },
  {
    "source": "གནོད་སྦྱིན་དང་།",
    "target": "གནོད་སྦྱིན་ དང་ །"
  },
  {
    "source": "སྲིན་པོ་དང་།",
    "target": "སྲིན་པོ་ དང་ །"
  },
  {
    "source": "མི་འམ་ཅི་དང་།",
    "target": "མི་ འམ་ ཅི་ དང་ །"
  },
  {
    "source": "ཤ་ཟ་དང་།",
    "target": "ཤ་ཟ་ དང་ །"
  },
  {
    "source": "འབྱུང་པོ་དང་།",
    "target": "འབྱུང་པོ་ དང་ །"
  },
  {
    "source": "ཚངས་པ་དང་།",
    "target": "ཚངས་པ་ དང་ །"
  },
  {
    "source": "སྲིན་པོ་དང་།",
    "target": "སྲིན་པོ་ དང་ །"
  },
  {
    "source": "གྲུལ་བུམ་དང་།",
    "target": "གྲུལ་བུམ་ དང་ །"
  },
  {
    "source": "བདེན་བྲལ་དང་།",
    "target": "བདེན་ བྲལ་ དང་ །"
  },
  {
    "source": "གནོན་པོ་དང་།",
    "target": "གནོན་པོ་ དང་ །"
  },
  {
    "source": "རོ་ལངས་ཀྱིས་སྐབས་སུ་རྒོལ་བ་རྣམས་དང་།",
    "target": "རོ་ ལངས་ ཀྱིས་ སྐབས་ སུ་ རྒོལ་བ་ རྣམས་ དང་ །"
  },
  {
    "source": "དེ་བཞིན་དུ་ཐམས་ཅད་ཀྱང་སྦྱོངས་ཤིག།",
    "target": "དེ་ བཞིན་ དུ་ ཐམས་ཅད་ ཀྱང་ སྦྱོངས་ ཤིག །"
  },
  {
    "source": "མིག་གི་འཛུམ་པ་ཙམ་གྱིས་ཡུད་ཙམ་ལ་ཐམས་ཅད་མཆོད་ནས་ལག་ན་རྡོ་རྗེ་ལ་སྙིང་པོ་འདི་ཕུལ་ཏེ་སྨྲས་པ།",
    "target": "མིག་ གི་ འཛུམ་པ་ ཙམ་ གྱིས་ ཡུད་ ཙམ་ ལ་ ཐམས་ཅད་ མཆོད་ནས་ ལག་ ན་ རྡོ་རྗེ་ ལ་ སྙིང་པོ་ འདི་ ཕུལ་ ཏེ་ སྨྲས་པ །"
  },
  {
    "source": "དཀོན་མཆོག་གསུམ་ལ་ཕྱག་འཚལ་ལོ།།",
    "target": "དཀོན་མཆོག་ གསུམ་ ལ་ ཕྱག་ འཚལ་ ལོ ། །"
  },
  {
    "source": "གནོད་སྦྱིན་གྱི་སྡེ་དཔོན་ཆེན་པོ་ལག་ན་རྡོ་རྗེ་དྲག་པོ་ལ་ཕྱག་འཚལ་ལོ།།",
    "target": "གནོད་སྦྱིན་ གྱི་ སྡེ་དཔོན་ ཆེན་པོ་ ལག་ན་རྡོ་རྗེ་ དྲག་པོ་ ལ་ ཕྱག་ འཚལ་ ལོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཏ་ཐཱ་ག་ཏ་ས་མཱ་དྷི་དྷ་ར་ཎི།",
    "target": "ཏ་ཐཱ་ག་ཏ་ ས་མཱ་དྷི་ དྷ་ར་ཎི །"
  },
  {
    "source": "མ་ཧཱ་ཨཱ་བརྟ་ཡི་ཥྱཱ་མི།",
    "target": "མ་ཧཱ་ ཨཱ་བརྟ་ ཡི་ ཥྱཱ་ མི །"
  },
  {
    "source": "ཨ་ཧི་བཛྲེ།",
    "target": "ཨ་ཧི་ བཛྲེ །"
  },
  {
    "source": "ཀུ་བི་ལི།",
    "target": "ཀུ་ བི་ ལི །"
  },
  {
    "source": "ཀུ་ཊི་པཱ་བ་ཀཱ་ཀུ་ལ་ཤི་ཁི།",
    "target": "ཀུ་ཊི་ པཱ་བ་ ཀཱ་ ཀུ་ལ་ ཤི་ ཁི །"
  },
  {
    "source": "ཀ་པི་ལ་ཀེ་ཤི།",
    "target": "ཀ་པི་ལ་ ཀེ་ ཤི །"
  },
  {
    "source": "ཏ་ཊི་ཙི་ཊི་ཙི་ཊི་མི་ཊི་མི།",
    "target": "ཏ་ ཊི་ ཙི་ ཊི་ ཙི་ ཊི་ མི་ ཊི་ མི །"
  },
  {
    "source": "ཀརྐ་ཊ་མུ་ཊ་བི་ཊ་ཊི་བཛྲེ།",
    "target": "ཀརྐ་ཊ་ མུ་ ཊ་ བི་ཊ་ ཊི་ བཛྲེ །"
  },
  {
    "source": "མ་ཧཱ་བི་དྷུ་ལ་ལོ་ལེ།",
    "target": "མ་ཧཱ་ བི་ དྷུ་ ལ་ ལོ་ ལེ །"
  },
  {
    "source": "བུ་གུ་པུ་ལུ།",
    "target": "བུ་གུ་ པུ་ལུ །"
  },
  {
    "source": "སུ་མུ་སུ་མུ།",
    "target": "སུ་ མུ་ སུ་མུ །"
  },
  {
    "source": "ས་ར་ས་ར།",
    "target": "ས་ ར་ས་ ར །"
  },
  {
    "source": "ཕཊ་ཕཊ།",
    "target": "ཕཊ་ ཕཊ །"
  },
  {
    "source": "སུ་དྱོ་ཏེ།",
    "target": "སུ་ དྱོ་ ཏེ །"
  },
  {
    "source": "པིཾ་ག་ལེ་ཙི་ཏེ།",
    "target": "པིཾ་ ག་ལེ་ ཙི་ ཏེ །"
  },
  {
    "source": "ཛཱ་ལ་པིངྒ་ལེ་སརྦ་དེ་བ་ག་ཎ།",
    "target": "ཛཱ་ ལ་ པིངྒ་ ལེ་ སརྦ་ དེ་བ་ ག་ ཎ །"
  },
  {
    "source": "པྲ་ཧ་ར་ཎ་མཱ་ཡཱ།",
    "target": "པྲ་ཧ་ར་ ཎ་ མཱ་ཡཱ །"
  },
  {
    "source": "སིདྡྷ་དཱ་ཡི་ཀེ།",
    "target": "སིདྡྷ་ དཱ་ ཡི་ ཀེ །"
  },
  {
    "source": "སུ་རུ་ཀེ།",
    "target": "སུ་རུ་ ཀེ །"
  },
  {
    "source": "ཀུ་རུ་ཀེ།",
    "target": "ཀུ་རུ་ ཀེ །"
  },
  {
    "source": "བཛྲ་གྷོ་ཎེ།",
    "target": "བཛྲ་ གྷོ་ ཎེ །"
  },
  {
    "source": "བཛྲ་དྲི་ཌྷ།",
    "target": "བཛྲ་ དྲི་ ཌྷ །"
  },
  {
    "source": "སྭཱ་ར་བྲ་ཧཱ་ར་ཎེ།",
    "target": "སྭཱ་ ར་ བྲ་ ཧཱ་ར་ ཎེ །"
  },
  {
    "source": "རཏྣ་ཏྲཱ་ཡ།",
    "target": "རཏྣ་ ཏྲཱ་ ཡ །"
  },
  {
    "source": "དི་ཀྲ་ལ་བུདྡྷེ་ཏེ།",
    "target": "དི་ ཀྲ་ ལ་ བུདྡྷེ་ ཏེ །"
  },
  {
    "source": "བཛྲ་དྷ་ར་བི་ཤཱ་ས་ནི་ཀ།",
    "target": "བཛྲ་ དྷ་ར་ བི་ཤཱ་ ས་ ནི་ ཀ །"
  },
  {
    "source": "ཨ་པྲ་ཏི་ཧ་ཏ་པྲ་མརྡ་ནི་སྭཱ་ཧཱ།",
    "target": "ཨ་པྲ་ ཏི་ ཧ་ ཏ་ པྲ་ མརྡ་ ནི་ སྭཱ་ ཧཱ །"
  },
  {
    "source": "གང་གསང་སྔགས་འདི་རྗེས་སུ་དྲན་ནས་ཀློག་གམ།",
    "target": "གང་ གསང་སྔགས་ འདི་ རྗེས་ སུ་ དྲན་ ནས་ ཀློག་ གམ །"
  },
  {
    "source": "སྒོམ་མམ།",
    "target": "སྒོམ་ མམ །"
  },
  {
    "source": "འཛིན་པ་དེ་ཐོས་ན་ངན་འགྲོ་ལོག་པར་ལྟུང་བར་འགྲོ་བར་མི་འགྱུར་རོ།།",
    "target": "འཛིན་པ་ དེ་ ཐོས་ ན་ ངན་ འགྲོ་ ལོག་པ ར་ ལྟུང་བ ར་ འགྲོ་བ ར་ མི་ འགྱུར་ རོ ། །"
  },
  {
    "source": "འཇིག་རྟེན་པ་དང་།",
    "target": "འཇིག་རྟེན་པ་ དང་ །"
  },
  {
    "source": "འཇིག་རྟེན་ལས་འདས་པའི་དཀྱིལ་འཁོར་ཐམས་ཅད་ལ་མཆོད་པ་བྱས་པར་འགྱུར་རོ།།",
    "target": "འཇིག་རྟེན་ ལས་ འདས་པ འི་ དཀྱིལ་འཁོར་ཐམས་ཅད་ ལ་ མཆོད་པ་ བྱས་པ ར་ འགྱུར་ རོ ། །"
  },
  {
    "source": "དམ་ཚིག་དང་།",
    "target": "དམ་ཚིག་ དང་ །"
  },
  {
    "source": "ཕྱག་རྒྱ་ལ་ཞུགས་པར་འགྱུར་རོ།།",
    "target": "ཕྱག་རྒྱ་ ལ་ ཞུགས་པ ར་ འགྱུར་ རོ ། །"
  },
  {
    "source": "བསམ་པ་དང་རྗེས་སུ་ཡི་རང་བས་འགུགས་པར་བྱེད་དོ།།",
    "target": "བསམ་པ་ དང་ རྗེས་ སུ་ ཡི་ རང་ བས་ འགུགས་པ ར་ བྱེད་ དོ ། །"
  },
  {
    "source": "དུག་དང་།",
    "target": "དུག་ དང་ །"
  },
  {
    "source": "གསང་སྔགས་དང་།",
    "target": "གསང་སྔགས་ དང་ །"
  },
  {
    "source": "མདུད་པ་དང་།",
    "target": "མདུད་པ་ དང་ །"
  },
  {
    "source": "རྡེག་པ་དང་།",
    "target": "རྡེག་པ་ དང་ །"
  },
  {
    "source": "འཆིང་བའི་འཇིགས་པ་ལ་སོགས་པ་རྣམ་པར་སྐྲག་པར་བྱེད་དོ།།",
    "target": "འཆིང་བ འི་ འཇིགས་པ་ ལ་ སོགས་པ་ རྣམ་པ ར་ སྐྲག་པ ར་ བྱེད་ དོ ། །"
  },
  {
    "source": "དེ་ནས་ལྷ་དང་།",
    "target": "དེ་ ནས་ ལྷ་ དང་ །"
  },
  {
    "source": "ལྷའི་བུ་དེ་དག་གི་དེའི་མཐུས་བཅོམ་ལྡན་འདས་རྡོ་རྗེ་འཆང་དེའི་རྣམ་པར་རོལ་པ་དང་།",
    "target": "ལྷ འི་ བུ་ དེ་ དག་ གི་ དེ འི་ མཐུ ས་ བཅོམ་ལྡན་འདས་ རྡོ་རྗེ་འཆང་ དེ འི་ རྣམ་པ ར་ རོལ་པ་ དང་ །"
  },
  {
    "source": "བཅོམ་ལྡན་འདས་ཀྱིས་གསུངས་པ་རྣམ་པ་མང་པོ་དུ་མ་ཡང་མྱོང་ནས་སྟེང་གི་གནས་གཙང་མ་དང་།",
    "target": "བཅོམ་ལྡན་འདས་ ཀྱིས་ གསུངས་པ་ རྣམ་པ་ མང་པོ་ དུ་མ་ ཡང་ མྱོང་ ནས་ སྟེང་ གི་ གནས་ གཙང་མ་ དང་ །"
  },
  {
    "source": "འོག་མིན་གྱི་ལྷ་དང་།",
    "target": "འོག་མིན་ གྱི་ ལྷ་ དང་ །"
  },
  {
    "source": "འཇིག་རྟེན་གྱི་ཁམས་གཞན་ན་གནས་པ།",
    "target": "འཇིག་རྟེན་ གྱི་ ཁམས་ གཞན་ ན་ གནས་པ །"
  },
  {
    "source": "བདག་གིས་འོད་དང་ལྡན་པའི་མེ་ཏོག་དང་།",
    "target": "བདག་ གིས་ འོད་ དང་ ལྡན་པ འི་ མེ་ཏོག་ དང་ །"
  },
  {
    "source": "བདུག་པའི་སྤྲིན་དང་།",
    "target": "བདུག་པ འི་ སྤྲིན་ དང་ །"
  },
  {
    "source": "རིན་པོ་ཆེ་མང་པོའི་ཆར་རྒྱ་ཆེན་པོས་མཆོད་ནས་བསྟོད་པ་སྙན་པས་བསྟོད་དེ།",
    "target": "རིན་པོ་ཆེ་ མང་པོ འི་ ཆར་ རྒྱ་ ཆེན་པོ ས་ མཆོད་ ནས་ བསྟོད་པ་ སྙན་པ ས་ བསྟོད་ དེ །"
  },
  {
    "source": "སྙན་ཅིང་ཟབ་ལ་རྔ་སྒྲ་ལྟ་བུ་དང་།",
    "target": "སྙན་ ཅིང་ ཟབ་ ལ་ རྔ་ སྒྲ་ ལྟ་བུ་ དང་ །"
  },
  {
    "source": "བསིལ་བ་དང་།",
    "target": "བསིལ་བ་ དང་ །"
  },
  {
    "source": "བསོད་ནམས་ཀྱི་ཚིགས་སུ་བཅད་པ་དག་ཀྱང་སྨྲས་སོ།།",
    "target": "བསོད་ནམས་ ཀྱི་ ཚིགས་ སུ་ བཅད་པ་ དག་ ཀྱང་ སྨྲས་ སོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ སྩལ་ ནས །"
  },
  {
    "source": "དགེ་སློང་དེ་དག་དང་།",
    "target": "དགེ་སློང་ དེ་ དག་ དང་ །"
  },
  {
    "source": "བྱང་ཆུབ་སེམས་དཔའ་དེ་དག་དང་།",
    "target": "བྱང་ཆུབ་སེམས་དཔའ་ དེ་ དག་ དང་ །"
  },
  {
    "source": "ཐམས་ཅད་དང་ལྡན་པའི་འཁོར་དེ་དག་ཡི་རངས་ཏེ།",
    "target": "ཐམས་ཅད་ དང་ ལྡན་པ འི་ འཁོར་ དེ་ དག་ ཡི་ རངས་ ཏེ །"
  },
  {
    "source": "བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།",
    "target": "བཅོམ་ལྡན་འདས་ ཀྱིས་ གསུངས་པ་ ལ་ མངོན་པ ར་ བསྟོད་ དོ ། །"
  },
  {
    "source": "འཕགས་པ་རྡོ་རྗེ་མི་ཕམ་པ་མེ་ལྟར་རབ་ཏུ་རྨོངས་བྱེད་ཅེས་བྱ་བའི་གཟུངས་རྫོགས་སོ།།",
    "target": "འཕགས་པ་ རྡོ་རྗེ་ མི་ཕམ་པ་ མེ་ ལྟ ར་ རབ་ ཏུ་ རྨོངས་ བྱེད་ ཅེས་ བྱ་བ འི་ གཟུངས་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "རྒྱ་གར་གྱི་མཁན་པོ་ཛི་ན་མི་ཏྲ་དང་།",
    "target": "རྒྱ་གར་ གྱི་ མཁན་པོ་ ཛི་ན་མི་ཏྲ་ དང་ །"
  },
  {
    "source": "ཞུ་ཆེན་གྱི་ལོཙྪ་བ་བན་དྷེ་ཡེ་ཤེས་སྡེས་བསྒྱུར་ཅིང་ཞུས་ཏེ་སྐད་གསར་བཅད་ཀྱིས་ཀྱང་བཅོས་ནས་གཏན་ལ་ཕབ་པའོ།།",
    "target": "ཞུ་ཆེན་ གྱི་ ལོཙྪ་བ་ བན་ དྷེ་ཡེ་ ཤེས་ སྡེས་ བསྒྱུར་ ཅིང་ ཞུས་ ཏེ་ སྐད་གསར་བཅད་ ཀྱིས་ ཀྱང་ བཅོས་ ནས་ གཏན་ ལ་ ཕབ་པ འོ ། །"
  }
]
