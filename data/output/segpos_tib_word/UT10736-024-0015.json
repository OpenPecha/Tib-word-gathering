[
  {
    "source": "༄༅།།",
    "target": "༄༅ ། །"
  },
  {
    "source": "ཧེ་རུ་ཀའི་ཞིང་དུ་འདྲེན་པའི་སྨོན་ལམ་ཡིད་ཀྱི་ཤིང་རྟ་ཞེས་བྱ་བ་བཞུགས།",
    "target": "ཧེ་རུ་ཀ འི་ ཞིང་ དུ་ འདྲེན་པ འི་ སྨོན་ལམ་ ཡིད་ ཀྱི་ ཤིང་རྟ་ ཞེས་ བྱ་བ་ བཞུགས །"
  },
  {
    "source": "༄༅།།",
    "target": "༄༅ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་མཐུ་སྟོབས་གཅིག་ཏུ་བསྡུས་པའི་ངོ་བོ།",
    "target": "བཅོམ་ལྡན་འདས་ དེ་བཞིན་གཤེགས་པ་ ཐམས་ཅད་ ཀྱི་ མཐུ་སྟོབས་ གཅིག་ ཏུ་ བསྡུས་པ འི་ ངོ་བོ །"
  },
  {
    "source": "ཟབ་པ་དང་རྒྱ་ཆེ་བའི་ཆོས་ཐམས་ཅད་ཀྱི་འབྱུང་གནས།",
    "target": "ཟབ་པ་ དང་ རྒྱ་ ཆེ་བ འི་ ཆོས་ ཐམས་ཅད་ ཀྱི་ འབྱུང་ གནས །"
  },
  {
    "source": "མ་ལུས་འགྲོ་བ་ཐམས་ཅད་ཀྱི་རྨོངས་པའི་མུན་པ་དགག་པར་བྱེད་ཅིང་།",
    "target": "མ་ ལུས་ འགྲོ་བ་ ཐམས་ཅད་ ཀྱི་ རྨོངས་པ འི་ མུན་པ་ དགག་པ ར་ བྱེད་ ཅིང་ །"
  },
  {
    "source": "མ་རུངས་པ་ཐམས་ཅད་འཇོམས་པའི་དཔའ་བོ་དཔལ་འཁོར་ལོ་སྡོམ་པའི་ཞབས་ཀྱི་པདྨོ་དྲི་མ་མེད་པ་ལ་བཏུད་དེ་གུས་པས་ཕྱག་འཚལ་ཞིང་སྐྱབས་སུ་མཆིའོ།།",
    "target": "མ་ རུངས་པ་ ཐམས་ཅད་ འཇོམས་ པ འི་ དཔའ་བོ་ དཔལ་ འཁོར་ལོ་སྡོམ་པ འི་ ཞབས་ ཀྱི་ པདྨོ་ དྲི་མ་ མེད་པ་ ལ་ བཏུད་ དེ་ གུས་པ ས་ ཕྱག་ འཚལ་ ཞིང་ སྐྱབས་ སུ་ མཆི འོ ། །"
  },
  {
    "source": "དྲང་སྲོང་ཁྲོས་པའི་གཟུགས་འཆང་མུན་པའི་མདོག་ལ་བསྐལ་པའི་མེ་འཕྲོ་འཇིག་རྟེན་གསུམ་གནོན་ཞིང་།།",
    "target": "དྲང་སྲོང་ ཁྲོས་པ འི་ གཟུགས་ འཆང་ མུན་པ འི་ མདོག་ ལ་ བསྐལ་པ འི་ མེ་ འཕྲོ་ འཇིག་རྟེན་ གསུམ་ གནོན་ ཞིང་ ། །"
  },
  {
    "source": "རིགས་ལྔས་བཀོད་པ་ཆེན་པོའི་མདུན་བསུས་དྲག་པོའི་གཙུག་ན་གཡས་བརྐྱང་ཞབས་ཀྱིས་གར་མཛད་པ།།",
    "target": "རིགས་ ལྔ ས་ བཀོད་པ་ ཆེན་པོ འི་ མདུན་ བསུས་ དྲག་པོ འི་ གཙུག་ ན་ གཡས་ བརྐྱང་ ཞབས་ ཀྱིས་ གར་ མཛད་པ ། །"
  },
  {
    "source": "དབང་ཕྱུག་ཆེན་པོའི་འབྱོར་པས་ཕྱུག་པའི་བཅུ་གཉིས་ཕྱག་བརྒྱངས་ཧ་ཧ་རྒོད་པའི་གདོང་བཞིའི་སྤྱན།།",
    "target": "དབང་ཕྱུག་ ཆེན་པོ འི་ འབྱོར་པ ས་ ཕྱུག་ པ འི་ བཅུ་ གཉིས་ ཕྱག་ བརྒྱངས་ ཧ་ཧ་ རྒོད་པ འི་ གདོང་ བཞི འི་ སྤྱན ། །"
  },
  {
    "source": "དག་པའི་ཆོས་ཀྱི་བུ་མོར་ཆགས་ནས་གསང་བ་ཀུན་བཤད་ཧེ་རུ་ཀ་དེར་ཕྱག་འཚལ་ལོ།།",
    "target": "དག་པ འི་ ཆོས་ ཀྱི་ བུ་མོ ར་ ཆགས་ ནས་ གསང་བ་ ཀུན་ བཤད་ ཧེ་རུ་ཀ་ དེ ར་ ཕྱག་ འཚལ་ ལོ ། །"
  },
  {
    "source": "བནྡྷཱུ་ཛི་ཝ་ཀ་ཡི་མདངས་འཕྲོག་མ་ལུས་སྙིང་ལ་རྨོངས་པའི་མུན་པ་འགོག་བྱེད་པ།།",
    "target": "བནྡྷཱུ་ ཛི་ ཝ་ ཀ་ ཡི་ མདངས་འཕྲོག་ མ་ ལུས་ སྙིང་ ལ་ རྨོངས་པ འི་ མུན་པ་ འགོག་ བྱེད་པ ། །"
  },
  {
    "source": "ཟག་མེད་བདེ་བའི་ངང་དུ་རོལ་མཛད་འགྲོ་ལ་བརྩེ་ལྡན་ཐུགས་རྗེ་མངའ་བའི་སྤྱན་ཡངས་སྐུ།།",
    "target": "ཟག་མེད་ བདེ་བ འི་ ངང་ དུ་ རོལ་ མཛད་ འགྲོ་ ལ་ བརྩེ་ ལྡན་ ཐུགས་རྗེ་ མངའ་བ འི་ སྤྱན་ ཡངས་ སྐུ ། །"
  },
  {
    "source": "ཐེ་ཚོམ་ཟུག་རྔུའི་དྲ་བ་གཅོད་ཕྱིར་ཕྱག་གཡས་གྲི་གུག་འབར་བ་ནམ་མཁའི་དབྱིངས་ལ་རོལ།།",
    "target": "ཐེ་ཚོམ་ ཟུག་རྔུ འི་ དྲ་བ་ གཅོད་ ཕྱི ར་ ཕྱག་ གཡས་ གྲི་གུག་ འབར་བ་ ནམ་ མཁ འི་ དབྱིངས་ ལ་ རོལ ། །"
  },
  {
    "source": "གཡོན་པ་ཐོད་པ་ཨིནྜས་གང་འཛིན་རྒྱལ་བ་སྐྱེད་བྱེད་ཡུམ་མཆོག་དེ་ལ་ཕྱག་འཚལ་ལོ།།",
    "target": "གཡོན་པ་ ཐོད་པ་ ཨིནྜས་ གང་ འཛིན་ རྒྱལ་བ་ སྐྱེད་བྱེད་ ཡུམ་ མཆོག་ དེ་ ལ་ ཕྱག་ འཚལ་ ལོ ། །"
  },
  {
    "source": "དཀྱིལ་འཁོར་འཁོར་ལོ་ལ་འཁོད་གཡས་བརྐྱང་ཞབས་ཀྱིས་གར་མཛད་པད་ཉི་རོ་གདན་ལ་བཞུགས་ནས།།",
    "target": "དཀྱིལ་འཁོར་ འཁོར་ལོ་ ལ་ འཁོད་ གཡས་ བརྐྱང་ ཞབས་ ཀྱིས་ ག ར་ མཛད་ པད་ ཉི་ རོ་ གདན་ ལ་ བཞུགས་ ནས ། །"
  },
  {
    "source": "དྲག་མོའི་གཟུགས་འཆང་ཞལ་གཅིག་ཕྱག་བཞི་ཐོད་པ་རྡོ་རྗེའི་འཕྲེང་བས་དབུ་ལ་བརྒྱན་བྱས་ཤིང་།།",
    "target": "དྲག་མོ འི་ གཟུགས་ འཆང་ ཞལ་ གཅིག་ ཕྱག་ བཞི་ ཐོད་པ་ རྡོ་རྗེ འི་ འཕྲེང་ བས་ དབུ་ ལ་ བརྒྱན་ བྱས་ ཤིང་ ། །"
  },
  {
    "source": "སྟོང་ཉིད་བདེ་བའི་ངང་དུ་རོལ་ཕྱིར་གཅེར་མོ་ཕྱག་རྒྱ་ལྔ་ཡིས་རབ་ཏུ་སྤྲས་གྱུར་པ།།",
    "target": "སྟོང་ཉིད་ བདེ་བ འི་ ངང་ དུ་ རོལ་ ཕྱི ར་ གཅེར་མོ་ ཕྱག་རྒྱ་ ལྔ་ ཡིས་ རབ་ ཏུ་ སྤྲས་ གྱུར་པ ། །"
  },
  {
    "source": "སྣ་ཚོགས་གཟུགས་འཛིན་མ་རུངས་འཇོམས་མཛད་དཀྱིལ་འཁོར་ལྷ་ཚོགས་རྣམས་ལ་རྟག་ཏུ་ཕྱག་འཚལ་ལོ།།",
    "target": "སྣ་ཚོགས་ གཟུགས་ འཛིན་མ་ རུངས་ འཇོམས་ མཛད་ དཀྱིལ་འཁོར་ ལྷ་ཚོགས་ རྣམས་ ལ་ རྟག་ ཏུ་ ཕྱག་ འཚལ་ ལོ ། །"
  },
  {
    "source": "མཆོད་ཡོན་ཞབས་བསིལ་མེ་ཏོག་བདུག་སྤོས་སྒྲོན།།",
    "target": "མཆོད་ཡོན་ ཞབས་ བསིལ་ མེ་ཏོག་ བདུག་སྤོས་ སྒྲོན ། །"
  },
  {
    "source": "དྲི་ཆབ་ཞལ་ཟས་རོལ་མོ་འདོད་ཡོན་ལྔ།།",
    "target": "དྲི་ཆབ་ ཞལ་ཟས་ རོལ་མོ་ འདོད་ཡོན་ ལྔ ། །"
  },
  {
    "source": "ཕྱི་ནང་གསང་བའི་མཆོད་པའི་བྱེ་བྲག་རྣམས།།",
    "target": "ཕྱི་ནང་ གསང་བ འི་ མཆོད་པ འི་ བྱེ་བྲག་ རྣམས ། །"
  },
  {
    "source": "དངོས་འབྱོར་ཡིད་སྤྲུལ་དཀྱིལ་འཁོར་ལྷ་ཚོགས་མཆོད།།",
    "target": "དངོས་ འབྱོར་ ཡིད་ སྤྲུལ་ དཀྱིལ་འཁོར་ ལྷ་ཚོགས་ མཆོད ། །"
  },
  {
    "source": "དེ་ལྟར་བསྟོད་ཅིང་མཆོད་པའི་མཐུར་བརྟེན་ནས།།",
    "target": "དེ་ ལྟ ར་ བསྟོད་ ཅིང་ མཆོད་པ འི་ མཐུར་ བརྟེན་ ནས ། །"
  },
  {
    "source": "བདག་སོགས་འགྲོ་བ་སེམས་ཅན་མ་ལུས་ཀུན།།",
    "target": "བདག་ སོགས་ འགྲོ་བ་ སེམས་ཅན་ མ་ ལུས་ ཀུན ། །"
  },
  {
    "source": "འདི་ནས་གཟུང་སྟེ་བྱང་ཆུབ་མ་ཐོབ་བར།།",
    "target": "འདི་ ནས་ གཟུང་ སྟེ་ བྱང་ཆུབ་ མ་ ཐོབ་བ ར ། །"
  },
  {
    "source": "ཧེ་རུ་ཀ་ཡི་དམ་ཆོས་འཛིན་གྱུར་ཅིག",
    "target": "ཧེ་རུ་ཀ་ ཡི་དམ་ ཆོས་ འཛིན་ གྱུར་ ཅིག"
  },
  {
    "source": "།",
    "target": "།"
  },
  {
    "source": "གཞན་ཡང་སེམས་ཅན་དམྱལ་བའི་སྡུག་བསྔལ་གྱི།།",
    "target": "གཞན་ ཡང་ སེམས་ཅན་ དམྱལ་བ འི་ སྡུག་བསྔལ་ གྱི ། །"
  },
  {
    "source": "ཚ་བས་ཉམ་ཐག་བསིལ་ཞིང་བདེ་བ་དང་།།",
    "target": "ཚ་བ ས་ ཉམ་ ཐག་ བསིལ་ ཞིང་ བདེ་བ་ དང་ ། །"
  },
  {
    "source": "གྲང་བས་ཉམ་ཐག་དྲོད་ཐོབ་ཚེ་འཕོས་ཏེ།།",
    "target": "གྲང་བ ས་ ཉམ་ ཐག་ དྲོད་ ཐོབ་ ཚེ་ འཕོས་ ཏེ ། །"
  },
  {
    "source": "ཁྲག་འཐུང་ཆེན་པོའི་གོ་འཕང་བགྲོད་པར་ཤོག།",
    "target": "ཁྲག་འཐུང་ ཆེན་པོ འི་ གོ་འཕང་ བགྲོད་པ ར་ ཤོག །"
  },
  {
    "source": "ལོ་མ་རལ་གྲིའི་ནགས་ཚལ་དེ་དག་ཀྱང་།།",
    "target": "ལོ་མ་ རལ་ གྲི འི་ ནགས་ཚལ་ དེ་ དག་ ཀྱང་ ། །"
  },
  {
    "source": "ཙན་དན་ནགས་སོགས་མཛེས་པའི་ཤིང་གྱུར་ཏེ།།",
    "target": "ཙན་དན་ ནགས་ སོགས་ མཛེས་པ འི་ ཤིང་ གྱུར་ ཏེ ། །"
  },
  {
    "source": "མི་སྙན་སྒྲ་རྣམས་སྙན་པར་ཐོས་བྱས་ནས།།",
    "target": "མི་ སྙན་ སྒྲ་ རྣམས་ སྙན་པ ར་ ཐོས་ བྱས་ ནས ། །"
  },
  {
    "source": "འཁོར་ལོ་སྡོམ་པའི་ས་ལ་འཁོད་གྱུར་ཅིག།",
    "target": "འཁོར་ལོ་སྡོམ་པ འི་ ས་ ལ་ འཁོད་ གྱུར་ ཅིག །"
  },
  {
    "source": "གཅན་གཟན་འཇིགས་དང་ཐིག་ནག་བསྡུས་འཇོམས་དང་།།",
    "target": "གཅན་གཟན་ འཇིགས་ དང་ ཐིག་ནག་ བསྡུས་འཇོམས་ དང་ ། །"
  },
  {
    "source": "ས་སྲེག་ལ་སོགས་དམྱལ་བའི་སྡུག་བསྔལ་ཀུན།།",
    "target": "ས་ སྲེག་ ལ་ སོགས་ དམྱལ་བ འི་ སྡུག་བསྔལ་ ཀུན ། །"
  },
  {
    "source": "མྱུར་དུ་གྲོལ་ཏེ་བདེ་དང་ལྡན་གྱུར་ནས།།",
    "target": "མྱུར་ དུ་ གྲོལ་ ཏེ་ བདེ་ དང་ ལྡན་ གྱུར་ ནས ། །"
  },
  {
    "source": "དཔའ་བོ་ཆེན་པོའི་གོ་འཕང་ཐོབ་གྱུར་ཅིག།",
    "target": "དཔའ་བོ་ ཆེན་པོ འི་ གོ་འཕང་ ཐོབ་ གྱུར་ ཅིག །"
  },
  {
    "source": "ཡི་དྭགས་བཀྲེས་སྐོམ་སྡུག་བསྔལ་ཇི་སྙེད་ཀྱང་།།",
    "target": "ཡི་དྭགས་ བཀྲེས་སྐོམ་ སྡུག་ བསྔལ་ ཇི་ སྙེད་ ཀྱང་ ། །"
  },
  {
    "source": "བཀྲེས་པ་ཚིམ་ཞིང་སྐོམ་པ་ལས་གྲོལ་ཏེ།།",
    "target": "བཀྲེས་པ་ ཚིམ་ ཞིང་ སྐོམ་པ་ ལས་ གྲོལ་ ཏེ ། །"
  },
  {
    "source": "སེར་སྣ་མེད་ཅིང་འབྱོར་པ་དང་ལྡན་ནས།།",
    "target": "སེར་སྣ་ མེད་ ཅིང་ འབྱོར་པ་ དང་ ལྡན་ ནས ། །"
  },
  {
    "source": "རི་ཁྲོད་ཆེན་པོའི་གོ་འཕང་ཐོབ་གྱུར་ཅིག།",
    "target": "རི་ཁྲོད་ ཆེན་པོ འི་ གོ་འཕང་ ཐོབ་ གྱུར་ ཅིག །"
  },
  {
    "source": "དུད་འགྲོ་རྣམས་ནི་གཅིག་ལ་གཅིག་ཟ་དང་།།",
    "target": "དུད་འགྲོ་ རྣམས་ ནི་ གཅིག་ ལ་ གཅིག་ ཟ་ དང་ ། །"
  },
  {
    "source": "གླེན་ལྐུགས་བཀོལ་སྤྱོད་སྡུག་བསྔལ་ལ་སོགས་པ།།",
    "target": "གླེན་ལྐུགས་ བཀོལ་སྤྱོད་ སྡུག་ བསྔལ་ ལ་ སོགས་པ ། །"
  },
  {
    "source": "མ་ལུས་གྲོལ་ཏེ་བདེ་དང་ལྡན་གྱུར་ནས།།",
    "target": "མ་ ལུས་ གྲོལ་ ཏེ་ བདེ་ དང་ ལྡན་ གྱུར་ ནས ། །"
  },
  {
    "source": "འཁོར་ལོ་མགོན་པོའི་ས་ལ་འཁོད་གྱུར་ཅིག།",
    "target": "འཁོར་ལོ་ མགོན་པོ འི་ ས་ ལ་ འཁོད་ གྱུར་ ཅིག །"
  },
  {
    "source": "ལྷ་ལ་འཆི་འཕོ་ལྟུང་བྱེད་སྡུག་བསྔལ་དང་།།",
    "target": "ལྷ་ ལ་ འཆི་འཕོ་ ལྟུང་ བྱེད་ སྡུག་བསྔལ་ དང་ ། །"
  },
  {
    "source": "ལྷ་མིན་འཐབ་རྩོད་མཚོན་ཆ་འཕངས་རིགས་རྣམས།།",
    "target": "ལྷ་མིན་ འཐབ་རྩོད་ མཚོན་ཆ་ འཕངས་ རིགས་ རྣམས ། །"
  },
  {
    "source": "མེ་ཏོག་ཆར་གྱུར་ཕྲག་དོག་ཞི་བྱས་ནས།།",
    "target": "མེ་ཏོག་ ཆར་ གྱུར་ ཕྲག་དོག་ ཞི་ བྱས་ ནས ། །"
  },
  {
    "source": "ཟླ་བའི་ཐོད་ཅན་གོ་འཕང་ཐོབ་པར་ཤོག།",
    "target": "ཟླ་བ འི་ ཐོད་ ཅན་ གོ་འཕང་ ཐོབ་པ ར་ ཤོག །"
  },
  {
    "source": "གཞན་ཡང་འཇིག་རྟེན་འདི་ནང་སྡུག་བསྔལ་དག།",
    "target": "གཞན་ ཡང་ འཇིག་རྟེན་ འདི་ ནང་ སྡུག་བསྔལ་ དག །"
  },
  {
    "source": "སྐྱེ་རྒ་ན་འཆི་དབུལ་ཕོངས་ལ་སོགས་པ།།",
    "target": "སྐྱེ་ རྒ་ ན་ འཆི་ དབུལ་ཕོངས་ ལ་ སོགས་པ ། །"
  },
  {
    "source": "མྱུར་དུ་གྲོལ་ཞིང་བདེ་བ་དང་ལྡན་ཏེ།།",
    "target": "མྱུར་ དུ་ གྲོལ་ ཞིང་ བདེ་བ་ དང་ ལྡན་ ཏེ ། །"
  },
  {
    "source": "ཧེ་རུ་ཀ་ཡི་ས་ལ་འཁོད་གྱུར་ཅིག།",
    "target": "ཧེ་རུ་ཀ་ ཡི་ ས་ ལ་ འཁོད་ གྱུར་ ཅིག །"
  },
  {
    "source": "དེ་ལྟར་སྨོན་པ་འདི་ཉིད་བཏབ་པའི་མཐུས།།",
    "target": "དེ་ ལྟ ར་ སྨོན་པ་ འདི་ ཉིད་ བཏབ་པ འི་ མཐུ ས ། །"
  },
  {
    "source": "བདག་སོགས་འཁོར་བའི་སེམས་ཅན་ཇི་སྙེད་པ།།",
    "target": "བདག་ སོགས་ འཁོར་བ འི་ སེམས་ཅན་ ཇི་ སྙེད་པ ། །"
  },
  {
    "source": "མི་ཁོམ་གནས་སྤང་དལ་འབྱོར་རྙེད་བྱས་ཏེ།།",
    "target": "མི་ཁོམ་ གནས་ སྤང་ དལ་འབྱོར་ རྙེད་ བྱས་ ཏེ ། །"
  },
  {
    "source": "ཧེ་རུ་ཀ་ཡི་དམ་ཆོས་སྤྱོད་པར་ཤོག།",
    "target": "ཧེ་རུ་ཀ་ ཡི་དམ་ ཆོས་ སྤྱོད་པ ར་ ཤོག །"
  },
  {
    "source": "དམ་ཆོས་སྤྱོད་པའི་ལུས་སུ་སྐྱེས་ནས་ཀྱང་།།",
    "target": "དམ་ཆོས་ སྤྱོད་པ འི་ ལུས་ སུ་ སྐྱེས་ ནས་ ཀྱང་ ། །"
  },
  {
    "source": "དད་བརྩོན་ཤེས་རབ་སྙིང་རྗེ་ལྡན་པ་དང་།།",
    "target": "དད་ བརྩོན་ ཤེས་རབ་ སྙིང་རྗེ་ ལྡན་པ་ དང་ ། །"
  },
  {
    "source": "སློབ་མའི་མཚན་ཚང་རྡོ་རྗེ་ཐེག་ཞུགས་ནས།།",
    "target": "སློབ་མ འི་ མཚན་ ཚང་ རྡོ་རྗེ་ ཐེག་ ཞུགས་ ནས ། །"
  },
  {
    "source": "སྨིན་བྱེད་དབང་ཐོབ་རིམ་གཉིས་ལྡན་གྱུར་ཅིག།",
    "target": "སྨིན་བྱེད་དབང་ ཐོབ་རིམ་ གཉིས་ ལྡན་ གྱུར་ ཅིག །"
  },
  {
    "source": "གཞན་ཡང་མ་རུངས་རྨོངས་པའི་སེམས་ཅན་རྣམས།།",
    "target": "གཞན་ ཡང་ མ་རུངས་ རྨོངས་པ འི་ སེམས་ཅན་ རྣམས ། །"
  },
  {
    "source": "འཕྲིན་ལས་བཞི་ཡིས་གང་འདུལ་སྐུར་བསྟན་ཏེ།།",
    "target": "འཕྲིན་ལས་ བཞི་ ཡིས་ གང་ འདུལ་ སྐུ ར་ བསྟན་ ཏེ ། །"
  },
  {
    "source": "རྫུ་འཕྲུལ་མངའ་བའི་ཐུགས་རྗེའི་སྤྱན་ཡངས་ཀྱིས།།",
    "target": "རྫུ་འཕྲུལ་ མངའ་བ འི་ ཐུགས་རྗེ འི་ སྤྱན་ ཡངས་ ཀྱིས ། །"
  },
  {
    "source": "འགྲོ་རྣམས་རྡོ་རྗེའི་ས་ལ་འཁོད་པར་ཤོག",
    "target": "འགྲོ་ རྣམས་ རྡོ་རྗེ འི་ ས་ ལ་ འཁོད་པ ར་ ཤོག"
  },
  {
    "source": "།",
    "target": "།"
  },
  {
    "source": "ཧེ་རུ་ཀ་མཆོག་དུས་སུ་མཆོད་པའི་མཐུས།།",
    "target": "ཧེ་རུ་ཀ་ མཆོག་ དུས་ སུ་ མཆོད་པ འི་ མཐུ ས ། །"
  },
  {
    "source": "བདག་ཀྱང་ཁྲག་འཐུང་ཆེན་པོའི་གན་བགྲོད་ནས།།",
    "target": "བདག་ ཀྱང་ ཁྲག་ འཐུང་ ཆེན་པོ འི་ གན་ བགྲོད་ ནས ། །"
  },
  {
    "source": "སེམས་ཅན་ཀུན་གྱི་མགོན་སྐྱབས་དཔུང་གཉེན་དང་།།",
    "target": "སེམས་ཅན་ ཀུན་ གྱི་ མགོན་སྐྱབས་ དཔུང་གཉེན་ དང་ ། །"
  },
  {
    "source": "ཐར་པ་ཁྲིད་པའི་གྲོགས་དན་བྱེད་གྱུར་ཅིག།",
    "target": "ཐར་པ་ ཁྲིད་པ འི་ གྲོགས་ དན་ བྱེད་ གྱུར་ ཅིག །"
  },
  {
    "source": "གཞན་ཡང་འཁོར་བའི་སེམས་ཅན་ཇི་སྙེད་པ།།",
    "target": "གཞན་ ཡང་ འཁོར་བ འི་ སེམས་ཅན་ ཇི་ སྙེད་པ ། །"
  },
  {
    "source": "མ་བསྒྲལ་བ་རྣམས་མྱུར་དུ་བསྒྲལ་བ་དང་།།",
    "target": "མ་ བསྒྲལ་བ་ རྣམས་ མྱུར་ དུ་ བསྒྲལ་བ་ དང་ ། །"
  },
  {
    "source": "དབུགས་མ་ཕྱུང་རྣམས་དབུགས་དབྱུང་བགྱིས་བྱས་ཏེ།།",
    "target": "དབུགས་ མ་ ཕྱུང་ རྣམས་ དབུགས་ དབྱུང་ བགྱིས་ བྱས་ ཏེ ། །"
  },
  {
    "source": "འགྲོ་རྣམས་འཁོར་ལོ་སྡོམ་པའི་ས་ཐོབ་ཤོག།།",
    "target": "འགྲོ་ རྣམས་ འཁོར་ལོ་སྡོམ་པ འི་ ས་ ཐོབ་ ཤོག ། །"
  },
  {
    "source": "།",
    "target": "།"
  },
  {
    "source": "ཅེས་པ་འདི་ཡང་བཀྲ་ཤིས་མོན་མོ་རྫའི་རི་ཁྲོད་དུ།",
    "target": "ཅེས་ པ་ འདི་ ཡང་ བཀྲ་ ཤིས་ མོན་མོ་ རྫ འི་ རི་ཁྲོད་ དུ །"
  },
  {
    "source": "འཁོར་ལོ་སྡོམ་པའི་རྣལ་འབྱོར་པ་ངག་གི་དབང་པོ་རྣམ་པར་རྒྱལ་བས་སྦྱར་བ།",
    "target": "འཁོར་ལོ་སྡོམ་པ འི་ རྣལ་འབྱོར་པ་ ངག་ གི་ དབང་པོ་ རྣམ་པར་རྒྱལ་བ ས་ སྦྱར་བ །"
  },
  {
    "source": "སེམས་ཅན་ཐམས་ཅད་འཁོར་ལོ་སྡོམ་པའི་གོ་འཕང་ཐོབ་གྱུར་ཅིག།",
    "target": "སེམས་ཅན་ ཐམས་ཅད་ འཁོར་ལོ་སྡོམ་པ འི་ གོ་འཕང་ ཐོབ་ གྱུར་ ཅིག །"
  },
  {
    "source": "ཉེས་ལྟུང་དྲི་མས་མ་གོས་ཤིང་།།",
    "target": "ཉེས་ལྟུང་ དྲི་མ ས་ མ་ གོས་ ཤིང་ ། །"
  },
  {
    "source": "རླབས་ཆེན་སྤྱོད་པ་རྫོགས་པ་དང་།།",
    "target": "རླབས་ ཆེན་ སྤྱོད་པ་ རྫོགས་པ་ དང་ ། །"
  },
  {
    "source": "ཧེ་རུ་ཀ་དང་མཉམ་པ་ཡི།།",
    "target": "ཧེ་རུ་ཀ་ དང་ མཉམ་པ་ ཡི ། །"
  },
  {
    "source": "གོ་འཕང་ཚེ་འདིར་ཐོབ་པར་ཤོག།།",
    "target": "གོ་འཕང་ ཚེ་ འདི ར་ ཐོབ་པ ར་ ཤོག ། །"
  },
  {
    "source": "།",
    "target": "།"
  }
]
