[
  {
    "source": "༄༅།།",
    "target": "༄༅ ། །"
  },
  {
    "source": "ཀུན་མཁྱེན་ཀློང་ཆེན་རབ་འབྱམས་པའི་གསུང་རབ་མཛོད་བདུན་ལ་",
    "target": "ཀུན་མཁྱེན་ ཀློང་ཆེན་ རབ་འབྱམས་ པ འི་ གསུང་རབ་ མཛོད་ བདུན་ ལ་"
  },
  {
    "source": "བལྟ་བར་བསྐུལ་བ་བཞུགས་སོ།།",
    "target": "བལྟ་བ ར་ བསྐུལ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མཿསརྦ་ཛྙཱ་ཡ།",
    "target": "ན་མཿ སརྦ་ཛྙཱ་ ཡ །"
  },
  {
    "source": "གདོད་ནས་རབ་ཞི་གཉུག་མ་བརྡལ་བའི་ཞིང་།།",
    "target": "གདོད་ ནས་ རབ་ ཞི་ གཉུག་མ་ བརྡལ་བ འི་ ཞིང་ ། །"
  },
  {
    "source": "རྟག་ཏུ་མི་གཡོ་ཡེ་ཤེས་ཆོས་སྐུའི་ཀློང་།།",
    "target": "རྟག་ ཏུ་ མི་ གཡོ་ ཡེ་ཤེས་ཆོས་སྐུ འི་ ཀློང་ ། །"
  },
  {
    "source": "དགོངས་པའི་རྩལ་ཆེན་རྫོགས་པའི་སྣང་འགྲོས་ཅན།།",
    "target": "དགོངས་པ འི་ རྩལ་ ཆེན་ རྫོགས་པ འི་ སྣང་འགྲོས་ ཅན ། །"
  },
  {
    "source": "ཀུན་མཁྱེན་བླ་མ་དེ་ལ་ཕྱག་འཚལ་ལོ།།",
    "target": "ཀུན་མཁྱེན་ བླ་མ་ དེ་ ལ་ ཕྱག་ འཚལ་ ལོ ། །"
  },
  {
    "source": "ཀྱེ་ལགས་ཡོན་ཏན་མཆོག་གི་རང་བཞིན་ནི།།",
    "target": "ཀྱེ་ ལགས་ ཡོན་ཏན་ མཆོག་ གི་ རང་བཞིན་ ནི ། །"
  },
  {
    "source": "དམ་པའི་གཞུང་ལ་མ་བརྟེན་རང་བཟོས་མིན།།",
    "target": "དམ་པ འི་ གཞུང་ ལ་ མ་ བརྟེན་ རང་ བཟོས་ མིན ། །"
  },
  {
    "source": "རྒྱ་མཚོ་ཆེ་ལས་ནོར་བུ་མཆོག་འབྱུང་གི།",
    "target": "རྒྱ་མཚོ་ ཆེ་ ལས་ ནོར་བུ་ མཆོག་ འབྱུང་ གི །"
  },
  {
    "source": "དམན་པའི་ཡུལ་ལས་རང་གར་ཅི་ཞིག་རྙེད།།",
    "target": "དམན་པ འི་ ཡུལ་ ལས་ རང་ གར་ ཅི་ ཞིག་ རྙེད ། །"
  },
  {
    "source": "རྟོགས་པའི་ཡེ་ཤེས་ཉི་མ་སྣང་བ་ཡང་།།",
    "target": "རྟོགས་པ འི་ ཡེ་ཤེས་ ཉི་མ་ སྣང་བ་ ཡང་ ། །"
  },
  {
    "source": "བྱིན་བརྒྱུད་མ་ཉམས་བླ་མའི་མན་ངག་ལས།།",
    "target": "བྱིན་ བརྒྱུད་ མ་ ཉམས་ བླ་མ འི་ མན་ངག་ ལས ། །"
  },
  {
    "source": "ངེས་པར་འོང་གི་སྟོང་སྒོམ་མུན་རྡོ་བ།།",
    "target": "ངེས་པ ར་ འོང་ གི་ སྟོང་ སྒོམ་ མུན་རྡོ་བ ། །"
  },
  {
    "source": "ལེགས་པའི་ལམ་དུ་རྣམ་མར་འགྲོ་བ་ཉུང་།།",
    "target": "ལེགས་པ འི་ ལམ་ དུ་ རྣམ་ མ ར་ འགྲོ་བ་ ཉུང་ ། །"
  },
  {
    "source": "ཐོས་པ་མེད་པ་སྲིད་ན་སྐྱོན་ཆེ་ཡང་།།",
    "target": "ཐོས་པ་ མེད་པ་ སྲིད་ ན་ སྐྱོན་ ཆེ་ ཡང་ ། །"
  },
  {
    "source": "ལོག་པར་ཐོས་པ་དེ་བས་སྡིག་ཆེ་བས།།",
    "target": "ལོག་པ ར་ ཐོས་པ་ དེ་ བས་ སྡིག་ ཆེ་བ ས ། །"
  },
  {
    "source": "མཁས་པའི་གཞུང་ལ་བལྟ་བ་ཡོད་དུས་འདིར།།",
    "target": "མཁས་པ འི་ གཞུང་ ལ་ བལྟ་བ་ ཡོད་ དུས་ འདི ར ། །"
  },
  {
    "source": "ཐོས་པའི་མིག་དཀྱུས་ཅི་ཕྱིར་དག་མི་བགྱིད།།",
    "target": "ཐོས་པ འི་ མིག་ དཀྱུས་ ཅི་ ཕྱི ར་ དག་ མི་ བགྱིད ། །"
  },
  {
    "source": "སྲིད་པ་འདི་ན་ཡིད་བཞིན་ནོར་གཅིག་པུ།།",
    "target": "སྲིད་པ་ འདི་ ན་ ཡིད་ བཞིན་ ནོར་ གཅིག་ པུ ། །"
  },
  {
    "source": "ཀུན་མཁྱེན་བླ་མའི་གཞུང་ལུགས་རིན་པོ་ཆེ།།",
    "target": "ཀུན་མཁྱེན་ བླ་མ འི་ གཞུང་ལུགས་ རིན་པོ་ཆེ ། །"
  },
  {
    "source": "འདི་ལས་གཞན་ལ་སངས་རྒྱས་ཡོད་མིན་ན།།",
    "target": "འདི་ ལས་ གཞན་ ལ་ སངས་རྒྱས་ ཡོད་ མིན་ ན ། །"
  },
  {
    "source": "འདི་ལ་རབ་དགའ་མི་སྐྱེ་སུ་ཞིག་ཡོད།།",
    "target": "འདི་ ལ་ རབ་དགའ་ མི་ སྐྱེ་ སུ་ ཞིག་ ཡོད ། །"
  },
  {
    "source": "ཐེག་པའི་ཡང་རྩེ་རྡོ་རྗེ་སྙིང་པོའི་མཆོག།",
    "target": "ཐེག་པ འི་ ཡང་རྩེ་ རྡོ་རྗེ་སྙིང་པོ འི་ མཆོག །"
  },
  {
    "source": "འབུམ་ཕྲག་རྒྱུད་སྡེའི་དགོངས་དོན་རིན་ཆེན་མཛོད།།",
    "target": "འབུམ་ ཕྲག་ རྒྱུད་ སྡེ འི་ དགོངས་དོན་ རིན་ཆེན་ མཛོད ། །"
  },
  {
    "source": "རྗོད་བྱེད་རྒྱ་ཆེ་བརྗོད་བྱ་དོན་ཟབ་པ།།",
    "target": "རྗོད་བྱེད་ རྒྱ་ ཆེ་བརྗོད་ བྱ་ དོན་ ཟབ་པ ། །"
  },
  {
    "source": "འདི་མཐོང་ཀུན་ཏུ་བཟང་པོ་དངོས་ཞལ་མཇལ།།",
    "target": "འདི་ མཐོང་ ཀུན་ ཏུ་ བཟང་པོ་ དངོས་ ཞལ་ མཇལ ། །"
  },
  {
    "source": "འབུམ་ཕྲག་དྲུག་ཅུའི་རྒྱུད་དོན་ཁོང་དུ་ཆུད།།",
    "target": "འབུམ་ ཕྲག་ དྲུག་ ཅུ འི་ རྒྱུད་ དོན་ ཁོང་ དུ་ ཆུད ། །"
  },
  {
    "source": "སྲིད་ཞི་འཁོར་འདས་ཡོངས་ཀྱི་གནས་ལུགས་ཤེས།།",
    "target": "སྲིད་ ཞི་ འཁོར་འདས་ ཡོངས་ ཀྱི་ གནས་ལུགས་ ཤེས ། །"
  },
  {
    "source": "ཟབ་ལམ་ཐེག་རྩེའི་དགོངས་པའི་ཁྱད་ཆོས་རྟོགས།།",
    "target": "ཟབ་ལམ་ ཐེག་ རྩེ འི་ དགོངས་པ འི་ ཁྱད་ཆོས་ རྟོགས ། །"
  },
  {
    "source": "དེ་ཕྱིར་གཞུང་འདི་མཇལ་བ་ནན་ཏན་མཛོད།།",
    "target": "དེ་ ཕྱི ར་ གཞུང་ འདི་ མཇལ་བ་ ནན་ཏན་ མཛོད ། །"
  },
  {
    "source": "བསྲུང་དུ་མེད་པ་ཆོས་སྐུའི་གནས་ལུགས་ནི།།",
    "target": "བསྲུང་ དུ་ མེད་པ་ ཆོས་སྐུ འི་ གནས་ལུགས་ ནི ། །"
  },
  {
    "source": "རྒྱུ་འབྲས་ལས་འདས་ཀུན་བཟང་དགོངས་པའི་མཛོད།།",
    "target": "རྒྱུ་འབྲས་ ལས་ འདས་ ཀུན་ བཟང་ དགོངས་པ འི་ མཛོད ། །"
  },
  {
    "source": "གཞུང་བཟང་འདི་འདྲས་སྤྲོས་པ་མ་བཅད་ན།།",
    "target": "གཞུང་ བཟང་ འདི་ འདྲ ས་ སྤྲོས་པ་ མ་ བཅད་ ན ། །"
  },
  {
    "source": "ཡིད་དཔྱོད་ཐེག་པའི་ངན་ཞེན་སུ་ཡིས་གཞིག།",
    "target": "ཡིད་ དཔྱོད་ ཐེག་པ འི་ ངན་ཞེན་ སུ་ ཡིས་ གཞིག །"
  },
  {
    "source": "མན་ངག་ཀུན་གྱི་སྙིང་པོ་བསྡུ་བསྡུ་བ།།",
    "target": "མན་ངག་ ཀུན་ གྱི་ སྙིང་པོ་ བསྡུ་ བསྡུ་བ ། །"
  },
  {
    "source": "དྲུག་ཚན་རེས་ཀྱང་དམ་ཆོས་མཛོད་རྫོགས་པའི།།",
    "target": "དྲུག་ ཚན་ རེ ས་ ཀྱང་ དམ་ཆོས་ མཛོད་ རྫོགས་པ འི ། །"
  },
  {
    "source": "ལམ་བཟང་འདི་འདྲ་རྒྱལ་བ་དངོས་མཇལ་ཀྱང་།།",
    "target": "ལམ་བཟང་ འདི་ འདྲ་ རྒྱལ་བ་ དངོས་ མཇལ་ ཀྱང་ ། །"
  },
  {
    "source": "ཅིག་ཆར་ཐོས་པ་དཀའ་བ་མ་ཡིན་ནམ།།",
    "target": "ཅིག་ ཆར་ ཐོས་པ་ དཀའ་བ་ མ་ ཡིན་ ནམ ། །"
  },
  {
    "source": "བསྟན་པ་ཡོངས་རྫོགས་བསྟན་བཅོས་གཅིག་ཁོ་ནར།།",
    "target": "བསྟན་པ་ ཡོངས་ རྫོགས་ བསྟན་བཅོས་ གཅིག་ ཁོ་ན ར ། །"
  },
  {
    "source": "ཚང་བའི་རྣམ་བཤད་གྲུབ་མཐའ་རིན་ཆེན་མཛོད།།",
    "target": "ཚང་བ འི་ རྣམ་བཤད་ གྲུབ་མཐའ་ རིན་ཆེན་ མཛོད ། །"
  },
  {
    "source": "གཞུང་བཟང་འདི་འདྲ་རྒྱ་བོད་གཉིས་ཆར་ཡང་།།",
    "target": "གཞུང་ བཟང་ འདི་ འདྲ་ རྒྱ་ བོད་ གཉིས་ ཆར་ ཡང་ ། །"
  },
  {
    "source": "སྔར་ཡང་མ་བྱོན་ད་ཡང་འབྱོན་རེ་ཀན།།",
    "target": "སྔ ར་ ཡང་ མ་ བྱོན་ ད་ ཡང་ འབྱོན་ རེ་ ཀན ། །"
  },
  {
    "source": "སྤང་བླང་གནས་ཀུན་ཡིད་བཞིན་ལེགས་སྟོན་པ།།",
    "target": "སྤང་བླང་ གནས་ ཀུན་ ཡིད་ བཞིན་ ལེགས་ སྟོན་པ ། །"
  },
  {
    "source": "ཆོས་ཚུལ་ཡོངས་རྫོགས་ཐོས་བསམ་སྒོམ་པའི་མཛོད།།",
    "target": "ཆོས་ ཚུལ་ ཡོངས་ རྫོགས་ ཐོས་བསམ་ སྒོམ་པ འི་ མཛོད ། །"
  },
  {
    "source": "འདི་མཐོང་བསྟན་པ་ཀུན་གྱི་དེ་ཉིད་ཤེས།།",
    "target": "འདི་ མཐོང་ བསྟན་པ་ ཀུན་ གྱི་ དེ་ ཉིད་ ཤེས ། །"
  },
  {
    "source": "བརྒྱ་ཕྲག་གཞུང་ལ་ཅིག་ཆར་སྦྱངས་པར་འགྱུར།།",
    "target": "བརྒྱ་ ཕྲག་ གཞུང་ ལ་ ཅིག་ ཆར་ སྦྱངས་པ ར་ འགྱུར ། །"
  },
  {
    "source": "ཐེག་རྩེའི་དགོངས་དོན་ཚིག་དོན་བཅུ་གཅིག་ཏུ།།",
    "target": "ཐེག་ རྩེ འི་ དགོངས་དོན་ ཚིག་དོན་ བཅུ་ གཅིག་ ཏུ ། །"
  },
  {
    "source": "ལེགས་བསྡུས་ཁ་ཚང་དོན་འདྲིལ་མན་ངག་གི",
    "target": "ལེགས་ བསྡུས་ ཁ་ཚང་ དོན་ འདྲིལ་ མན་ངག་ གི"
  },
  {
    "source": "།",
    "target": "།"
  },
  {
    "source": "ཉམས་ལེན་གནད་ཀྱི་མཛོད་གཅིག་སྲིད་པ་ན།།",
    "target": "ཉམས་ལེན་ གནད་ ཀྱི་ མཛོད་ གཅིག་ སྲིད་པ་ ན ། །"
  },
  {
    "source": "སྲིད་པའི་རྩ་བ་གཅོད་ལ་གཅིག་ཏུ་དཔའ།།",
    "target": "སྲིད་པ འི་ རྩ་བ་ གཅོད་ ལ་ གཅིག་ ཏུ་ དཔའ ། །"
  },
  {
    "source": "ཁྱད་པར་གཉུག་མའི་སེམས་ཉིད་ཆོས་སྐུའི་དོན།།",
    "target": "ཁྱད་པ ར་ གཉུག་མ འི་ སེམས་ ཉིད་ ཆོས་སྐུ འི་ དོན ། །"
  },
  {
    "source": "བསལ་བཞག་བྲལ་བའི་ཡེ་ཤེས་རྗེན་པ་རུ།།",
    "target": "བསལ་ བཞག་ བྲལ་བ འི་ ཡེ་ཤེས་ རྗེན་པ་ རུ ། །"
  },
  {
    "source": "ལེགས་སྟོན་ཀུན་མཁྱེན་བླ་མའི་དགོངས་པའི་མཐིལ།།",
    "target": "ལེགས་ སྟོན་ ཀུན་ མཁྱེན་ བླ་མ འི་ དགོངས་པ འི་ མཐིལ ། །"
  },
  {
    "source": "ཟབ་ལས་ཆེས་ཟབ་ཆོས་དབྱིངས་རིན་ཆེན་མཛོད།།",
    "target": "ཟབ་ ལས་ ཆེས་ ཟབ་ ཆོས་དབྱིངས་ རིན་ཆེན་ མཛོད ། །"
  },
  {
    "source": "ཡང་དག་ཆོས་སྐུ་དངོས་སུ་བྱོན་པའི་གཞུང་།།",
    "target": "ཡང་དག་ ཆོས་སྐུ་ དངོས་ སུ་ བྱོན་པ འི་ གཞུང་ ། །"
  },
  {
    "source": "གཞུང་བཟང་འདི་འདྲ་སངས་རྒྱས་དངོས་ཡིན་ཏེ།།",
    "target": "གཞུང་ བཟང་ འདི་ འདྲ་ སངས་རྒྱས་ དངོས་ ཡིན་ ཏེ ། །"
  },
  {
    "source": "སྲིད་པ་འདི་ན་རྒྱལ་བའི་མཛད་པ་སྒྲུབ།།",
    "target": "སྲིད་པ་ འདི་ ན་ རྒྱལ་བ འི་ མཛད་པ་ སྒྲུབ ། །"
  },
  {
    "source": "རྒྱལ་བའི་དགོངས་པ་མངོན་སུམ་སྟོན་པའི་གཞུང་།།",
    "target": "རྒྱལ་བ འི་ དགོངས་པ་ མངོན་སུམ་ སྟོན་པ འི་ གཞུང་ ། །"
  },
  {
    "source": "སངས་རྒྱས་མཇལ་ཀྱང་འདི་ལས་ཡོད་རེ་ཀན།།",
    "target": "སངས་རྒྱས་ མཇལ་ ཀྱང་ འདི་ ལས་ ཡོད་ རེ་ ཀན ། །"
  },
  {
    "source": "གཞུང་བཟང་འདི་འདྲ་དམ་ཆོས་ཀུན་གྱི་མཛོད།།",
    "target": "གཞུང་ བཟང་ འདི་ འདྲ་ དམ་ཆོས་ ཀུན་ གྱི་ མཛོད ། །"
  },
  {
    "source": "ཆོས་རྣམས་ཀུན་གྱི་བརྗོད་བྱ་མཐར་ཐུག་པ།།",
    "target": "ཆོས་ རྣམས་ ཀུན་ གྱི་ བརྗོད་བྱ་ མཐ ར་ ཐུག་ པ ། །"
  },
  {
    "source": "ཆོས་སྐུའི་ཡེ་ཤེས་རྗེན་པར་སྟོན་པ་སྟེ།།",
    "target": "ཆོས་སྐུ འི་ ཡེ་ཤེས་ རྗེན་པ ར་ སྟོན་པ་ སྟེ ། །"
  },
  {
    "source": "ཆོས་ཀུན་བསྡུར་ཀྱང་འདི་ལས་ཡོད་རེ་ཀན།།",
    "target": "ཆོས་ ཀུན་ བསྡུ ར་ ཀྱང་ འདི་ ལས་ ཡོད་ རེ་ ཀན ། །"
  },
  {
    "source": "གཞུང་བཟང་འདི་འདྲ་འཕགས་ཚོགས་ཀུན་གྱི་ཐུགས།།",
    "target": "གཞུང་ བཟང་ འདི་ འདྲ་ འཕགས་ ཚོགས་ ཀུན་ གྱི་ ཐུགས ། །"
  },
  {
    "source": "དུས་གསུམ་སྔ་ཕྱིའི་རྒྱལ་སྲས་འཕགས་རྣམས་ཀྱི།།",
    "target": "དུས་གསུམ་ སྔ་ཕྱི འི་ རྒྱལ་སྲས་ འཕགས་ རྣམས་ ཀྱི ། །"
  },
  {
    "source": "རྟོགས་པའི་ཡེ་ཤེས་འདི་ལས་མ་འདས་ཏེ།།",
    "target": "རྟོགས་པ འི་ ཡེ་ཤེས་ འདི་ ལས་ མ་ འདས་ ཏེ ། །"
  },
  {
    "source": "འཕགས་པའི་ཡེ་ཤེས་འདི་ལས་ཡོད་རེ་ཀན།།",
    "target": "འཕགས་པ འི་ ཡེ་ཤེས་ འདི་ ལས་ ཡོད་ རེ་ ཀན ། །"
  },
  {
    "source": "མཆོག་གསུམ་ཡོངས་རྫོགས་ཆོས་སྐུའི་མཆོད་སྡོང་ནི།།",
    "target": "མཆོག་ གསུམ་ ཡོངས་ རྫོགས་ ཆོས་སྐུ འི་ མཆོད་སྡོང་ ནི ། །"
  },
  {
    "source": "རྒྱལ་བ་ཀུན་གྱི་གཤེགས་ཤུལ་བླ་ན་མེད།།",
    "target": "རྒྱལ་བ་ ཀུན་ གྱི་ གཤེགས་ ཤུལ་ བླ་ ན་ མེད ། །"
  },
  {
    "source": "ཀུན་མཁྱེན་བླ་མའི་རྟོགས་པའི་འདྲ་འབག་སྟེ།།",
    "target": "ཀུན་མཁྱེན་ བླ་མ འི་ རྟོགས་པ འི་ འདྲ་ འབག་ སྟེ ། །"
  },
  {
    "source": "འདི་ལ་སུ་མཇལ་སྲིད་པ་ཐ་མ་ཡིན།།",
    "target": "འདི་ ལ་ སུ་ མཇལ་ སྲིད་པ་ ཐ་མ་ ཡིན ། །"
  },
  {
    "source": "གཞུང་བཟང་འདི་འདྲ་ཚིག་གཅིག་ཐོས་པས་ཀྱང་།།",
    "target": "གཞུང་ བཟང་ འདི་ འདྲ་ ཚིག་ གཅིག་ ཐོས་པ ས་ ཀྱང་ ། །"
  },
  {
    "source": "སྲིད་པའི་སྣང་ཤས་ཧྲུལ་པོར་བགྱིད་ནུས་ན།།",
    "target": "སྲིད་པ འི་ སྣང་ཤས་ ཧྲུལ་པོ ར་ བགྱིད་ ནུས་ ན ། །"
  },
  {
    "source": "ཡོངས་རྫོགས་མཇལ་བའི་སྐལ་བ་རྙེད་བཞིན་དུ།།",
    "target": "ཡོངས་རྫོགས་ མཇལ་བ འི་ སྐལ་བ་ རྙེད་ བཞིན་ དུ ། །"
  },
  {
    "source": "འདོར་བར་བགྱིད་ན་སེམས་ཡོད་ཇི་ལྟར་ཡིན།།",
    "target": "འདོར་བ ར་ བགྱིད་ ན་ སེམས་ ཡོད་ ཇི་ ལྟ ར་ ཡིན ། །"
  },
  {
    "source": "ཀྱེ་ལགས་སྡེ་སྣོད་གསུམ་དང་རིམ་དགུའི་ཆོས།།",
    "target": "ཀྱེ་ ལགས་ སྡེ་སྣོད་ གསུམ་ དང་ རིམ་ དགུ འི་ ཆོས ། །"
  },
  {
    "source": "ཕལ་ཆེར་བརྩོན་འགྲུས་ཅན་ལ་དགོངས་པ་སྟེ།།",
    "target": "ཕལ་ཆེ ར་ བརྩོན་འགྲུས་ ཅན་ ལ་ དགོངས་པ་ སྟེ ། །"
  },
  {
    "source": "སྒོམ་དང་སྒྲུབ་དང་རྩོལ་བས་གྲོལ་ལོ་ཞེས།།",
    "target": "སྒོམ་ དང་ སྒྲུབ་ དང་ རྩོལ་བ ས་ གྲོལ་ ལོ་ ཞེས ། །"
  },
  {
    "source": "བསལ་བཞག་བྲལ་བའི་ཡེ་ཤེས་མཐོང་བ་མེད།།",
    "target": "བསལ་ བཞག་ བྲལ་བ འི་ ཡེ་ཤེས་ མཐོང་བ་ མེད ། །"
  },
  {
    "source": "རྩོལ་མེད་བློ་འདས་རྡོ་རྗེ་རྩེ་མོ་འདི།།",
    "target": "རྩོལ་ མེད་ བློ་ འདས་ རྡོ་རྗེ་ རྩེ་མོ་ འདི ། །"
  },
  {
    "source": "མ་བསྒོམས་སངས་རྒྱས་རིག་སྟོང་རྗེན་པའི་ཀློང་།།",
    "target": "མ་ བསྒོམས་ སངས་རྒྱས་ རིག་སྟོང་ རྗེན་པ འི་ ཀློང་ ། །"
  },
  {
    "source": "ལེ་ལོ་ཅན་དང་ཆོས་སྐུར་དེང་སྤྲོད་དེ།།",
    "target": "ལེ་ལོ་ ཅན་ དང་ ཆོས་སྐུ ར་ དེང་ སྤྲོད་ དེ ། །"
  },
  {
    "source": "སྒོམ་དང་སྒྲུབ་དང་རྩོལ་བློའི་ཞེན་པ་མེད།།",
    "target": "སྒོམ་ དང་ སྒྲུབ་ དང་ རྩོལ་ བློ འི་ ཞེན་པ་ མེད ། །"
  },
  {
    "source": "ལམ་འདི་སྟོན་ལ་ལྷར་བཅས་འཇིག་རྟེན་ན།།",
    "target": "ལམ་ འདི་ སྟོན་ ལ་ ལྷ ར་ བཅས་ འཇིག་རྟེན་ ན ། །"
  },
  {
    "source": "ཀུན་མཁྱེན་བླ་མ་ཆོས་སྐུ་ཉག་གཅིག་ཡིན།།",
    "target": "ཀུན་མཁྱེན་ བླ་མ་ ཆོས་སྐུ་ ཉག་ གཅིག་ ཡིན ། །"
  },
  {
    "source": "ཆོས་སྐུའི་བསྟན་པ་ཇི་སྙེད་གནས་པ་ལས།།",
    "target": "ཆོས་སྐུ འི་ བསྟན་པ་ ཇི་ སྙེད་ གནས་པ་ ལས ། །"
  },
  {
    "source": "ཆོས་དབྱིངས་མཛོད་འདི་ཆོས་ཀྱི་ཉིང་ཁུ་ཡིན།།",
    "target": "ཆོས་དབྱིངས་ མཛོད་ འདི་ ཆོས་ ཀྱི་ ཉིང་ཁུ་ ཡིན ། །"
  },
  {
    "source": "དེ་ཕྱིར་གཞུང་བཟང་འདི་འདྲ་སྲིད་འདི་ན།།",
    "target": "དེ་ ཕྱི ར་ གཞུང་ བཟང་ འདི་ འདྲ་ སྲིད་ འདི་ ན ། །"
  },
  {
    "source": "མཐོང་གྲོལ་ཡིན་ཏེ་ཐོས་གྲོལ་དྲན་གྲོལ་ཡིན།།",
    "target": "མཐོང་ གྲོལ་ ཡིན་ ཏེ་ ཐོས་གྲོལ་ དྲན་ གྲོལ་ ཡིན ། །"
  },
  {
    "source": "འབྲེལ་པ་ཐོག་ཚད་མ་འོངས་སངས་རྒྱས་ཡིན",
    "target": "འབྲེལ་པ་ ཐོག་ ཚད་ མ་ འོངས་ སངས་རྒྱས་ ཡིན"
  },
  {
    "source": "།",
    "target": "།"
  },
  {
    "source": "དགོངས་པ་རྙེད་ན་ད་ལྟའི་སངས་རྒྱས་ཡིན།།",
    "target": "དགོངས་པ་ རྙེད་ ན་ ད་ ལྟ འི་ སངས་རྒྱས་ ཡིན ། །"
  },
  {
    "source": "བྱིན་བརླབས་བརྒྱུད་པའི་རྣོ་སོ་མ་ཉམས་ཤིང་།།",
    "target": "བྱིན་ བརླབས་ བརྒྱུད་པ འི་ རྣོ་ སོ་མ་ ཉམས་ ཤིང་ ། །"
  },
  {
    "source": "དགོངས་པ་གཏད་པས་དོན་བརྒྱུད་ཡེ་ཤེས་འཕོ།།",
    "target": "དགོངས་པ་ གཏད་པ ས་ དོན་ བརྒྱུད་ ཡེ་ཤེས་ འཕོ ། །"
  },
  {
    "source": "ཕྱི་རབས་བུ་ལ་གཏད་རྒྱས་རྒྱས་བཏབ་པས།།",
    "target": "ཕྱི་ རབས་ བུ་ ལ་ གཏད་ རྒྱས་ རྒྱ ས་ བཏབ་པ ས ། །"
  },
  {
    "source": "ཀུན་མཁྱེན་བླ་མ་དངོས་དང་མཚུངས་པ་ཡིན།།",
    "target": "ཀུན་མཁྱེན་ བླ་མ་ དངོས་ དང་ མཚུངས་པ་ ཡིན ། །"
  },
  {
    "source": "ཇི་བཞིན་ཚིག་དོན་དགོངས་པ་མ་ཁྲོལ་ཡང་།།",
    "target": "ཇི་བཞིན་ ཚིག་དོན་ དགོངས་པ་ མ་ ཁྲོལ་ ཡང་ ། །"
  },
  {
    "source": "མོས་གུས་ཐོབ་ན་བྱིན་བརྒྱུད་ཡེ་ཤེས་འཕོ།།",
    "target": "མོས་གུས་ ཐོབ་ ན་ བྱིན་ བརྒྱུད་ ཡེ་ཤེས་ འཕོ ། །"
  },
  {
    "source": "གཞུང་འདི་མཇལ་ལས་ཚིག་དབང་རིན་པོ་ཆེ།།",
    "target": "གཞུང་ འདི་ མཇལ་ ལས་ ཚིག་དབང་ རིན་པོ་ཆེ ། །"
  },
  {
    "source": "གཞན་ན་མེད་དེ་རིག་པའི་རྩལ་དབང་རྫོགས།།",
    "target": "གཞན་ ན་ མེད་ དེ་ རིག་པ འི་ རྩལ་ དབང་ རྫོགས ། །"
  },
  {
    "source": "སྐྱོན་སུ་འཇིགས་དང་མི་དགས་གདུང་བའི་ཚེ།།",
    "target": "སྐྱོན་ སུ་ འཇིགས་ དང་ མི་ དགས་ གདུང་བ འི་ ཚེ ། །"
  },
  {
    "source": "གཞུང་འདི་མཇལ་ན་དགའ་ཆེན་ཡེ་ཤེས་སྐྱེ།།",
    "target": "གཞུང་ འདི་ མཇལ་ ན་ དགའ་ ཆེན་ ཡེ་ཤེས་ སྐྱེ ། །"
  },
  {
    "source": "བག་དྲོ་ཉམས་དགའ་རིག་པ་དྭངས་ཤིང་གསལ།།",
    "target": "བག་ དྲོ་ ཉམས་ དགའ་ རིག་པ་ དྭངས་ ཤིང་ གསལ ། །"
  },
  {
    "source": "ཡུལ་སྣང་འཁྲུལ་པ་ཐུག་ཕྲད་འཇིག་པ་ཡིན།།",
    "target": "ཡུལ་ སྣང་ འཁྲུལ་པ་ ཐུག་ ཕྲད་ འཇིག་པ་ ཡིན ། །"
  },
  {
    "source": "ཉམས་དགའ་རྒྱས་དང་བདེ་ཆེན་འབར་བའི་ཚེ།།",
    "target": "ཉམས་ དགའ་རྒྱས་ དང་ བདེ་ཆེན་ འབར་བ འི་ ཚེ ། །"
  },
  {
    "source": "གཞུང་འདི་མཇལ་ན་དགའ་བྲོད་ཞེན་པ་འཇིག།",
    "target": "གཞུང་ འདི་ མཇལ་ ན་ དགའ་བྲོད་ ཞེན་པ་ འཇིག །"
  },
  {
    "source": "སྤང་བླང་རིས་མེད་གཉུག་མ་བརྡལ་བའི་ཀློང་།།",
    "target": "སྤང་བླང་ རིས་ མེད་ གཉུག་མ་ བརྡལ་ བ འི་ ཀློང་ ། །"
  },
  {
    "source": "ཀུན་མཁྱེན་བླ་མའི་དགོངས་ཟབ་སྟོན་པ་ཡིན།།",
    "target": "ཀུན་མཁྱེན་ བླ་མ འི་ དགོངས་ཟབ་ སྟོན་པ་ ཡིན ། །"
  },
  {
    "source": "ཚེ་འདིར་ཞེན་དང་རྩོལ་བས་གདུང་བའི་ཚེ།།",
    "target": "ཚེ་ འདི ར་ ཞེན་ དང་ རྩོལ་བ ས་ གདུང་བ འི་ ཚེ ། །"
  },
  {
    "source": "གཞུང་འདི་མཇལ་ནས་ཨ་འཐས་མངོན་རློམ་འཇིག།",
    "target": "གཞུང་ འདི་ མཇལ་ ནས་ ཨ་ འཐ ས་ མངོན་ རློམ་ འཇིག །"
  },
  {
    "source": "སྣང་བ་གུ་ཡངས་གང་ལྟར་བྱས་ཀྱང་ཆོག།",
    "target": "སྣང་བ་ གུ་ ཡངས་ གང་ ལྟ ར་ བྱས་ ཀྱང་ ཆོག །"
  },
  {
    "source": "རེ་དོགས་ཁྲིགས་མེད་མཉམ་གཞག་ལྷོད་ཀྱིས་འགྲོ།།",
    "target": "རེ་དོགས་ ཁྲིགས་ མེད་ མཉམ་ གཞག་ ལྷོད་ ཀྱིས་ འགྲོ ། །"
  },
  {
    "source": "དབུ་མ་འདི་ཡིན་ཕ་རོལ་ཕྱིན་པ་འདི།།",
    "target": "དབུ་མ་ འདི་ ཡིན་ ཕ་རོལ་ ཕྱིན་པ་ འདི ། །"
  },
  {
    "source": "གཅོད་ཡུལ་འདི་ཡིན་སྡུག་བསྔལ་ཞི་བྱེད་དེ།།",
    "target": "གཅོད་ ཡུལ་ འདི་ ཡིན་ སྡུག་བསྔལ་ ཞི་བྱེད་ དེ ། །"
  },
  {
    "source": "ཕྱག་རྒྱ་ཆེ་དང་རྫོགས་པ་ཆེན་པོ་དངོས།།",
    "target": "ཕྱག་རྒྱ་ ཆེ་ དང་ རྫོགས་པ་ ཆེན་པོ་ དངོས ། །"
  },
  {
    "source": "ཆོས་ཀུན་འདིར་འདུས་ཀུན་ལས་ཁྱད་དུ་འཕགས།།",
    "target": "ཆོས་ ཀུན་ འདི ར་ འདུས་ ཀུན་ ལས་ ཁྱད་ དུ་ འཕགས ། །"
  },
  {
    "source": "ཀུན་མཁྱེན་བླ་མའི་རྗེས་འཇུག་སྲས་ཡིན་ན།།",
    "target": "ཀུན་མཁྱེན་ བླ་མ འི་ རྗེས་འཇུག་ སྲས་ ཡིན་ ན ། །"
  },
  {
    "source": "གཞུང་བཟང་འདི་དང་ནམ་ཡང་མི་འབྲལ་ཏེ།།",
    "target": "གཞུང་ བཟང་ འདི་ དང་ ནམ་ ཡང་ མི་ འབྲལ་ ཏེ ། །"
  },
  {
    "source": "རིག་པའི་གཏན་གྲོགས་འདི་ལ་བཅོལ་པས་མཆོག།",
    "target": "རིག་པ འི་ གཏན་ གྲོགས་ འདི་ ལ་ བཅོལ་པ ས་ མཆོག །"
  },
  {
    "source": "ཕུག་གི་བློ་གཏད་འདི་འདྲ་ཡོད་རེ་ཀན།།",
    "target": "ཕུག་ གི་ བློ་ གཏད་ འདི་ འདྲ་ ཡོད་ རེ་ ཀན ། །"
  },
  {
    "source": "འཕྲལ་དུ་བློ་བདེ་ཕུགས་སུ་སངས་རྒྱས་ཐོབ།།",
    "target": "འཕྲལ་ དུ་ བློ་ བདེ་ ཕུགས་ སུ་ སངས་རྒྱས་ ཐོབ ། །"
  },
  {
    "source": "རྩོལ་བས་མི་གདུང་བློ་ཡི་འཆིང་བ་འཇིག།",
    "target": "རྩོལ་བ ས་ མི་ གདུང་ བློ་ ཡི་ འཆིང་བ་ འཇིག །"
  },
  {
    "source": "སྐྱིད་ན་གོང་ནོན་སྡུག་ན་སྐྱོ་གྲོགས་བྱེད།།",
    "target": "སྐྱིད་ ན་ གོང་ ནོན་ སྡུག་ ན་ སྐྱོ་ གྲོགས་ བྱེད ། །"
  },
  {
    "source": "གཞུང་བཟང་འདི་འདྲ་མི་བསླུ་ཉག་གཅིག་ཡིན།།",
    "target": "གཞུང་ བཟང་ འདི་ འདྲ་ མི་ བསླུ་ ཉག་ གཅིག་ ཡིན ། །"
  },
  {
    "source": "དེ་ཕྱིར་དབྱངས་སུ་གྱེར་ཞིང་མགུར་དུ་འཐེན།།",
    "target": "དེ་ ཕྱི ར་ དབྱངས་ སུ་ གྱེར་ ཞིང་ མགུར་ དུ་ འཐེན ། །"
  },
  {
    "source": "ཚིགས་སུ་བཅད་ཅིང་ལྷུག་པོར་འདོན་ཞིང་བལྟ།།",
    "target": "ཚིགས་ སུ་ བཅད་ ཅིང་ ལྷུག་པོ ར་ འདོན་ ཞིང་ བལྟ ། །"
  },
  {
    "source": "ནམ་ཡང་འདི་དང་འབྲལ་བར་མ་བྱས་ན།།",
    "target": "ནམ་ ཡང་ འདི་ དང་ འབྲལ་བ ར་ མ་ བྱས་ ན ། །"
  },
  {
    "source": "འཁོར་བའི་འཁྲུལ་སྣང་དུམ་བུ་དུམ་བུར་འགྲོ།།",
    "target": "འཁོར་བ འི་ འཁྲུལ་སྣང་ དུམ་བུ་ དུམ་བུ ར་ འགྲོ ། །"
  },
  {
    "source": "ནམ་ཞིག་བྱིན་བརྒྱུད་རྟོགས་པའི་གནད་འཕོས་ནས།།",
    "target": "ནམ་ ཞིག་ བྱིན་ བརྒྱུད་ རྟོགས་པ འི་ གནད་ འཕོས་ ནས ། །"
  },
  {
    "source": "བརྗོད་དུ་མེད་པའི་ཡེ་ཤེས་ཁོང་ནས་སྐྱེ།།",
    "target": "བརྗོད་ དུ་ མེད་པ འི་ ཡེ་ཤེས་ ཁོང་ ནས་ སྐྱེ ། །"
  },
  {
    "source": "ཀུན་མཁྱེན་ཆོས་སྐུའི་བླ་མ་དངོས་ཞལ་མཇལ།།",
    "target": "ཀུན་མཁྱེན་ ཆོས་སྐུ འི་ བླ་མ་ དངོས་ ཞལ་ མཇལ ། །"
  },
  {
    "source": "གཞི་བདེའི་སྟེང་དུ་བློ་བདེ་རྒྱུན་ཆད་མེད།།",
    "target": "གཞི་ བདེ འི་ སྟེང་ དུ་ བློ་ བདེ་ རྒྱུན་ ཆད་ མེད ། །"
  },
  {
    "source": "གཞུང་འདི་མཇལ་ལས་ཉམས་ལེན་གཞན་མེད་དེ།།",
    "target": "གཞུང་ འདི་ མཇལ་ ལས་ ཉམས་ལེན་ གཞན་ མེད་ དེ ། །"
  },
  {
    "source": "སྒོམ་དང་སྒྲུབ་པའི་སྙིང་པོ་དེ་ཉིད་ཡིན།།",
    "target": "སྒོམ་ དང་ སྒྲུབ་པ འི་ སྙིང་པོ་ དེ་ ཉིད་ ཡིན ། །"
  },
  {
    "source": "གཞུང་བཟང་འདི་དག་ཅི་ཙམ་མཇལ་བའི་ཡུན།།",
    "target": "གཞུང་ བཟང་ འདི་ དག་ ཅི་ ཙམ་ མཇལ་བ འི་ ཡུན ། །"
  },
  {
    "source": "དེ་སྲིད་ཆོས་སྐུའི་དགོངས་པ་ངང་གིས་སྐྱེ།།",
    "target": "དེ་ སྲིད་ ཆོས་སྐུ འི་ དགོངས་པ་ ངང་ གིས་ སྐྱེ ། །"
  },
  {
    "source": "དེ་སླད་རྩོལ་བློའི་བློ་ཚུབ་མ་མང་བར།།",
    "target": "དེ་ སླད་ རྩོལ་ བློ འི་ བློ་ ཚུབ་མ་ མང་བ ར ། །"
  },
  {
    "source": "བག་ཡངས་ངང་ནས་གཟུང་བཟང་འདི་དག་གཟིགས།།",
    "target": "བག་ཡངས་ ངང་ ནས་ གཟུང་ བཟང་ འདི་ དག་ གཟིགས ། །"
  },
  {
    "source": "བརྗོད་བྱའི་དོན་ཟབ་རྒྱང་ན་ཅང་མེད་ཀྱི།།",
    "target": "བརྗོད་བྱ འི་ དོན་ ཟབ་ རྒྱང་ ན་ ཅང་ མེད་ ཀྱི ། །"
  },
  {
    "source": "བློ་ཐག་ཆོད་ལ་རང་བབ་ང་ལ་ཞོག",
    "target": "བློ་ ཐག་ ཆོད་ ལ་ རང་ བབ་ ང་ ལ་ ཞོག"
  },
  {
    "source": "།",
    "target": "།"
  },
  {
    "source": "རྟོགས་པར་དཀའ་བ་རྟོག་གེའི་བསྟན་བཅོས་བཞིན།།",
    "target": "རྟོགས་པ ར་ དཀའ་བ་ རྟོག་གེ འི་ བསྟན་བཅོས་ བཞིན ། །"
  },
  {
    "source": "བསྒྲིམས་ཤིང་བསྒྲིགས་ནས་ཚིག་དོན་ཚོལ་མི་དགོས།།",
    "target": "བསྒྲིམ ས་ ཤིང་ བསྒྲིགས་ ནས་ ཚིག་དོན་ ཚོལ་ མི་ དགོས ། །"
  },
  {
    "source": "རང་བབ་ངང་ལ་གཞུང་སེམས་སྲེས་ཤིག་དང་།།",
    "target": "རང་བབ་ ངང་ ལ་ གཞུང་སེམས་ སྲེ ས་ ཤིག་ དང་ ། །"
  },
  {
    "source": "གུ་ཡངས་རྗེན་པ་ཟང་མ་ཐལ་གྱིས་འགྲོ།།",
    "target": "གུ་ཡངས་ རྗེན་པ་ ཟང་མ་ ཐལ་ གྱིས་ འགྲོ ། །"
  },
  {
    "source": "ངོ་སྤྲོད་དེ་ཡིན་གཉུག་མའི་ཡེ་ཤེས་དེ།།",
    "target": "ངོ་སྤྲོད་ དེ་ ཡིན་ གཉུག་མ འི་ ཡེ་ཤེས་ དེ ། །"
  },
  {
    "source": "ཀུན་མཁྱེན་བླ་མའི་གདམས་ངག་དེར་རང་ཡིན།།",
    "target": "ཀུན་མཁྱེན་ བླ་མ འི་ གདམས་ངག་ དེ ར་ རང་ ཡིན ། །"
  },
  {
    "source": "བརྗོད་བྱ་དེ་ཡིན་དབང་བསྐུར་དངོས་ཀྱང་དེ།།",
    "target": "བརྗོད་བྱ་ དེ་ ཡིན་ དབང་ བསྐུར་ དངོས་ ཀྱང་ དེ ། །"
  },
  {
    "source": "སྙིང་པོའི་ཉམས་ལེན་དེ་ག་རང་གིས་ཆོག།",
    "target": "སྙིང་པོ འི་ ཉམས་ལེན་ དེ་ ག་ རང་ གིས་ ཆོག །"
  },
  {
    "source": "ངེས་ཚིག་ཚིག་དོན་ཁྲོལ་རུང་མ་ཁྲོལ་རུང་།།",
    "target": "ངེས་ཚིག་ ཚིག་དོན་ ཁྲོལ་ རུང་ མ་ ཁྲོལ་ རུང་ ། །"
  },
  {
    "source": "བརྗོད་བྱའི་དོན་ཟབ་ཤེས་རུང་མ་ཤེས་རུང་།།",
    "target": "བརྗོད་བྱ འི་ དོན་ ཟབ་ ཤེས་ རུང་ མ་ ཤེས་ རུང་ ། །"
  },
  {
    "source": "དགོངས་པའི་ཞེ་ཕུག་རྙེད་རུང་མ་རྙེད་རུང་།།",
    "target": "དགོངས་པ འི་ ཞེ་ ཕུག་ རྙེད་ རུང་ མ་ རྙེད་ རུང་ ། །"
  },
  {
    "source": "རེ་དོགས་ཆོད་ལ་མ་ཡེངས་ངང་ནས་གཟིགས།།",
    "target": "རེ་དོགས་ ཆོད་ ལ་ མ་ ཡེངས་ ངང་ ནས་ གཟིགས ། །"
  },
  {
    "source": "ཡང་ལྟོས་ཡང་ལྟོས་ཉམས་དང་བསྲེས་ལ་ལྟོས།།",
    "target": "ཡང་ ལྟོས་ ཡང་ ལྟོས་ ཉམས་ དང་ བསྲེས་ ལ་ ལྟོས ། །"
  },
  {
    "source": "གཞུང་དང་སེམས་སྲེས་སེམས་ལ་གཞུང་རྒྱས་ཐོབ།།",
    "target": "གཞུང་ དང་ སེམས་ སྲེས་ སེམས་ ལ་ གཞུང་ རྒྱས་ ཐོབ ། །"
  },
  {
    "source": "དབྱེར་མེད་ངང་ནས་ཉམས་དགའ་གདངས་སུ་གྱེར།།",
    "target": "དབྱེར་མེད་ ངང་ ནས་ ཉམས་ དགའ་ གདངས་ སུ་ གྱེར ། །"
  },
  {
    "source": "མོས་གུས་རྩལ་འབར་རྟོགས་པའི་ཡེ་ཤེས་སྐྱེ།།",
    "target": "མོས་གུས་ རྩལ་ འབར་ རྟོགས་པ འི་ ཡེ་ཤེས་ སྐྱེ ། །"
  },
  {
    "source": "ཀྱེ་ལགས་སྙིང་པོའི་སྙིང་པོ་འདི་ཡིན་ཏེ།།",
    "target": "ཀྱེ་ ལགས་ སྙིང་པོ འི་ སྙིང་པོ་ འདི་ ཡིན་ ཏེ ། །"
  },
  {
    "source": "ཟབ་པའི་ཡང་ཟབ་འདི་འདྲ་གཞན་ན་མེད།།",
    "target": "ཟབ་པ འི་ ཡང་ ཟབ་ འདི་ འདྲ་ གཞན་ ན་ མེད ། །"
  },
  {
    "source": "བྱིན་རླབས་མཛོད་ཡིན་སྙིང་པོའི་བསྟན་པ་ཡིན།།",
    "target": "བྱིན་རླབས་ མཛོད་ ཡིན་ སྙིང་པོ འི་ བསྟན་པ་ ཡིན ། །"
  },
  {
    "source": "སྟོན་པ་དངོས་ཡིན་སངས་རྒྱས་ལག་བཅངས་ཡིན།།",
    "target": "སྟོན་པ་ དངོས་ ཡིན་ སངས་རྒྱས་ ལག་ བཅངས་ ཡིན ། །"
  },
  {
    "source": "འདི་འདྲའི་ཡོན་ཏན་བསྐལ་པར་བརྗོད་ན་ཡང་།།",
    "target": "འདི་ འདྲ འི་ ཡོན་ཏན་ བསྐལ་པ ར་ བརྗོད་ ན་ ཡང་ ། །"
  },
  {
    "source": "བློ་ཆུང་བདག་གི་བློ་གྲོས་མི་འཛད་ན།།",
    "target": "བློ་ ཆུང་ བདག་ གི་ བློ་གྲོས་ མི་ འཛད་ ན ། །"
  },
  {
    "source": "བློ་ཆེན་གཞན་གྱི་སྤོབས་པ་ལྟ་ཅི་སྟེ།།",
    "target": "བློ་ ཆེན་ གཞན་ གྱི་ སྤོབས་པ་ ལྟ་ ཅི་ སྟེ ། །"
  },
  {
    "source": "འཕགས་པ་དགྱེས་པའི་ལམ་བཟང་འདི་འདྲ་མེད།།",
    "target": "འཕགས་པ་ དགྱེས་པ འི་ ལམ་བཟང་ འདི་ འདྲ་ མེད ། །"
  },
  {
    "source": "ཀྱེ་ལགས་འདི་འདྲའི་ནོར་བུ་རིན་པོ་ཆེ།།",
    "target": "ཀྱེ་ ལགས་ འདི་ འདྲ འི་ ནོར་བུ་ རིན་པོ་ཆེ ། །"
  },
  {
    "source": "རང་དབང་མཇལ་བའི་སྐལ་བཟང་རྙེད་དུས་འདིར།།",
    "target": "རང་དབང་ མཇལ་བ འི་ སྐལ་ བཟང་ རྙེད་ དུས་ འདི ར ། །"
  },
  {
    "source": "སྲིད་ན་གནས་ཀྱང་ཧ་ཅང་མི་སྐྱོ་སྟེ།།",
    "target": "སྲིད་ ན་ གནས་ ཀྱང་ ཧ་ཅང་ མི་ སྐྱོ་ སྟེ ། །"
  },
  {
    "source": "མོས་གུས་བསྐྱེད་ནས་གུ་ཡངས་ཅིས་མི་ཆོག།",
    "target": "མོས་གུས་ བསྐྱེད་ ནས་ གུ་ཡངས་ ཅི ས་ མི་ ཆོག །"
  },
  {
    "source": "སྙིང་གི་གྲོགས་ཁྱེད་གཞུང་འདིར་བློ་ཕོབ་ལ།།",
    "target": "སྙིང་ གི་ གྲོགས་ ཁྱེད་ གཞུང་ འདི ར་ བློ་ ཕོབ་ ལ ། །"
  },
  {
    "source": "བག་ཡངས་ངང་ནས་བློ་ཐག་འདི་རུ་ཆོད།།",
    "target": "བག་ཡངས་ ངང་ ནས་ བློ་ ཐག་ འདི་ རུ་ ཆོད ། །"
  },
  {
    "source": "བྱ་བྱེད་རྩོལ་བློའི་བློ་ཚུབ་འདི་རུ་ཤིག།",
    "target": "བྱ་ བྱེད་ རྩོལ་ བློ འི་ བློ་ ཚུབ་ འདི་ རུ་ ཤིག །"
  },
  {
    "source": "གཞུང་མང་གདམས་པའི་སྤྲོས་པ་འདི་རུ་ཆོད།།",
    "target": "གཞུང་ མང་ གདམས་པ འི་ སྤྲོས་པ་ འདི་ རུ་ ཆོད ། །"
  },
  {
    "source": "སྙན་སྙན་གཞུང་ལུགས་མང་པོས་ཅི་ཞིག་བྱ།།",
    "target": "སྙན་ སྙན་ གཞུང་ལུགས་ མང་པོ ས་ ཅི་ ཞིག་ བྱ ། །"
  },
  {
    "source": "ཟབ་ཟབ་མན་ངག་མང་པོས་ཅི་ཞིག་བྱ།།",
    "target": "ཟབ་ ཟབ་ མན་ངག་ མང་པོ ས་ ཅི་ ཞིག་ བྱ ། །"
  },
  {
    "source": "སྤྲོས་སྤྲོས་ཉམས་ལེན་མང་པོས་ཅི་ཞིག་བྱ།།",
    "target": "སྤྲོས་ སྤྲོ ས་ ཉམས་ལེན་ མང་པོ ས་ ཅི་ ཞིག་ བྱ ། །"
  },
  {
    "source": "ཡིན་ཡིན་ཁ་བཤད་མང་པོས་ཅི་ཞིག་བྱ།།",
    "target": "ཡིན་ ཡིན་ ཁ་བཤད་ མང་པོ ས་ ཅི་ ཞིག་ བྱ ། །"
  },
  {
    "source": "བག་ཡངས་བསམ་གཏན་ཉལ་ཆོས་འདི་རང་ཡིན།།",
    "target": "བག་ཡངས་ བསམ་གཏན་ ཉལ་ ཆོས་ འདི་ རང་ ཡིན ། །"
  },
  {
    "source": "བློ་བདེ་གུ་ཡངས་རང་གྲལ་འདི་རང་ཡིན།།",
    "target": "བློ་ བདེ་ གུ་ ཡངས་ རང་ གྲལ་ འདི་ རང་ ཡིན ། །"
  },
  {
    "source": "གཞུང་བཟང་གཅིག་ཤེས་ཀུན་གྲོལ་འདི་རང་ཡིན།།",
    "target": "གཞུང་ བཟང་ གཅིག་ ཤེས་ ཀུན་ གྲོལ་ འདི་ རང་ ཡིན ། །"
  },
  {
    "source": "མན་ངག་ཆུ་བརྒྱ་ཟམ་གཅིག་་འདི་རང་ཡིན།།",
    "target": "མན་ངག་ ཆུ་ བརྒྱ་ ཟམ་ གཅིག་ ་འདི་ རང་ ཡིན ། །"
  },
  {
    "source": "རང་ལ་བཞག་ནས་གཞན་ལ་མ་ཚོལ་ཀྱེ།།",
    "target": "རང་ ལ་ བཞག་ ནས་ གཞན་ ལ་ མ་ ཚོལ་ ཀྱེ ། །"
  },
  {
    "source": "སྙིང་པོ་དོར་ནས་ཤུན་པ་མ་བསྡུ་ཀྱེ།།",
    "target": "སྙིང་པོ་ དོར་ ནས་ ཤུན་པ་ མ་ བསྡུ་ ཀྱེ ། །"
  },
  {
    "source": "རྩོལ་མེད་བོར་ནས་བརྩོན་པས་མ་བསྒྲུབ་ཀྱེ།།",
    "target": "རྩོལ་ མེད་ བོར་ ནས་ བརྩོན་པ ས་ མ་ བསྒྲུབ་ ཀྱེ ། །"
  },
  {
    "source": "བྱར་མེད་བསྐྱུར་ནས་བྱ་བྱེད་མ་མང་ཀྱེ།།",
    "target": "བྱར་མེད་ བསྐྱུར་ ནས་ བྱ་ བྱེད་ མ་ མང་ ཀྱེ ། །"
  },
  {
    "source": "ཀུན་མཁྱེན་བླ་མའི་བརྒྱུད་དུ་སྐྱེས་ཙམ་ནས།།",
    "target": "ཀུན་མཁྱེན་ བླ་མ འི་ བརྒྱུད་ དུ་ སྐྱེས་ ཙམ་ ནས ། །"
  },
  {
    "source": "གཟུང་བཟང་འདི་འདྲ་མེས་པོའི་ཕ་ཕོག་ཡིན།།",
    "target": "གཟུང་ བཟང་ འདི་ འདྲ་ མེས་པོ འི་ ཕ་ ཕོག་ ཡིན ། །"
  },
  {
    "source": "ལམ་བཟང་འདི་འདྲ་ཕ་མེས་བཞག་པ་ཡིན།།",
    "target": "ལམ་བཟང་ འདི་ འདྲ་ ཕ་མེས་ བཞག་པ་ ཡིན ། །"
  },
  {
    "source": "བག་ཞིག་ཕབ་ན་འདི་རུ་ལོས་ཀྱང་ཕབ།།",
    "target": "བག་ ཞིག་ ཕབ་ ན་ འདི་ རུ་ ལོས་ ཀྱང་ ཕབ ། །"
  },
  {
    "source": "ཀྱེ་མ་ཀྱེ་མ་བརྒྱུད་གསུམ་ཐུགས་རྗེ་ཆེ།།",
    "target": "ཀྱེ་མ་ ཀྱེ་མ་ བརྒྱུད་ གསུམ་ ཐུགས་རྗེ་ ཆེ ། །"
  },
  {
    "source": "གཞུང་བཟང་མཇལ་དུ་ཡོད་པ་སྐལ་བ་བཟང་།།",
    "target": "གཞུང་ བཟང་ མཇལ་ དུ་ ཡོད་པ་ སྐལ་བ་ བཟང་ ། །"
  },
  {
    "source": "ལམ་བཟང་བསྒྲུབ་ཏུ་ཡོད་པ་ཁ་རྗེ་ཆེ།།",
    "target": "ལམ་བཟང་ བསྒྲུབ་ ཏུ་ ཡོད་པ་ ཁ་ རྗེ་ ཆེ ། །"
  },
  {
    "source": "སངས་རྒྱས་རང་ལ་ཡོད་པ་ལོས་ཀྱང་བདེན།།",
    "target": "སངས་རྒྱས་ རང་ ལ་ ཡོད་པ་ ལོ ས་ ཀྱང་ བདེན ། །"
  },
  {
    "source": "དེ་སླད་རྒྱལ་བ་དགྱེས་པའི་ལམ་བཟང་འདིར།།",
    "target": "དེ་ སླད་ རྒྱལ་བ་ དགྱེས་པ འི་ ལམ་བཟང་ འདི ར ། །"
  },
  {
    "source": "སྙིང་གི་གྲོགས་ཁྱེད་བློ་དང་ཆོས་སུ་སྲེས།།",
    "target": "སྙིང་ གི་ གྲོགས་ ཁྱེད་ བློ་ དང་ ཆོས་ སུ་ སྲེས ། །"
  },
  {
    "source": "སྙིང་གཏམ་ལགས་ཀྱིས་སྙིང་གི་དབུས་སུ་སྟིམས།།",
    "target": "སྙིང་གཏམ་ ལགས་ ཀྱིས་ སྙིང་ གི་ དབུས་ སུ་ སྟིམས ། །"
  },
  {
    "source": "སྙིང་ལ་བཅངས་ན་སྙིང་པོ་ཡིན་ཀྱང་སྲིད།།",
    "target": "སྙིང་ ལ་ བཅངས་ ན་ སྙིང་པོ་ ཡིན་ ཀྱང་ སྲིད ། །"
  },
  {
    "source": "བག་མེད་མདོ་སྟོར་ཨ་བུ་ཧྲལ་པོ་བདག",
    "target": "བག་མེད་ མདོ་ སྟོར་ ཨ་ བུ་ ཧྲལ་པོ་ བདག"
  },
  {
    "source": "།",
    "target": "།"
  },
  {
    "source": "རང་ལ་མེད་པའི་ཁ་ཆོས་འཆད་པ་ལ།།",
    "target": "རང་ ལ་ མེད་པ འི་ ཁ་ཆོས་ འཆད་པ་ ལ ། །"
  },
  {
    "source": "སྤྲོ་བ་མེད་ཀྱང་ཀུན་མཁྱེན་བརྒྱུད་པའི་གཞུང་།།",
    "target": "སྤྲོ་བ་ མེད་ ཀྱང་ ཀུན་མཁྱེན་ བརྒྱུད་པ འི་ གཞུང་ ། །"
  },
  {
    "source": "ཡིད་ཆེས་ཐོབ་པ་ཉམས་མྱོང་ཉག་གཅིག་ཡིན།།",
    "target": "ཡིད་ ཆེས་ ཐོབ་པ་ ཉམས་མྱོང་ ཉག་ གཅིག་ ཡིན ། །"
  },
  {
    "source": "དུག་ལྔ་མེ་འབར་རྣམ་གཡེང་ཁོལ་པོར་འཕྱན།།",
    "target": "དུག་ ལྔ་ མེ་ འབར་ རྣམ་གཡེང་ ཁོལ་པོ ར་ འཕྱན ། །"
  },
  {
    "source": "འཁྲུལ་སྣང་བཟློག་དཀའ་ལས་ངན་བདག་འདྲ་ཡང་།།",
    "target": "འཁྲུལ་སྣང་ བཟློག་ དཀའ་ལས་ ངན་ བདག་ འདྲ་ ཡང་ ། །"
  },
  {
    "source": "གཞུང་བཟང་འདི་འདྲ་ཐོས་དང་མཇལ་བའི་ཚེ།།",
    "target": "གཞུང་ བཟང་ འདི་ འདྲ་ ཐོས་ དང་ མཇལ་བ འི་ ཚེ ། །"
  },
  {
    "source": "སྲིད་པའི་སྣང་ཤས་ཁྲལ་མ་ཁྲོལ་དུ་འགྲོ།།",
    "target": "སྲིད་པ འི་ སྣང་ཤས་ ཁྲལ་ མ་ ཁྲོལ་ དུ་ འགྲོ ། །"
  },
  {
    "source": "དེས་ན་བློ་བརྟན་དུག་ལྔའི་རྟོག་པ་ཆུང་།།",
    "target": "དེ ས་ ན་ བློ་ བརྟན་ དུག་ ལྔ འི་ རྟོག་པ་ ཆུང་ ། །"
  },
  {
    "source": "སྐལ་བཟང་དམ་གཙང་ཁྱེད་དང་ཁྱེད་འདྲ་བས།།",
    "target": "སྐལ་ བཟང་ དམ་ གཙང་ ཁྱེད་ དང་ ཁྱེད་ འདྲ་བ ས ། །"
  },
  {
    "source": "གཞུང་འདི་མཇལ་ན་བྱིན་བརྒྱུད་ཡེ་ཤེས་མཆོག།",
    "target": "གཞུང་ འདི་ མཇལ་ ན་ བྱིན་ བརྒྱུད་ ཡེ་ཤེས་ མཆོག །"
  },
  {
    "source": "ཐོབ་པར་ངེས་ཀྱི་ངེས་ཤེས་ཡང་ཡང་སྐྱེད།།",
    "target": "ཐོབ་པ ར་ ངེས་ ཀྱི་ ངེས་ཤེས་ ཡང་ ཡང་ སྐྱེད ། །"
  },
  {
    "source": "ཀུན་མཁྱེན་བླ་མ་རྫོགས་པའི་སངས་རྒྱས་དེའི།།",
    "target": "ཀུན་མཁྱེན་ བླ་མ་ རྫོགས་པ འི་ སངས་རྒྱས་ དེ འི ། །"
  },
  {
    "source": "བྱིན་རླབས་འོད་སྣང་གང་ལ་རེག་གྱུར་པ།།",
    "target": "བྱིན་རླབས་ འོད་སྣང་ གང་ ལ་ རེག་ གྱུར་པ ། །"
  },
  {
    "source": "རྟོགས་གྲོལ་དུས་མཉམ་མངོན་སུམ་ཚད་མ་སྟེ།།",
    "target": "རྟོགས་ གྲོལ་ དུས་ མཉམ་ མངོན་སུམ་ ཚད་ མ་ སྟེ ། །"
  },
  {
    "source": "གྲུབ་བརྒྱའི་སྤྱི་མེས་ཀུན་མཁྱེན་བླ་མ་ཡིན།།",
    "target": "གྲུབ་ བརྒྱ འི་ སྤྱི་མེས་ ཀུན་ མཁྱེན་ བླ་མ་ ཡིན ། །"
  },
  {
    "source": "རྟོགས་པའི་དབང་ཕྱུག་ལྷ་བཙུན་ཆེན་པོ་དང་།།",
    "target": "རྟོགས་པ འི་ དབང་ཕྱུག་ ལྷ་བཙུན་ ཆེན་པོ་ དང་ ། །"
  },
  {
    "source": "དགོངས་པའི་ཀློང་བརྡོལ་རིག་འཛིན་འཇིགས་མེད་གླིང་།།",
    "target": "དགོངས་པ འི་ ཀློང་ བརྡོལ་ རིག་འཛིན་ འཇིགས་མེད་ གླིང་ ། །"
  },
  {
    "source": "བསྟན་པའི་མངའ་བདག་གཏེར་ཆེན་བླ་མ་སོགས།།",
    "target": "བསྟན་པ འི་ མངའ་བདག་ གཏེར་ཆེན་ བླ་མ་ སོགས ། །"
  },
  {
    "source": "ཀུན་མཁྱེན་གཞུང་ལས་བྱིན་བརྒྱུད་ཐོབ་པ་ཡིན།།",
    "target": "ཀུན་མཁྱེན་ གཞུང་ལས་ བྱིན་ བརྒྱུད་ ཐོབ་པ་ ཡིན ། །"
  },
  {
    "source": "དེ་ཚུལ་དགོངས་མཛོད་སྙིང་གི་གྲོགས་པོ་ཁྱེད།།",
    "target": "དེ་ ཚུལ་ དགོངས་ མཛོད་ སྙིང་ གི་ གྲོགས་པོ་ ཁྱེད ། །"
  },
  {
    "source": "དེ་དང་འདྲ་བར་ཀུན་མཁྱེན་ལེགས་བཤད་མཆོག།",
    "target": "དེ་ དང་ འདྲ་བ ར་ ཀུན་ མཁྱེན་ ལེགས་བཤད་ མཆོག །"
  },
  {
    "source": "དེ་ཚུལ་མཐོང་ནས་དོན་བརྒྱད་ཡེ་ཤེས་ཐོབ།།",
    "target": "དེ་ ཚུལ་ མཐོང་ ནས་ དོན་ བརྒྱད་ ཡེ་ཤེས་ ཐོབ ། །"
  },
  {
    "source": "དེ་བཞིན་ཉིད་དབྱིངས་དགོངས་ཀློང་གྲོལ་གྱུར་ཅིག།",
    "target": "དེ་བཞིན་ཉིད་ དབྱིངས་ དགོངས་ ཀློང་ གྲོལ་ གྱུར་ ཅིག །"
  },
  {
    "source": "དཔལ་སྤྲུལ་གསུང་།",
    "target": "དཔལ་ སྤྲུལ་ གསུང་ །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
