[
  {
    "source": "!༄༅།།",
    "target": "! ༄༅ ། །"
  },
  {
    "source": "གནམ་ཆོས་ཐུགས་ཀྱི་གཏེར་ཁ་ལས་བདེ་ཆེན་ཞིང་སྒྲུབ་ཀྱི་ཟིན་བྲིས་བཞུགས་སོ།།",
    "target": "གནམ་ ཆོས་ ཐུགས་ ཀྱི་ གཏེར་ཁ་ ལས་ བདེ་ཆེན་ ཞིང་ སྒྲུབ་ ཀྱི་ ཟིན་ བྲིས་ བཞུགས་ སོ ། །"
  },
  {
    "source": "ན་མོ་ཨ་མི་ཏཱ་བྷཱ་ཡ།",
    "target": "ན་མོ་ ཨ་ མི་ ཏཱ་ བྷཱ་ཡ །"
  },
  {
    "source": "གནམ་ཆོས་བདེ་ཆེན་ཞིང་སྒྲུབ་ཟིན་བྲིས་ནི།།",
    "target": "གནམ་ ཆོས་ བདེ་ཆེན་ ཞིང་ སྒྲུབ་ ཟིན་བྲིས་ ནི ། །"
  },
  {
    "source": "སྟ་གོན་རྒྱས་འབྲིང་བསྡུས་གསུམ་སྤྲོས་མེད་བཞི།།",
    "target": "སྟ་གོན་ རྒྱས་ འབྲིང་ བསྡུས་ གསུམ་ སྤྲོས་མེད་ བཞི ། །"
  },
  {
    "source": "རྒྱས་པ་ཞིང་བཀོད་ཐང་སྐུ་བཤམས་པའི་མདུན།།",
    "target": "རྒྱས་པ་ ཞིང་ བཀོད་ ཐང་སྐུ་ བཤམས་པ འི་ མདུན ། །"
  },
  {
    "source": "གཞི་སྟེང་འབྲུ་ཡི་ཚོམ་བུ་འདབ་བརྒྱད་བཀོད།།",
    "target": "གཞི་ སྟེང་ འབྲུ་ ཡི་ ཚོམ་བུ་ འདབ་ བརྒྱད་ བཀོད ། །"
  },
  {
    "source": "དབུས་སུ་མཉྫིའི་སྟེང་དུ་སྐུ་གཟུགས་བཤམ།།",
    "target": "དབུས་ སུ་ མཉྫི འི་ སྟེང་ དུ་ སྐུ་གཟུགས་ བཤམ ། །"
  },
  {
    "source": "གཡས་སུ་བུམ་པ་རྫས་ལྡན་སྤྱི་ལྟར་ཏེ།།",
    "target": "གཡས་ སུ་ བུམ་པ་ རྫས་ ལྡན་ སྤྱི་ ལྟ ར་ ཏེ ། །"
  },
  {
    "source": "རྒྱབ་ཀྱི་འདབ་མར་ཕྱག་མཚན་རྡོ་རྗེ་བཞག།",
    "target": "རྒྱབ་ ཀྱི་ འདབ་མ ར་ ཕྱག་མཚན་ རྡོ་རྗེ་ བཞག །"
  },
  {
    "source": "གཡོན་དུ་ལྷུང་བཟེད་འབྲུ་ཡིས་བཀང་བའི་ནང་།།",
    "target": "གཡོན་ དུ་ ལྷུང་བཟེད་ འབྲུ་ ཡིས་ བཀང་བ འི་ ནང་ ། །"
  },
  {
    "source": "ཚེ་ཡི་རིལ་བུ་ཅུང་ཟད་བཞག་པ་འམ།།",
    "target": "ཚེ་ ཡི་ རིལ་བུ་ ཅུང་ཟད་ བཞག་པ་ འམ ། །"
  },
  {
    "source": "ཚེ་སྒྲུབ་གཙོ་བོ་ཡིན་ན་ཚེ་རིལ་ལམ།།",
    "target": "ཚེ་ སྒྲུབ་ གཙོ་བོ་ ཡིན་ ན་ ཚེ་ རིལ་ ལམ ། །"
  },
  {
    "source": "ཡང་ན་ཚེ་ཟན་ཟས་སྣས་བཀང་ཡང་རུང་།།",
    "target": "ཡང་ ན་ ཚེ་ ཟན་ ཟས་ སྣ ས་ བཀང་ ཡང་ རུང་ ། །"
  },
  {
    "source": "མདུན་དུ་ཚེ་གཏོར་བུམ་གཟུགས་སྤྱི་ལྟར་བཞག།",
    "target": "མདུན་ དུ་ ཚེ་ གཏོར་ བུམ་ གཟུགས་ སྤྱི་ ལྟ ར་ བཞག །"
  },
  {
    "source": "རྒྱབ་ཟུར་གཡས་སུ་བདུད་རྩིས་གཡོན་རཀྟ།།",
    "target": "རྒྱབ་ ཟུར་ གཡས་ སུ་ བདུད་རྩི ས་ གཡོན་ རཀྟ ། །"
  },
  {
    "source": "མདུན་ཟུར་གཡས་སུ་ཟླུམ་གཏོར་གཙོ་འཁོར་གསུམ།།",
    "target": "མདུན་ ཟུར་ གཡས་ སུ་ ཟླུམ་ གཏོར་ གཙོ་འཁོར་ གསུམ ། །"
  },
  {
    "source": "གཡོན་དུ་ཞིང་སྐྱོང་གཏོར་མ་གཙོ་འཁོར་བཞི།།",
    "target": "གཡོན་ དུ་ ཞིང་སྐྱོང་ གཏོར་མ་ གཙོ་འཁོར་ བཞི ། །"
  },
  {
    "source": "དེ་མཐར་མཆོད་པ་སྣ་བདུན་བསྐོར་བཤམ་བྱ།།",
    "target": "དེ་ མཐ ར་ མཆོད་པ་ སྣ་ བདུན་ བསྐོར་ བཤམ་ བྱ ། །"
  },
  {
    "source": "དེ་རྣམས་ཁ་གསོ་མ་གཏོགས་བརྗེ་མི་དགོས༔",
    "target": "དེ་ རྣམས་ ཁ་ གསོ་ མ་ གཏོགས་ བརྗེ་ མི་ དགོས ༔"
  },
  {
    "source": "ཚེ་མདའ་དར་སྣ་ལྔ་བཏགས་རང་དྲུང་བཞག།",
    "target": "ཚེ་ མདའ་ དར་ སྣ་ ལྔ་ བཏགས་ རང་ དྲུང་ བཞག །"
  },
  {
    "source": "དཀྱིལ་འཁོར་དེ་མདུན་མཆོད་སྟེགས་གཅིག་གི་སྟེང་།།",
    "target": "དཀྱིལ་འཁོར་ དེ་ མདུན་ མཆོད་ སྟེགས་ གཅིག་ གི་ སྟེང་ ། །"
  },
  {
    "source": "བརྗེ་རྒྱུའི་མཆོད་པ་རྣམ་ལྔ་མཎྜལ་བཤམ།།",
    "target": "བརྗེ་ རྒྱུ འི་ མཆོད་པ་ རྣམ་ ལྔ་ མཎྜལ་ བཤམ ། །"
  },
  {
    "source": "༈འབྲིང་གི་ཞིང་བཀོད་མདུན་དུ་མཆོད་སྟེགས་སྟེང་།།",
    "target": "༈ འབྲིང་ གི་ ཞིང་ བཀོད་ མདུན་ དུ་ མཆོད་ སྟེགས་ སྟེང་ ། །"
  },
  {
    "source": "སྐུ་གཟུགས་བུམ་པ་ཚེ་གཏོར་འཕྲེད་དུ་བཤམ།།",
    "target": "སྐུ་གཟུགས་ བུམ་པ་ ཚེ་ གཏོར་ འཕྲེད་ དུ་ བཤམ ། །"
  },
  {
    "source": "གཡོན་དུ་ལྷུང་བཟེད་སྟེང་དུ་རྡོ་རྗེ་བཞག།",
    "target": "གཡོན་ དུ་ ལྷུང་བཟེད་ སྟེང་ དུ་ རྡོ་རྗེ་ བཞག །"
  },
  {
    "source": "དེ་རྩར་ཞིང་སྐྱོང་གཏོར་མ་ཟུར་གསུམ་གཅིག།",
    "target": "དེ་ རྩ ར་ ཞིང་སྐྱོང་ གཏོར་ མ་ ཟུར་ གསུམ་ གཅིག །"
  },
  {
    "source": "མདུན་དུ་མཆོད་པ་རྣམ་ལྔ་བཤམས་པ་ཡིན།།",
    "target": "མདུན་ དུ་ མཆོད་པ་ རྣམ་ ལྔ་ བཤམས་པ་ ཡིན ། །"
  },
  {
    "source": "༈བསྡུས་པ་ཚེ་གཏོར་སྟེང་དུ་ཙཀ་ལི་བཙུགས།།",
    "target": "༈ བསྡུས་པ་ ཚེ་ གཏོར་ སྟེང་ དུ་ ཙཀ་ ལི་ བཙུགས ། །"
  },
  {
    "source": "ཙཀླིའི་རྒྱབ་ཏུ་ལྷུང་བཟེད་རྡོ་རྗེ་བྲི།།",
    "target": "ཙཀླི འི་ རྒྱབ་ ཏུ་ ལྷུང་བཟེད་ རྡོ་རྗེ་ བྲི ། །"
  },
  {
    "source": "ཙཀླིའི་སྐུ་དང་ཞིང་བཀོད་གཉིས་ཀ་ཚང་།།",
    "target": "ཙཀླི འི་ སྐུ་ དང་ ཞིང་ བཀོད་ གཉིས་ ཀ་ ཚང་ ། །"
  },
  {
    "source": "གཏོར་མ་བུམ་གཟུགས་བུམ་པ་དེ་ལ་ཚང་།།",
    "target": "གཏོར་མ་ བུམ་ གཟུགས་ བུམ་པ་ དེ་ ལ་ ཚང་ ། །"
  },
  {
    "source": "ཞིང་སྐྱོང་གཏོར་མ་ཟུར་གསུམ་གཅིག་དང་ནི།།",
    "target": "ཞིང་སྐྱོང་ གཏོར་ མ་ ཟུར་ གསུམ་ གཅིག་ དང་ ནི ། །"
  },
  {
    "source": "མདུན་དུ་མཆོད་པ་རྣམ་ལྔ་བཤམ་པར་བྱ།།",
    "target": "མདུན་ དུ་ མཆོད་པ་ རྣམ་ ལྔ་ བཤམ་པ ར་ བྱ ། །"
  },
  {
    "source": "༈ཤིན་ཏུ་སྤྲོས་མེད་རྒྱུན་ཁྱེར་ལ་སོགས་ལ།།",
    "target": "༈ ཤིན་ ཏུ་ སྤྲོ ས་ མེད་ རྒྱུན་ ཁྱེར་ ལ་ སོགས་ ལ ། །"
  },
  {
    "source": "དཀྱིལ་འཁོར་མཆོད་གཏོར་ལ་སོགས་ཡིད་ཀྱིས་སྤྲུལ༔",
    "target": "དཀྱིལ་འཁོར་ མཆོད་གཏོར་ ལ་ སོགས་ ཡིད་ ཀྱིས་ སྤྲུལ ༔"
  },
  {
    "source": "དེ་ལ་ཞིང་སྐྱོང་འདོན་པར་མི་བྱའོ།།",
    "target": "དེ་ ལ་ ཞིང་སྐྱོང་ འདོན་པ ར་ མི་ བྱ འོ ། །"
  },
  {
    "source": "བསྒྲུབ་ཚེ་ཐུན་བཞི་ཐུན་དྲུག་གང་འདོད་དོ།།",
    "target": "བསྒྲུབ་ ཚེ་ ཐུན་ བཞི་ ཐུན་ དྲུག་ གང་ འདོད་ དོ ། །"
  },
  {
    "source": "དང་པོ་ཉིན་པར་སྔོན་འགྲོ་བགེགས་གཏོར་བཏང་།།",
    "target": "དང་པོ་ ཉིན་པ ར་ སྔོན་ འགྲོ་ བགེགས་ གཏོར་ བཏང་ ། །"
  },
  {
    "source": "དེ་ནས་རྒྱུན་དུ་སྔོན་འགྲོ་མི་དགོས་སོ།།",
    "target": "དེ་ ནས་ རྒྱུན་ དུ་ སྔོན་ འགྲོ་ མི་ དགོས་ སོ ། །"
  },
  {
    "source": "འདོན་འགྲིག་ལྟར་དུ་བསྙེན་པ་མཚམས་པར་འདོན།།",
    "target": "འདོན་ འགྲིག་ ལྟ ར་ དུ་ བསྙེན་པ་ མཚམས་ པ ར་ འདོན ། །"
  },
  {
    "source": "དེ་ནས་བསྙེན་པ་བྱ་ཞིང་དམིགས་པ་བསྒོམ།།",
    "target": "དེ་ ནས་ བསྙེན་པ་ བྱ་ ཞིང་ དམིགས་པ་ བསྒོམ ། །"
  },
  {
    "source": "༈མདུན་དུ་རིན་ཆེན་ཁྲི་ནི་རྒྱ་ཆེ་བ།།",
    "target": "༈ མདུན་ དུ་ རིན་ཆེན་ ཁྲི་ ནི་ རྒྱ་ ཆེ་བ ། །"
  },
  {
    "source": "ཁྲི་མིག་རྣམས་སུ་རྨ་བྱ་བརྒྱད་ཀྱིས་བཏེག།",
    "target": "ཁྲི་ མིག་ རྣམས་ སུ་ རྨ་ བྱ་ བརྒྱད་ ཀྱིས་ བཏེག །"
  },
  {
    "source": "དེ་སྟེང་པདྨ་འདབ་མ་འབུམ་ལྡན་སྟེང་།།",
    "target": "དེ་ སྟེང་ པདྨ་ འདབ་ མ་ འབུམ་ ལྡན་ སྟེང་ ། །"
  },
  {
    "source": "ཉ་རྒྱས་ཟླ་བའི་སྟེང་དུ་འོད་དཔག་མེད།།",
    "target": "ཉ་རྒྱས་ ཟླ་བ འི་ སྟེང་ དུ་ འོད་ དཔག་ མེད ། །"
  },
  {
    "source": "པདྨ་རཱ་གའམ་བྱེ་རུའི་མདོག་ལྟ་བུ།།",
    "target": "པདྨ་རཱ་ག འམ་ བྱེ་ རུ འི་ མདོག་ ལྟ་བུ ། །"
  },
  {
    "source": "ཆོས་གོས་ངུར་སྨིག་རྣམ་གསུམ་སྐུ་ལ་གསོལ།།",
    "target": "ཆོས་གོས་ ངུ ར་ སྨིག་ རྣམ་ གསུམ་ སྐུ་ ལ་ གསོལ ། །"
  },
  {
    "source": "རང་ཉིད་བྱ་སྤྲེལ་ལོ་པ་ཡིན་ན་ནི།།",
    "target": "རང་ ཉིད་ བྱ་ སྤྲེལ་ ལོ་པ་ ཡིན་ ན་ ནི ། །"
  },
  {
    "source": "སྐུ་མདོག་དམར་སེར་ལི་ཁྲིའི་མདོག་ལྟ་བུ།།",
    "target": "སྐུ་མདོག་ དམར་སེར་ ལི་ཁྲི འི་ མདོག་ ལྟ་བུ ། །"
  },
  {
    "source": "ཆོས་གོས་རྣམ་གསུམ་གསེར་གྱི་མདོག་ཏུ་བསྒོམ།།",
    "target": "ཆོས་གོས་ རྣམ་ གསུམ་ གསེར་ གྱི་ མདོག་ ཏུ་ བསྒོམ ། །"
  },
  {
    "source": "གཡས་གཡོན་སེམས་དཔའ་གཉིས་དང་འཁོར་གྱི་ཚོགས།།",
    "target": "གཡས་གཡོན་ སེམས་དཔའ་ གཉིས་ དང་ འཁོར་ གྱི་ ཚོགས ། །"
  },
  {
    "source": "སངས་རྒྱས་བྱང་སེམས་དཔག་མེད་ཁྲོམ་ཚོགས་བཞིན།།",
    "target": "སངས་རྒྱས་ བྱང་སེམས་ དཔག་མེད་ ཁྲོམ་ཚོགས་ བཞིན ། །"
  },
  {
    "source": "གཙོ་བོ་ཀུན་ལས་ཆེ་ཞིང་མཐོ་བ་ལ།།",
    "target": "གཙོ་བོ་ ཀུན་ ལས་ ཆེ་ ཞིང་ མཐོ་བ་ ལ ། །"
  },
  {
    "source": "བྱང་ཆུབ་ཤིང་མཆོག་དཔག་ཚད་སྟོང་དྲུག་བརྒྱ།།",
    "target": "བྱང་ཆུབ་ཤིང་ མཆོག་ དཔག་ཚད་ སྟོང་ དྲུག་ བརྒྱ ། །"
  },
  {
    "source": "འདབ་རྒྱས་མེ་ཏོག་འབྲས་བུ་དྲི་བཟང་ཅན།།",
    "target": "འདབ་ རྒྱས་ མེ་ཏོག་ འབྲས་བུ་ དྲི་ བཟང་ ཅན ། །"
  },
  {
    "source": "དེ་ལ་སྐུ་རྒྱབ་བརྟེན་ནས་བཞུགས་པའི་མདུན།།",
    "target": "དེ་ ལ་ སྐུ་ རྒྱབ་ བརྟེན་ ནས་ བཞུགས་པ འི་ མདུན ། །"
  },
  {
    "source": "ཡན་ལག་བརྒྱད་ལྡན་བདུད་རྩིའི་མཚོ་ཆུང་དཀྱིལ།།",
    "target": "ཡན་ལག་བརྒྱད་ལྡན་ བདུད་རྩི འི་ མཚོ་ ཆུང་ དཀྱིལ ། །"
  },
  {
    "source": "པདྨ་དཀར་པོ་འདབ་བརྒྱད་ཆེན་པོ་ནི།།",
    "target": "པདྨ་ དཀར་པོ་ འདབ་ བརྒྱད་ ཆེན་པོ་ ནི ། །"
  },
  {
    "source": "ཅུང་ཟད་ཁ་ནི་ཕྱེ་མ་ཐག་པའི་ནང་།།",
    "target": "ཅུང་ཟད་ ཁ་ ནི་ ཕྱེ་ མ་ ཐག་པ འི་ ནང་ ། །"
  },
  {
    "source": "རང་ཉིད་བྱང་ཆུབ་སེམས་དཔའ་སྐུ་མདོག་དཀར།།",
    "target": "རང་ ཉིད་ བྱང་ཆུབ་སེམས་དཔའ་ སྐུ་མདོག་ དཀར ། །"
  },
  {
    "source": "ཐོར་ཚུགས་དར་དང་རིན་ཆེན་རྒྱན་གྱིས་སྤྲས།།",
    "target": "ཐོར་ ཚུགས་ དར་ དང་ རིན་ཆེན་ རྒྱན་ གྱིས་ སྤྲས ། །"
  },
  {
    "source": "སྐུ་སྨད་པདྨའི་ནང་དུ་ནུབ་པ་ལ།།",
    "target": "སྐུ་ སྨད་ པདྨ འི་ ནང་ དུ་ ནུབ་པ་ ལ ། །"
  },
  {
    "source": "སྐུ་སྟོད་ཐལ་སྦྱར་ཞལ་ལྟ་ཆོས་ཉན་བསྒོམ།།",
    "target": "སྐུ་ སྟོད་ ཐལ་ སྦྱར་ ཞལ་ ལྟ་ ཆོས་ ཉན་ བསྒོམ ། །"
  },
  {
    "source": "བདག་གིས་གསོལ་བ་བཏབ་དང་སྔགས་བཟླས་པས།།",
    "target": "བདག་ གིས་ གསོལ་བ་ བཏབ་ དང་ སྔགས་ བཟླས་པ ས ། །"
  },
  {
    "source": "མདུན་བསྐྱེད་དེ་ལས་འོད་ཟེར་སྣ་ཚོགས་ནི།།",
    "target": "མདུན་ བསྐྱེད་ དེ་ ལས་ འོད་ཟེར་ སྣ་ཚོགས་ ནི ། །"
  },
  {
    "source": "ནམ་མཁའ་ས་གཞི་བར་སྣང་ཁྱབ་པར་འཕྲོས།།",
    "target": "ནམ་མཁའ་ ས་གཞི་ བར་སྣང་ ཁྱབ་པ ར་ འཕྲོས ། །"
  },
  {
    "source": "ཡུལ་ཕྱོགས་ཐམས་ཅད་བདེ་ཆེན་ཞིང་དུ་གྱུར།།",
    "target": "ཡུལ་ཕྱོགས་ ཐམས་ཅད་ བདེ་ཆེན་ ཞིང་ དུ་ གྱུར ། །"
  },
  {
    "source": "ས་གཞི་བཻ་ཌཱུའི་ས་གཞི་ཁོད་སྙོམས་པ།།",
    "target": "ས་གཞི་ བཻ་ ཌཱུའི་ ས་གཞི་ ཁོད་སྙོམས་པ ། །"
  },
  {
    "source": "འཇམ་ཞིང་བདེ་ལ་གསེར་གྱི་མིག་མང་རིས།།",
    "target": "འཇམ་ ཞིང་ བདེ་ ལ་ གསེར་ གྱི་ མིག་ མང་ རིས ། །"
  },
  {
    "source": "མེ་ཏོག་མཛེས་པ་སྣ་ཚོགས་ཀུན་ནས་བཀྲ།།",
    "target": "མེ་ཏོག་ མཛེས་པ་ སྣ་ཚོགས་ ཀུན་ ནས་ བཀྲ ། །"
  },
  {
    "source": "ཤིང་ཀུན་རིན་ཆེན་སྣ་ཚོགས་ལྗོན་ཤིང་ལ།།",
    "target": "ཤིང་ ཀུན་ རིན་ཆེན་ སྣ་ཚོགས་ ལྗོན་ ཤིང་ ལ ། །"
  },
  {
    "source": "ལོ་མ་དར་ཟབ་འབྲས་བུ་བཀྲ་ཤིས་རྟགས།།",
    "target": "ལོ་མ་ དར་ཟབ་ འབྲས་བུ་ བཀྲ་ཤིས་ རྟགས ། །"
  },
  {
    "source": "གཡུང་དྲུང་དགའ་འཁྱིལ་ལ་སོགས་འབྲས་བུ་སྨིན།།",
    "target": "གཡུང་ དྲུང་ དགའ་ འཁྱིལ་ ལ་ སོགས་ འབྲས་བུ་ སྨིན ། །"
  },
  {
    "source": "ནམ་མཁར་འཇའ་སྤྲིན་བར་སྣང་མེ་ཏོག་ཆར།།",
    "target": "ནམ་ མཁ ར་ འཇའ་ སྤྲིན་བ ར་ སྣང་ མེ་ཏོག་ ཆར ། །"
  },
  {
    "source": "ས་གཞིར་ཅི་འདོད་ལོངས་སྤྱོད་བཅལ་དུ་བཀྲམ།།",
    "target": "ས་ གཞིར་ ཅི་ འདོད་ ལོངས་སྤྱོད་ བཅལ་ དུ་ བཀྲམ ། །"
  },
  {
    "source": "སྲོག་ཆགས་ཐམས་ཅད་བྱང་ཆུབ་སེམས་དཔའི་ཚོགས།།",
    "target": "སྲོག་ཆགས་ ཐམས་ཅད་ བྱང་ཆུབ་སེམས་ དཔ འི་ ཚོགས ། །"
  },
  {
    "source": "ཀུན་ཀྱང་གསེར་མདོག་མཚན་དང་དཔེ་བྱད་ལྡན།།",
    "target": "ཀུན་ ཀྱང་ གསེར་མདོག་ མཚན་ དང་ དཔེ་བྱད་ ལྡན ། །"
  },
  {
    "source": "དགེ་སློང་ཆ་ལུགས་ཆོས་གོས་རྣམ་གསུམ་བཀླུབས།།",
    "target": "དགེ་སློང་ ཆ་ལུགས་ ཆོས་གོས་ རྣམ་ གསུམ་ བཀླུབས ། །"
  },
  {
    "source": "ཀུན་ཀྱང་སྡུག་བསྔལ་མིང་མེད་བདེ་སྐྱིད་ལྡན།།",
    "target": "ཀུན་ ཀྱང་ སྡུག་བསྔལ་ མིང་ མེད་ བདེ་སྐྱིད་ ལྡན ། །"
  },
  {
    "source": "དེ་ནི་ཞིང་ཁམས་སྦྱོང་བའི་དམིགས་པའོ།།",
    "target": "དེ་ ནི་ ཞིང་ཁམས་ སྦྱོང་བ འི་ དམིགས་པ འོ ། །"
  },
  {
    "source": "༈རང་གི་ལུས་ལས་རང་འདྲའི་སེམས་དཔའི་ཚོགས།།",
    "target": "༈ རང་ གི་ ལུས་ ལས་ རང་ འདྲ འི་ སེམས་ དཔ འི་ ཚོགས ། །"
  },
  {
    "source": "བྱེ་བ་དུང་ཕྱུར་གྲངས་མེད་སྤྲུལ་བྱས་ནས།།",
    "target": "བྱེ་བ་ དུང་ཕྱུར་ གྲངས་ མེད་ སྤྲུལ་ བྱས་ ནས ། །"
  },
  {
    "source": "བདག་དང་འགྲོ་བ་ཀུན་གྱིས་ཐོག་མེད་ནས།།",
    "target": "བདག་ དང་ འགྲོ་བ་ ཀུན་ གྱིས་ ཐོག་མེད་ ནས ། །"
  },
  {
    "source": "ད་ལྟ་ཡན་གྱི་སྡིག་སྒྲིབ་བཤགས་པའི་ཕྱིར།།",
    "target": "ད་ ལྟ་ ཡན་ གྱི་ སྡིག་སྒྲིབ་ བཤགས་པ འི་ ཕྱི ར ། །"
  },
  {
    "source": "ཕྱག་ནི་འབུམ་ཐེར་དུང་ཕྱུར་གྲངས་མེད་འཚལ།།",
    "target": "ཕྱག་ ནི་ འབུམ་ཐེར་ དུང་ཕྱུར་ གྲངས་ མེད་ འཚལ ། །"
  },
  {
    "source": "དེ་བཞིན་བསྐོར་བ་འབུམ་ཐེར་གྲངས་མེད་ཀྱང་།།",
    "target": "དེ་ བཞིན་ བསྐོར་བ་ འབུམ་ཐེར་ གྲངས་ མེད་ ཀྱང་ ། །"
  },
  {
    "source": "རྫུ་འཕྲུལ་སྟོབས་ཀྱིས་སྐད་ཅིག་ཉིད་ལ་འགྲུབ།།",
    "target": "རྫུ་འཕྲུལ་ སྟོབས་ ཀྱིས་ སྐད་ ཅིག་ ཉིད་ ལ་ འགྲུབ ། །"
  },
  {
    "source": "དེ་ནས་བྱང་ཆུབ་སེམས་དཔའ་དེ་རྣམས་ཀྱིས།།",
    "target": "དེ་ ནས་ བྱང་ཆུབ་སེམས་དཔའ་ དེ་ རྣམས་ ཀྱིས ། །"
  },
  {
    "source": "རྒྱལ་བ་སྲས་བཅས་རྣམས་ལ་སྐུ་ཁྲུས་གསོལ།།",
    "target": "རྒྱལ་བ་ སྲས་ བཅས་ རྣམས་ ལ་ སྐུ་ ཁྲུས་ གསོལ ། །"
  },
  {
    "source": "ཀཱ་ཤི་ཀཱ་ཡི་རས་ཀྱིས་སྐུ་ཕྱི་ནས།།",
    "target": "ཀཱ་ ཤི་ ཀཱ་ ཡི་ རས་ ཀྱིས་ སྐུ་ ཕྱི་ ནས ། །"
  },
  {
    "source": "སྤྲུལ་སྐུ་རྣམས་ལ་ཆོས་གོས་རྣམ་གསུམ་དང་།།",
    "target": "སྤྲུལ་སྐུ་ རྣམས་ ལ་ ཆོས་གོས་ རྣམ་ གསུམ་ དང་ ། །"
  },
  {
    "source": "སེམས་དཔའ་གཉིས་ལ་དར་དང་རིན་ཆེན་གསོལ།།",
    "target": "སེམས་ དཔའ་ གཉིས་ ལ་ དར་ དང་ རིན་ཆེན་ གསོལ ། །"
  },
  {
    "source": "ཡན་ལག་བརྒྱད་ལྡན་ཆུ་ཡི་ཞབས་བསིལ་དྲངས།།",
    "target": "ཡན་ལག་བརྒྱད་ལྡན་ ཆུ་ ཡི་ ཞབས་བསིལ་ དྲངས ། །"
  },
  {
    "source": "དེ་ནས་སྤྲུལ་པའི་སེམས་དཔའ་བདག་ལ་ཐིམ།།",
    "target": "དེ་ ནས་ སྤྲུལ་པ འི་ སེམས་དཔའ་ བདག་ ལ་ ཐིམ ། །"
  },
  {
    "source": "བདག་ལས་སྤྲུལ་པའི་མཆོད་པའི་ལྷ་མོའི་ཚོགས།།",
    "target": "བདག་ ལས་ སྤྲུལ་པ འི་ མཆོད་པ འི་ ལྷ་ མོ འི་ ཚོགས ། །"
  },
  {
    "source": "མཆོད་རྫས་འཛིན་པའི་བྱེ་བ་གྲངས་མེད་སྤྲོས།།",
    "target": "མཆོད་རྫས་ འཛིན་པ འི་ བྱེ་བ་ གྲངས་མེད་ སྤྲོས ། །"
  },
  {
    "source": "ཞབས་བསིལ་མ་ཡིས་ཞབས་ནས་བཀྲུ་བ་སོགས།།",
    "target": "ཞབས་ བསིལ་ མ་ ཡིས་ ཞབས་ ནས་ བཀྲུ་བ་ སོགས ། །"
  },
  {
    "source": "སོ་སོས་མཆོད་པའི་བྱ་བས་མཆོད་བྱས་ནས།།",
    "target": "སོ་སོ ས་ མཆོད་པ འི་ བྱ་བ ས་ མཆོད་ བྱས་ ནས ། །"
  },
  {
    "source": "མེ་ཏོག་མ་ནི་སྤྱན་ལ་ཐིམ་པ་སོགས།།",
    "target": "མེ་ཏོག་ མ་ ནི་ སྤྱན་ ལ་ ཐིམ་པ་ སོགས ། །"
  },
  {
    "source": "སྐུ་ཡི་གནས་རྣམས་སུ་ཐིམ་ཐུགས་དགྱེས་གྱུར།།",
    "target": "སྐུ་ ཡི་ གནས་ རྣམས་ སུ་ ཐིམ་ ཐུགས་ དགྱེས་ གྱུར ། །"
  },
  {
    "source": "དེ་ནས་རང་གི་ལག་ནས་སྤྲུལ་པ་ཡི།།",
    "target": "དེ་ ནས་ རང་ གི་ ལག་ ནས་ སྤྲུལ་པ་ ཡི ། །"
  },
  {
    "source": "བཀྲ་ཤིས་རྫས་རྟགས་བརྒྱད་དང་རིན་ཆེན་བདུན།།",
    "target": "བཀྲ་ཤིས་ རྫས་ རྟགས་ བརྒྱད་ དང་ རིན་ཆེན་ བདུན ། །"
  },
  {
    "source": "གླིང་བཞི་རི་རབ་ལྷ་མིའི་ལོངས་སྤྱོད་ཚོགས།།",
    "target": "གླིང་ བཞི་ རི་རབ་ ལྷ་མི འི་ ལོངས་སྤྱོད་ ཚོགས ། །"
  },
  {
    "source": "དཔག་མེད་སྤྲུལ་ནས་མདུན་དུ་ཕུལ་བར་བསྒོམ།།",
    "target": "དཔག་མེད་ སྤྲུལ་ ནས་ མདུན་ དུ་ ཕུལ་བ ར་ བསྒོམ ། །"
  },
  {
    "source": "སླར་ཡང་མཆོད་པའི་ལྷ་མོ་མང་སྤྲོས་ཏེ།།",
    "target": "སླ ར་ ཡང་ མཆོད་པ འི་ ལྷ་མོ་ མང་ སྤྲོས་ ཏེ ། །"
  },
  {
    "source": "འཆི་མེད་བདུད་རྩི་རོ་བརྒྱ་ལྡན་པའི་ཟས།།",
    "target": "འཆི་མེད་ བདུད་རྩི་ རོ་ བརྒྱ་ ལྡན་པ འི་ ཟས ། །"
  },
  {
    "source": "བདུད་རྩི་དམར་པོ་སོགས་ཀྱིས་མཆོད་བྱས་ནས།།",
    "target": "བདུད་རྩི་ དམར་པོ་ སོགས་ ཀྱིས་ མཆོད་ བྱས་ ནས ། །"
  },
  {
    "source": "ཤིན་ཏུ་སྙན་པའི་དབྱངས་ཀྱིས་བསྟོད་སྔགས་བརྗོད།།",
    "target": "ཤིན་ ཏུ་ སྙན་པ འི་ དབྱངས་ ཀྱིས་ བསྟོད་ སྔགས་ བརྗོད ། །"
  },
  {
    "source": "ལྷ་མོ་ཐམས་ཅད་རང་ལ་ཐིམ་པར་བསམ།།",
    "target": "ལྷ་མོ་ ཐམས་ཅད་ རང་ ལ་ ཐིམ་པ ར་ བསམ ། །"
  },
  {
    "source": "དེ་ནི་བསོད་ནམས་ཚོགས་བསགས་དམིགས་པའོ།།",
    "target": "དེ་ ནི་ བསོད་ནམས་ ཚོགས་ བསགས་ དམིགས་པ འོ ། །"
  },
  {
    "source": "༈དེ་ནས་མདུན་དུ་བཞུགས་པའི་སངས་རྒྱས་ལ།།",
    "target": "༈ དེ་ ནས་ མདུན་ དུ་ བཞུགས་པ འི་ སངས་རྒྱས་ ལ ། །"
  },
  {
    "source": "དད་གུས་དྲག་པོས་རིག་པ་རྩེ་གཅིག་གཏད།།",
    "target": "དད་གུས་ དྲག་པོ ས་ རིག་པ་ རྩེ་ གཅིག་ གཏད ། །"
  },
  {
    "source": "གཙུག་གཏོར་དྲང་ཞིང་དབུ་སྐྲ་བུང་བའི་མདོག།",
    "target": "གཙུག་ གཏོར་ དྲང་ ཞིང་ དབུ་ སྐྲ་ བུང་བ འི་ མདོག །"
  },
  {
    "source": "སྤྱན་དཀྱུས་རིང་ཞིང་མཛོད་སྤུ་དུང་ལྟར་དཀར།།",
    "target": "སྤྱན་ དཀྱུས་ རིང་ ཞིང་ མཛོད་སྤུ་ དུང་ ལྟ ར་ དཀར ། །"
  },
  {
    "source": "སྙན་ཤལ་རིང་དང་ཐུགས་ཀ་དཔལ་བེའུས་མཚན།།",
    "target": "སྙན་ཤལ་ རིང་ དང་ ཐུགས་ ཀ་ དཔལ་བེའུ ས་ མཚན ། །"
  },
  {
    "source": "སྐུ་ནི་ཆུ་ཞེང་གབ་ཅིང་ལྷ་ངེར་བཞུགས།།",
    "target": "སྐུ་ ནི་ ཆུ་ཞེང་ གབ་ ཅིང་ ལྷ་ ངེ ར་ བཞུགས ། །"
  },
  {
    "source": "ཕྱག་ཞབས་བཞི་པོར་གསེར་གྱི་འཁོར་ལོ་བཀྲ།།",
    "target": "ཕྱག་ ཞབས་ བཞི་པོ ར་ གསེར་ གྱི་ འཁོར་ལོ་ བཀྲ ། །"
  },
  {
    "source": "རྡོ་རྗེའི་སྐྱིལ་ཀྲུང་མཉམ་བཞག་ལྷུང་བཟེད་འཛིན།།",
    "target": "རྡོ་རྗེ འི་ སྐྱིལ་ཀྲུང་ མཉམ་བཞག་ ལྷུང་བཟེད་ འཛིན ། །"
  },
  {
    "source": "པདྨའི་འདབ་འདྲའི་ཞལ་འཛུམ་སྤྱན་གཉིས་ཀྱིས།།",
    "target": "པདྨ འི་ འདབ་ འདྲ འི་ ཞལ་ འཛུམ་ སྤྱན་ གཉིས་ ཀྱིས ། །"
  },
  {
    "source": "བདག་ལ་གཟིགས་ཤིང་ཞལ་ནས་གསུང་བྱོན་ཏེ།།",
    "target": "བདག་ ལ་ གཟིགས་ ཤིང་ ཞལ་ ནས་ གསུང་ བྱོན་ ཏེ ། །"
  },
  {
    "source": "སངས་རྒྱས་ཡིད་ལ་བྱེད་པའི་ཏིང་འཛིན་ནི།།",
    "target": "སངས་རྒྱས་ ཡིད་ ལ་ བྱེད་པ འི་ ཏིང་འཛིན་ ནི ། །"
  },
  {
    "source": "འདི་བསྒོམས་མཐུ་ཡིས་ཁྱོད་དང་འབྲེལ་ཐོགས་ཀུན།།",
    "target": "འདི་ བསྒོམས་ མཐུ་ ཡིས་ ཁྱོད་ དང་ འབྲེལ་ ཐོགས་ ཀུན ། །"
  },
  {
    "source": "མ་འོངས་ང་ཡི་ཞིང་དུ་སྐྱེ་གསུངས་ནས།།",
    "target": "མ་ འོངས་ ང་ ཡི་ ཞིང་ དུ་ སྐྱེ་ གསུངས་ ནས ། །"
  },
  {
    "source": "ཕྱག་གཡས་མགོ་ལ་ལན་གསུམ་བྱུགས་མཛད་པས།།",
    "target": "ཕྱག་ གཡས་ མགོ་ ལ་ ལན་ གསུམ་ བྱུགས་ མཛད་པ ས ། །"
  },
  {
    "source": "ཕྱིར་མི་ལྡོག་པའི་གོ་འཕང་ཐོབ་པར་བསྒོམ།།",
    "target": "ཕྱི ར་ མི་ ལྡོག་པ འི་ གོ་འཕང་ ཐོབ་པ ར་ བསྒོམ ། །"
  },
  {
    "source": "དེ་ནི་མདོ་ཡི་ལུགས་ཀྱིས་དམིགས་པ་ཡིན།།",
    "target": "དེ་ ནི་ མདོ་ ཡི་ ལུགས་ ཀྱིས་ དམིགས་པ་ ཡིན ། །"
  },
  {
    "source": "སངས་རྒྱས་སྐུ་ལ་རྩེ་གཅིག་སེམས་ཟིན་ན།།",
    "target": "སངས་རྒྱས་ སྐུ་ ལ་ རྩེ་ གཅིག་ སེམས་ ཟིན་ ན ། །"
  },
  {
    "source": "ཞི་གནས་བསྒོམས་པའི་མཆོག་ཀྱང་དེ་ཡིན་ནོ།།",
    "target": "ཞི་གནས་ བསྒོམས་པ འི་ མཆོག་ ཀྱང་ དེ་ ཡིན་ ནོ ། །"
  },
  {
    "source": "༈དེ་ནས་འོད་དཔག་མེད་པའི་ཐུགས་ཀ་རུ།།",
    "target": "༈ དེ་ ནས་ འོད་དཔག་མེད་པ འི་ ཐུགས་ ཀ་ རུ ། །"
  },
  {
    "source": "ཟླ་བའི་དཀྱིལ་འཁོར་སྟེང་དུ་ཧྲཱིཿདམར་པོ།།",
    "target": "ཟླ་བ འི་ དཀྱིལ་འཁོར་ སྟེང་ དུ་ ཧྲཱིཿ དམར་པོ ། །"
  },
  {
    "source": "དེ་ལྟར་སྔགས་ཕྲེང་བྱེ་རུའི་ཕྲེང་བ་བཞིན།།",
    "target": "དེ་ ལྟ ར་ སྔགས་ ཕྲེང་ བྱེ་ རུ འི་ ཕྲེང་བ་ བཞིན ། །"
  },
  {
    "source": "སྔགས་ངོ་ཕྱིར་བསྟན་གཡས་སུ་འཁོར་བ་ལས།།",
    "target": "སྔགས་ ངོ་ ཕྱི ར་ བསྟན་ གཡས་ སུ་ འཁོར་བ་ ལས ། །"
  },
  {
    "source": "སྔགས་ཀྱི་རང་སྒྲ་དེ་ཉིད་གྲགས་བཞིན་བསྒོམ།།",
    "target": "སྔགས་ ཀྱི་ རང་ སྒྲ་ དེ་ ཉིད་ གྲགས་ བཞིན་ བསྒོམ ། །"
  },
  {
    "source": "དེ་ལ་རིག་པ་རྩེ་གཅིག་གཏད་བྱས་ནས།།",
    "target": "དེ་ ལ་ རིག་པ་ རྩེ་ གཅིག་ གཏད་ བྱས་ ནས ། །"
  },
  {
    "source": "སེམས་ནི་གཞན་དུ་མ་འཕྲོ་བར་བྱ་སྟེ།།",
    "target": "སེམས་ ནི་ གཞན་ དུ་ མ་ འཕྲོ་བ ར་ བྱ་ སྟེ ། །"
  },
  {
    "source": "བསྒོམ་པའི་གཞི་ནི་སངས་རྒྱས་ཐུགས་ཀ་རུ།།",
    "target": "བསྒོམ་པ འི་ གཞི་ ནི་ སངས་རྒྱས་ ཐུགས་ ཀ་ རུ ། །"
  },
  {
    "source": "ཟླ་བའི་དཀྱིལ་འཁོར་དེ་ཉིད་ཙིཏྟ་སྟེ།།",
    "target": "ཟླ་བ འི་ དཀྱིལ་འཁོར་ དེ་ ཉིད་ ཙིཏྟ་ སྟེ ། །"
  },
  {
    "source": "ཧྲཱིཿཡིག་འགྲེངས་པ་དེ་ནི་ཐུགས་ཀྱི་སྲོག།",
    "target": "ཧྲཱིཿཡིག་ འགྲེངས་པ་ དེ་ ནི་ ཐུགས་ ཀྱི་ སྲོག །"
  },
  {
    "source": "སྔགས་སྒྲ་སྒྲོགས་བཞིན་ཡི་གེའི་འཕྲེང་བ་འཁོར།།",
    "target": "སྔགས་ སྒྲ་ སྒྲོགས་ བཞིན་ ཡི་གེ འི་ འཕྲེང་བ་ འཁོར ། །"
  },
  {
    "source": "དེ་ཡང་མེ་ལོང་ནང་གི་གཟུགས་བརྙན་ལྟར།།",
    "target": "དེ་ ཡང་ མེ་ལོང་ ནང་ གི་ གཟུགས་བརྙན་ ལྟ ར ། །"
  },
  {
    "source": "ནང་དུ་ཡོད་ཀྱང་སྐུ་ཡིས་མི་སྒྲིབ་པ།།",
    "target": "ནང་ དུ་ ཡོད་ ཀྱང་ སྐུ་ ཡིས་ མི་ སྒྲིབ་པ ། །"
  },
  {
    "source": "དེ་ནི་བྱ་རྒྱུད་ལུགས་ཀྱི་དམིགས་པ་ཡིན།།",
    "target": "དེ་ ནི་ བྱ་རྒྱུད་ ལུགས་ ཀྱི་ དམིགས་པ་ ཡིན ། །"
  },
  {
    "source": "༈དེ་ནས་རླུང་རོ་བུས་ནས་རླུང་བཟུང་སྟེ།།",
    "target": "༈ དེ་ ནས་ རླུང་ རོ་ བུ ས་ ནས་ རླུང་ བཟུང་ སྟེ ། །"
  },
  {
    "source": "རླུང་དེ་ནང་དུ་རྔུབས་པའི་དུས་ཀྱི་ཚེ།།",
    "target": "རླུང་ དེ་ ནང་ དུ་ རྔུབས་པ འི་ དུས་ ཀྱི་ ཚེ ། །"
  },
  {
    "source": "སངས་རྒྱས་ཐུགས་ཀའི་ཟླ་བ་སྔགས་དང་བཅས།།",
    "target": "སངས་རྒྱས་ ཐུགས་ ཀ འི་ ཟླ་བ་ སྔགས་ དང་ བཅས ། །"
  },
  {
    "source": "ཚུལ་བྱོན་རང་གི་སྙིང་དབུས་ཐིམ་པར་བསྒོམ།།",
    "target": "ཚུལ་ བྱོན་ རང་ གི་ སྙིང་ དབུས་ ཐིམ་པ ར་ བསྒོམ ། །"
  },
  {
    "source": "རླུང་ནི་ཕར་ལ་བཏང་བའི་དུས་ཀྱི་ཚེ།།",
    "target": "རླུང་ ནི་ ཕར་ ལ་ བཏང་བ འི་ དུས་ ཀྱི་ ཚེ ། །"
  },
  {
    "source": "སངས་རྒྱས་ཐུགས་ཀར་ཟླ་བ་སྔགས་འཕྲེང་རྣམས།།",
    "target": "སངས་རྒྱས་ ཐུགས་ ཀ ར་ ཟླ་བ་ སྔགས་ འཕྲེང་ རྣམས ། །"
  },
  {
    "source": "དང་པོ་དུས་ལྟར་གསར་དུ་གཅིག་བསྒོམས་ཏེ།།",
    "target": "དང་པོ་ དུས་ ལྟ ར་ གསར་ དུ་ གཅིག་ བསྒོམས་ ཏེ ། །"
  },
  {
    "source": "དེ་ལྟར་དམིགས་པ་ཅི་ཙམ་བསྒོམ་གྱི་བར།།",
    "target": "དེ་ ལྟ ར་ དམིགས་པ་ ཅི་ ཙམ་ བསྒོམ་ གྱི་ བར ། །"
  },
  {
    "source": "རླུང་ཡང་ཧ་ཅང་མི་བསྡམ་འཇམ་རླུང་སྟེ།།",
    "target": "རླུང་ ཡང་ ཧ་ཅང་ མི་ བསྡམ་ འཇམ་རླུང་ སྟེ ། །"
  },
  {
    "source": "སྔགས་ཀྱང་གོང་པས་ཐོས་པ་ཙམ་དུ་བཟླ།།",
    "target": "སྔགས་ ཀྱང་ གོང་པ ས་ ཐོས་པ་ ཙམ་ དུ་ བཟླ ། །"
  },
  {
    "source": "དེ་ནི་སྤྱོད་རྒྱུད་ལུགས་ཀྱི་དམིགས་པ་ཡིན།།",
    "target": "དེ་ ནི་ སྤྱོད་རྒྱུད་ ལུགས་ ཀྱི་ དམིགས་པ་ ཡིན ། །"
  },
  {
    "source": "༈དེ་ནས་རང་ཉིད་འཇིག་རྟེན་དབང་ཕྱུག་དཀར།།",
    "target": "༈ དེ་ ནས་ རང་ ཉིད་ འཇིག་རྟེན་དབང་ཕྱུག་ དཀ ར ། །"
  },
  {
    "source": "ཞལ་གཅིག་ཕྱག་བཞི་དང་པོ་ཐལ་སྦྱར་དང་།།",
    "target": "ཞལ་ གཅིག་ ཕྱག་ བཞི་ དང་པོ་ ཐལ་སྦྱར་ དང་ ། །"
  },
  {
    "source": "འོག་མས་ཤེལ་ཕྲེང་དང་ནི་པད་དཀར་འཛིན།།",
    "target": "འོག་ མ ས་ ཤེལ་ ཕྲེང་ དང་ ནི་ པད་དཀར་ འཛིན ། །"
  },
  {
    "source": "ཐུགས་ཀར་ཟླ་སྟེང་ཧྲཱིཿདཀར་ཡིག་དྲུག་བསྐོར།།",
    "target": "ཐུགས་ཀ ར་ ཟླ་ སྟེང་ ཧྲཱིཿ དཀར་ ཡིག་ དྲུག་ བསྐོར ། །"
  },
  {
    "source": "ཡིག་དྲུག་གཡས་སུ་འཁོར་བའི་འོད་ཟེར་ལས།།",
    "target": "ཡིག་དྲུག་ གཡས་ སུ་ འཁོར་བ འི་ འོད་ཟེར་ ལས ། །"
  },
  {
    "source": "ཡིག་འབྲུ་སྔགས་ཕྲེང་དཀར་པོ་ཤེལ་ལྟ་བུ།།",
    "target": "ཡིག་འབྲུ་ སྔགས་ ཕྲེང་ དཀར་པོ་ ཤེལ་ ལྟ་བུ ། །"
  },
  {
    "source": "རང་གི་ཐུགས་ཀ་ནས་ཐོན་སངས་རྒྱས་ཀྱི།།",
    "target": "རང་ གི་ ཐུགས་ཀ་ ནས་ ཐོན་ སངས་རྒྱས་ ཀྱི ། །"
  },
  {
    "source": "ཐུགས་ཀར་ཐིམ་པས་ཐུགས་རྗེ་ཐུགས་དམ་བསྐུལ།།",
    "target": "ཐུགས་ཀ ར་ ཐིམ་པ ས་ ཐུགས་རྗེ་ ཐུགས་དམ་ བསྐུལ ། །"
  },
  {
    "source": "ཐུགས་ཀའི་སྔགས་ཕྲེང་རྩེ་ནས་འོད་ཟེར་ལས།།",
    "target": "ཐུགས་ཀ འི་ སྔགས་ ཕྲེང་ རྩེ་ ནས་ འོད་ཟེར་ ལས ། །"
  },
  {
    "source": "ཨོཾ་ཨ་མི་དྷེ་ཝ་ཧྲཱིཿཞེས་པའི་སྔགས་ཕྲེང་བྱེ་རུའི་ཕྲེང་བ་ལྟར།།",
    "target": "ཨོཾ་ ཨ་ མི་ དྷེ་ ཝ་ ཧྲཱིཿ ཞེས་ པ འི་ སྔགས་ ཕྲེང་ བྱེ་ རུ འི་ ཕྲེང་བ་ ལྟ ར ། །"
  },
  {
    "source": "ཞལ་ནས་ཐོན་ཏེ་རང་གི་ཞལ་དུ་ཞུགས།།",
    "target": "ཞལ་ ནས་ ཐོན་ ཏེ་ རང་ གི་ ཞལ་ དུ་ ཞུགས ། །"
  },
  {
    "source": "སྙིང་གའི་ཧྲཱིཿར་ཐིམ་ཐུགས་རྗེ་བྱིན་རླབས་ཞུགས།།",
    "target": "སྙིང་ ག འི་ ཧྲཱིཿར་ ཐིམ་ ཐུགས་རྗེ་ བྱིན་རླབས་ ཞུགས ། །"
  },
  {
    "source": "དེ་ལྟར་ཕར་ལ་སྔགས་ཕྲེང་དཀར་པོ་དང་།།",
    "target": "དེ་ ལྟ ར་ ཕར་ ལ་ སྔགས་ ཕྲེང་ དཀར་པོ་ དང་ ། །"
  },
  {
    "source": "ཚུར་ལ་དམར་པོ་རྒྱུན་དུ་འཁོར་བསྒོམ་ཞིང་།།",
    "target": "ཚུ ར་ ལ་ དམར་པོ་ རྒྱུན་ དུ་ འཁོར་ བསྒོམ་ ཞིང་ ། །"
  },
  {
    "source": "སྔགས་བཟླས་པ་ནི་རྣལ་འབྱོར་རྒྱུད་ཀྱི་ལུགས།།",
    "target": "སྔགས་ བཟླས་པ་ ནི་ རྣལ་འབྱོར་ རྒྱུད་ ཀྱི་ ལུགས ། །"
  },
  {
    "source": "དེ་ཡན་བཟླ་བྱའི་སྔགས་ནི་དེ་ཉིད་དང་།།",
    "target": "དེ་ ཡན་ བཟླ་ བྱ འི་ སྔགས་ ནི་ དེ་ ཉིད་ དང་ ། །"
  },
  {
    "source": "ཨོཾ་ཨཱཿཧྲཱིཿསྭཱ་ཧཱ།",
    "target": "ཨོཾ་ ཨཱཿ ཧྲཱིཿ སྭཱ་ཧཱ །"
  },
  {
    "source": "ཨོཾ་ཧྲཱིཿསྭཱ་ཧཱ།",
    "target": "ཨོཾ་ ཧྲཱིཿ སྭཱ་ཧཱ །"
  },
  {
    "source": "ཧྲཱིཿསྭཱ་ཧཱ།",
    "target": "ཧྲཱིཿ སྭཱ་ཧཱ །"
  },
  {
    "source": "དེ་རྣམས་གང་འདོད་བཟླས་པས་ཆོག་གསུངས་ཀྱང་།།",
    "target": "དེ་ རྣམས་ གང་ འདོད་ བཟླས་པ ས་ ཆོག་ གསུངས་ ཀྱང་ ། །"
  },
  {
    "source": "ཨ་མི་དྷེ་ཝ་འབྲུ་དྲུག་དེ་རང་ཟབ།།",
    "target": "ཨ་ མི་ དྷེ་ ཝ་ འབྲུ་ དྲུག་ དེ་ རང་ ཟབ ། །"
  },
  {
    "source": "དེ་ནས་རང་ཉིད་ཐུགས་རྗེ་ཆེན་པོ་ཡི།།",
    "target": "དེ་ ནས་ རང་ ཉིད་ ཐུགས་རྗེ་ཆེན་པོ་ ཡི ། །"
  },
  {
    "source": "ཐུགས་ཀར་མདུན་དུ་བསྐྱེད་པ་ལྟ་བུ་ཡི།།",
    "target": "ཐུགས་ ཀ ར་ མདུན་ དུ་ བསྐྱེད་པ་ ལྟ་བུ་ ཡི ། །"
  },
  {
    "source": "འོད་དཔག་མེད་པ་གཙོ་འཁོར་གསུམ་པོ་དང་།།",
    "target": "འོད་ དཔག་མེད་པ་ གཙོ་འཁོར་ གསུམ་པོ་ དང་ ། །"
  },
  {
    "source": "བདེ་ཆེན་ཞིང་བཀོད་ཡོངས་སུ་རྫོགས་པར་བསྒོམ།།",
    "target": "བདེ་ཆེན་ ཞིང་ བཀོད་ ཡོངས་ སུ་ རྫོགས་པ ར་ བསྒོམ ། །"
  },
  {
    "source": "གཙོ་བོའི་ཐུགས་ཀར་ཟླ་སྟེང་ཧྲཱིཿཡིག་མཐར།།",
    "target": "གཙོ་བོ འི་ ཐུགས་ཀ ར་ ཟླ་ སྟེང་ ཧྲཱིཿ ཡིག་ མཐ ར ། །"
  },
  {
    "source": "ཨ་མི་དྷེ་ཝའི་སྔགས་ཕྲེང་གཡས་སུ་འཁོར།།",
    "target": "ཨ་ མི་ དྷེ་ ཝ འི་ སྔགས་ ཕྲེང་ གཡས་ སུ་ འཁོར ། །"
  },
  {
    "source": "དེ་ལས་འོད་ཟེར་ཁ་དོག་སྣ་ཚོགས་པ།།",
    "target": "དེ་ ལས་ འོད་ཟེར་ ཁ་དོག་ སྣ་ཚོགས་ པ ། །"
  },
  {
    "source": "མཛོད་སྤུ་ནས་ཐོན་ནམ་མཁའ་ཁྱབ་པར་འཕྲོས།།",
    "target": "མཛོད་སྤུ་ ནས་ ཐོན་ ནམ་མཁའ་ ཁྱབ་པ ར་ འཕྲོས ། །"
  },
  {
    "source": "འགྲོ་བ་སེམས་ཅན་ཀུན་གྱི་སྡིག་སྒྲིབ་ཀུན།།",
    "target": "འགྲོ་བ་ སེམས་ཅན་ ཀུན་ གྱི་ སྡིག་སྒྲིབ་ ཀུན ། །"
  },
  {
    "source": "ཐམས་ཅད་བ་མོར་ཉི་ཟེར་ཕོག་ལྟར་དག།",
    "target": "ཐམས་ཅད་ བ་མོ ར་ ཉི་ཟེར་ ཕོག་ ལྟ ར་ དག །"
  },
  {
    "source": "བདེ་བ་ཅན་དུ་སྐྱེ་བའི་སྐལ་ལྡན་གྱུར།།",
    "target": "བདེ་བ་ཅན་ དུ་ སྐྱེ་བ འི་ སྐལ་ལྡན་ གྱུར ། །"
  },
  {
    "source": "བདག་ལས་འོད་འཕྲོས་མདུན་བསྐྱེད་ཐུགས་དམ་བསྐུལ།།",
    "target": "བདག་ ལས་ འོད་ འཕྲོས་ མདུན་ བསྐྱེད་ ཐུགས་དམ་ བསྐུལ ། །"
  },
  {
    "source": "མདུན་བསྐྱེད་སྐུ་ལས་འོད་དཔག་མེད་པའི་སྐུ།།",
    "target": "མདུན་ བསྐྱེད་ སྐུ་ ལས་ འོད་དཔག་མེད་པ འི་ སྐུ ། །"
  },
  {
    "source": "གྲངས་མེད་འཕྲོས་པས་འཇིག་རྟེན་ཐམས་ཅད་གང་།།",
    "target": "གྲངས་མེད་ འཕྲོས་པ ས་ འཇིག་རྟེན་ ཐམས་ཅད་ གང་ ། །"
  },
  {
    "source": "སྔགས་སྒྲ་སྒྲོགས་པས་འཁོར་བ་དོང་ནས་སྤྲུགས།།",
    "target": "སྔགས་ སྒྲ་ སྒྲོགས་པ ས་ འཁོར་བ་ དོང་ ནས་ སྤྲུགས ། །"
  },
  {
    "source": "གཟུགས་ཅན་གཟུགས་མེད་སེམས་ཅན་མ་ལུས་པ།།",
    "target": "གཟུགས་ཅན་ གཟུགས་མེད་ སེམས་ཅན་ མ་ ལུས་པ ། །"
  },
  {
    "source": "འོད་དཔག་མེད་པའི་གོ་འཕང་ཐོབ་བྱས་ནས།།",
    "target": "འོད་ དཔག་མེད་པ འི་ གོ་འཕང་ ཐོབ་ བྱས་ ནས ། །"
  },
  {
    "source": "སྤྲུལ་པ་ཚུར་འདུས་མདུན་གྱི་གཙོ་བོར་ཐིམ།།",
    "target": "སྤྲུལ་པ་ ཚུ ར་ འདུས་ མདུན་ གྱི་ གཙོ་བོ ར་ ཐིམ ། །"
  },
  {
    "source": "དེ་ནི་ཕ་རྒྱུད་ལུགས་ཀྱི་དམིགས་པ་ཡིན།།",
    "target": "དེ་ ནི་ ཕ་རྒྱུད་ ལུགས་ ཀྱི་ དམིགས་པ་ ཡིན ། །"
  },
  {
    "source": "༈བདག་མདུན་ཐུགས་ཀར་སྔགས་ཕྲེང་སྔར་བཞིན་ལས།།",
    "target": "༈ བདག་ མདུན་ ཐུགས་ ཀ ར་ སྔགས་ ཕྲེང་ སྔ ར་ བཞིན་ ལས ། །"
  },
  {
    "source": "རང་གི་ཐུགས་ཀའི་སྔགས་ཕྲེང་འོད་ཟེར་ལས།།",
    "target": "རང་ གི་ ཐུགས་ཀ འི་ སྔགས་ ཕྲེང་ འོད་ ཟེར་ ལས ། །"
  },
  {
    "source": "ཧྲཱིཿདམར་ཕྲེང་བ་བྱེ་རུའི་ཕྲེང་བ་ལྟར།།",
    "target": "ཧྲཱིཿདམར་ ཕྲེང་བ་ བྱེ་ རུ འི་ ཕྲེང་བ་ ལྟ ར ། །"
  },
  {
    "source": "ཞལ་ནས་ཐོན་ཅིང་མདུན་བསྐྱེད་ཞལ་དུ་བཞུགས།།",
    "target": "ཞལ་ ནས་ ཐོན་ ཅིང་ མདུན་ བསྐྱེད་ ཞལ་ དུ་ བཞུགས ། །"
  },
  {
    "source": "ཐུགས་ཀའི་སྔགས་ཕྲེང་ལ་ཐིམ་ཐུགས་རྒྱུད་བསྐུལ།།",
    "target": "ཐུགས་ཀ འི་ སྔགས་ ཕྲེང་ ལ་ ཐིམ་ ཐུགས་རྒྱུད་ བསྐུལ ། །"
  },
  {
    "source": "དེ་ལས་ཧྲཱིཿཡིག་དམར་པོའི་ཕྲེང་བ་བྱོན།།",
    "target": "དེ་ ལས་ ཧྲཱིཿ ཡིག་ དམར་པོ འི་ ཕྲེང་བ་ བྱོན ། །"
  },
  {
    "source": "ལྟེ་བ་ནས་ཐོན་རང་གི་ལྟེ་བར་ཞུགས།།",
    "target": "ལྟེ་བ་ ནས་ ཐོན་ རང་ གི་ ལྟེ་བ ར་ ཞུགས ། །"
  },
  {
    "source": "ཐུགས་ཀར་ཐིམ་པས་བྱིན་རླབས་དངོས་གྲུབ་ཐོབ།།",
    "target": "ཐུགས་ཀ ར་ ཐིམ་པ ས་ བྱིན་རླབས་ དངོས་གྲུབ་ ཐོབ ། །"
  },
  {
    "source": "འགལ་མེའི་འཁོར་ལོ་བཞིན་དུ་འཁོར་བ་ལས།།",
    "target": "འགལ་ མེ འི་ འཁོར་ལོ་ བཞིན་ དུ་ འཁོར་བ་ ལས ། །"
  },
  {
    "source": "བར་དུ་འཁོར་ཚེ་འོད་ཟེར་སྣ་ཚོགས་པ།།",
    "target": "བར་ དུ་ འཁོར་ ཚེ་ འོད་ཟེར་ སྣ་ཚོགས་ པ ། །"
  },
  {
    "source": "ནུབ་ཕྱོགས་བདེ་བ་ཅན་གྱི་ཞིང་ཁམས་འཕྲོས།།",
    "target": "ནུབ་ཕྱོགས་ བདེ་བ་ཅན་ གྱི་ ཞིང་ཁམས་ འཕྲོས ། །"
  },
  {
    "source": "སངས་རྒྱས་འོད་དཔག་མེད་ཀྱི་སྐུ་ལ་ཐིམ།།",
    "target": "སངས་རྒྱས་ འོད་དཔག་མེད་ ཀྱི་ སྐུ་ ལ་ ཐིམ ། །"
  },
  {
    "source": "སྐུ་གསུང་ཐུགས་རྒྱུད་མཉེས་པའི་མཆོད་པ་འབུལ།།",
    "target": "སྐུ་གསུང་ཐུགས་ རྒྱུད་ མཉེས་པ འི་ མཆོད་པ་ འབུལ ། །"
  },
  {
    "source": "སྐུ་ལས་འོད་དཔག་མེད་པའི་སྐུ་ཆེ་ཕྲ།།",
    "target": "སྐུ་ ལས་ འོད་དཔག་མེད་པ འི་ སྐུ་ ཆེ་ ཕྲ ། །"
  },
  {
    "source": "གསུང་ལས་སྔགས་ཕྲེང་ཧྲཱིཿཡིག་དམར་པོ་དང་།།",
    "target": "གསུང་ ལ ས་ སྔགས་ ཕྲེང་ ཧྲཱིཿ ཡིག་ དམར་པོ་ དང་ ། །"
  },
  {
    "source": "ཐུགས་ལས་རྡོ་རྗེ་དམར་པོ་རྩེ་ལྔ་པ།།",
    "target": "ཐུགས་ ལས་ རྡོ་རྗེ་ དམར་པོ་ རྩེ་ ལྔ་པ ། །"
  },
  {
    "source": "ཁ་བ་བུ་ཡུག་འཚུབས་པ་བཞིན་དུ་བྱོན།།",
    "target": "ཁ་བ་ བུ་ཡུག་ འཚུབས་པ་ བཞིན་ དུ་ བྱོན ། །"
  },
  {
    "source": "བདག་མདུན་རྣམས་ལ་སིབ་སིབ་ཐིམ་བསྒོམ་ཞིང་།།",
    "target": "བདག་ མདུན་ རྣམས་ ལ་ སིབ་སིབ་ ཐིམ་ བསྒོམ་ ཞིང་ ། །"
  },
  {
    "source": "ཧྲཱིཿཡིག་ཁོ་ན་བགྲང་བར་བྱ་བ་སྟེ།།",
    "target": "ཧྲཱིཿ ཡིག་ ཁོ་ན་ བགྲང་བ ར་ བྱ་བ་ སྟེ ། །"
  },
  {
    "source": "དེ་ནི་མ་རྒྱུད་ལུགས་ཀྱི་དམིགས་པ་ཡིན།།",
    "target": "དེ་ ནི་ མ་རྒྱུད་ ལུགས་ ཀྱི་ དམིགས་པ་ ཡིན ། །"
  },
  {
    "source": "༈དེ་ནས་མདའ་དར་ཡོད་ན་གཡབ་བྱ་ཞིང་།།",
    "target": "༈ དེ་ ནས་ མདའ་དར་ ཡོད་ ན་ གཡབ་ བྱ་ ཞིང་ ། །"
  },
  {
    "source": "མེད་ན་དམིགས་པ་ཁོ་ནས་ཆོག་པ་ཡིན།།",
    "target": "མེད་ ན་ དམིགས་པ་ ཁོ་ ནས་ ཆོག་པ་ ཡིན ། །"
  },
  {
    "source": "མདུན་བསྐྱེད་འོད་དཔག་མེད་པའི་སྐུ་ལས་ནི།།",
    "target": "མདུན་ བསྐྱེད་ འོད་དཔག་མེད་པ འི་ སྐུ་ ལས་ ནི ། །"
  },
  {
    "source": "འཕྲོས་པའི་ཡུམ་ཆེན་འབྱུང་ལྔའི་ལྷ་མོ་ལྔ།།",
    "target": "འཕྲོས་པ འི་ ཡུམ་ ཆེན་ འབྱུང་ ལྔ འི་ ལྷ་མོ་ ལྔ ། །"
  },
  {
    "source": "སྒྲོལ་མ་ལྗང་མོ་ཤིང་རླུང་ལྷ་མོ་སྟེ།།",
    "target": "སྒྲོལ་མ་ ལྗང་ མོ་ ཤིང་ རླུང་ ལྷ་མོ་ སྟེ ། །"
  },
  {
    "source": "མདའ་དར་ལྗང་གུ་ཤར་དུ་གཡུག་པ་ཡིས།།",
    "target": "མདའ་དར་ ལྗང་གུ་ ཤར་ དུ་ གཡུག་པ་ ཡིས ། །"
  },
  {
    "source": "ཤར་ཕྱོགས་ཤིང་ཁམས་འབྱུང་བ་རླུང་གི་བཅུད།།",
    "target": "ཤར་ཕྱོགས་ ཤིང་ཁམས་ འབྱུང་བ་ རླུང་ གི་ བཅུད ། །"
  },
  {
    "source": "འོད་ཀྱི་ཐིག་ལེ་ལྗང་གུའི་རྣམ་པ་རུ།།",
    "target": "འོད་ ཀྱི་ ཐིག་ལེ་ ལྗང་གུ འི་ རྣམ་པ་ རུ ། །"
  },
  {
    "source": "བསྡུས་ནས་མདུན་བསྐྱེད་གཙོ་བོའི་ལྷུང་བཟེད་བསྟིམས།།",
    "target": "བསྡུས་ ནས་ མདུན་ བསྐྱེད་ གཙོ་བོ འི་ ལྷུང་བཟེད་ བསྟིམས ། །"
  },
  {
    "source": "གོས་དཀར་མོ་ཞེས་མེ་ཡི་ལྷ་མོ་དམར།།",
    "target": "གོས་ དཀར་མོ་ ཞེས་ མེ་ ཡི་ ལྷ་མོ་ དམར ། །"
  },
  {
    "source": "དར་དམར་ལྷོར་གཡུག་མེ་ཡི་བཅུད་བསྡུས་བསྟིམ།།",
    "target": "དར་ དམར་ ལྷོ ར་ གཡུག་ མེ་ ཡི་ བཅུད་ བསྡུས་ བསྟིམ ། །"
  },
  {
    "source": "ནམ་མཁའི་དབྱིངས་ཕྱུག་ལྕགས་ཀྱི་ལྷ་མོ་དཀར།།",
    "target": "ནམ་ མཁ འི་ དབྱིངས་ ཕྱུག་ ལྕགས་ ཀྱི་ ལྷ་མོ་ དཀར ། །"
  },
  {
    "source": "དར་དཀར་ནུབ་གཡུག་ནུབ་ཕྱོགས་ལྕགས་ཁམས་དང་།།",
    "target": "དར་དཀར་ ནུབ་ གཡུག་ ནུབ་ཕྱོགས་ ལྕགས་ ཁམས་ དང་ ། །"
  },
  {
    "source": "ནམ་མཁའི་བཅུད་བསྡུས་གཙོ་བོའི་ལྷུང་བཟེད་བསྟིམས།།",
    "target": "ནམ་ མཁ འི་ བཅུད་ བསྡུས་ གཙོ་བོ འི་ ལྷུང་བཟེད་ བསྟིམས ། །"
  },
  {
    "source": "མཱ་མ་ཀཱི་སྟེ་ཆུ་ཡི་ལྷ་མོ་སྔོ།།",
    "target": "མཱ་ མ་ ཀཱི་ སྟེ་ ཆུ་ ཡི་ ལྷ་མོ་ སྔོ ། །"
  },
  {
    "source": "དར་སྔོན་བྱང་གཡུག་ཆུ་བཅུད་བསྡུས་ཏེ་བསྟིམས།།",
    "target": "དར་ སྔོན་ བྱང་ གཡུག་ ཆུ་བཅུད་ བསྡུས་ ཏེ་ བསྟིམས ། །"
  },
  {
    "source": "ས་ཡི་ལྷ་མོ་སངས་རྒྱས་སྤྱན་མ་སེར།།",
    "target": "ས་ ཡི་ ལྷ་མོ་ སངས་རྒྱས་ སྤྱན་ མ་ སེ ར ། །"
  },
  {
    "source": "མདའ་དར་སེར་པོ་མཚམས་བཞི་སྟེང་དུ་གཡུག།",
    "target": "མདའ་དར་ སེར་པོ་ མཚམས་ བཞི་ སྟེང་ དུ་ གཡུག །"
  },
  {
    "source": "ས་ཡི་བཅུད་བསྡུས་གཙོ་བོའི་ལྷུང་བཟེད་བསྟིམས།།",
    "target": "ས་ ཡི་ བཅུད་ བསྡུས་ གཙོ་བོ འི་ ལྷུང་བཟེད་ བསྟིམས ། །"
  },
  {
    "source": "དེ་བཞིན་ལྷ་མོ་ལྔ་ཡི་འོད་ཟེར་གྱིས།།",
    "target": "དེ་ བཞིན་ ལྷ་མོ་ ལྔ་ ཡི་ འོད་ཟེར་ གྱིས ། །"
  },
  {
    "source": "སྣོད་ཀྱི་འཇིག་རྟེན་ས་ཆུ་མེ་རླུང་མཁའ།།",
    "target": "སྣོད་ ཀྱི་ འཇིག་རྟེན་ ས་ ཆུ་ མེ་ རླུང་ མཁའ ། །"
  },
  {
    "source": "ནང་བཅུད་འགྲོ་བའི་ཤ་ཁྲག་དྲོད་དབུགས་སེམས།།",
    "target": "ནང་ བཅུད་ འགྲོ་བ འི་ ཤ་ཁྲག་ དྲོད་ དབུགས་ སེམས ། །"
  },
  {
    "source": "འཕགས་པ་རྣམས་ཀྱི་སྐུ་ལྔ་ཡེ་ཤེས་ལྔ།།",
    "target": "འཕགས་པ་ རྣམས་ ཀྱི་ སྐུ་ ལྔ་ ཡེ་ཤེས་ ལྔ ། །"
  },
  {
    "source": "བྱིན་རླབས་ཐུགས་བཅུད་བཀྲག་དང་གཟི་མདངས་ཀུན།།",
    "target": "བྱིན་རླབས་ ཐུགས་ བཅུད་ བཀྲག་ དང་ གཟི་མདངས་ ཀུན ། །"
  },
  {
    "source": "སིབ་སིབ་བསྡུས་ནས་ལྷ་མོ་ལྔ་ལ་ཐིམ།།",
    "target": "སིབ་སིབ་ བསྡུས་ ནས་ ལྷ་མོ་ ལྔ་ ལ་ ཐིམ ། །"
  },
  {
    "source": "ལྷ་མོ་ལྔ་པོ་གཙོ་བོའི་ཕྱག་གི་ནི།།",
    "target": "ལྷ་མོ་ ལྔ་པོ་ གཙོ་བོ འི་ ཕྱག་ གི་ ནི ། །"
  },
  {
    "source": "ལྷུང་བཟེད་ཁར་བྱོན་འོད་དུ་སྟིམ་གྱིས་ཞུ།།",
    "target": "ལྷུང་བཟེད་ ཁ ར་ བྱོན་ འོད་ དུ་ སྟིམ་ གྱིས་ ཞུ ། །"
  },
  {
    "source": "འཆི་མེད་ཡེ་ཤེས་བདུད་རྩིས་ལྷུང་བཟེད་གང་།།",
    "target": "འཆི་མེད་ ཡེ་ཤེས་ བདུད་རྩི ས་ ལྷུང་བཟེད་ གང་ ། །"
  },
  {
    "source": "ཕྱུར་ཞིང་ལུད་པ་ཝ་ཆུ་ལྟ་བུར་བྱོན།།",
    "target": "ཕྱུར་ ཞིང་ ལུད་པ་ ཝ་ཆུ་ ལྟ་བུ ར་ བྱོན ། །"
  },
  {
    "source": "རང་གི་ཁ་དང་ཚངས་བུག་ནས་ཞུགས་པའི།།",
    "target": "རང་ གི་ ཁ་ དང་ ཚངས་ བུག་ ནས་ ཞུགས་པ འི ། །"
  },
  {
    "source": "སྡིག་སྒྲིབ་ནད་གདོན་ཚེ་ཡི་བར་ཆད་ཀུན།།",
    "target": "སྡིག་ སྒྲིབ་ ནད་ གདོན་ ཚེ་ ཡི་ བར་ཆད་ ཀུན ། །"
  },
  {
    "source": "དུད་ཁུ་སོལ་ཁུའི་རྣམ་པར་འོག་སྒོ་དང་།།",
    "target": "དུད་ཁུ་ སོལ་ ཁུ འི་ རྣམ་པ ར་ འོག་སྒོ་ དང་ ། །"
  },
  {
    "source": "རྐང་མཐིལ་ནས་ཐོན་བདག་ལུས་ཤེལ་ལྟར་དག།",
    "target": "རྐང་མཐིལ་ ནས་ ཐོན་ བདག་ ལུས་ ཤེལ་ ལྟ ར་ དག །"
  },
  {
    "source": "ཤེལ་གྱི་བུམ་པ་འོ་མས་གང་བ་ལྟར།།",
    "target": "ཤེལ་ གྱི་ བུམ་པ་ འོ་མ ས་ གང་བ་ ལྟ ར ། །"
  },
  {
    "source": "བདག་ལུས་ཚེ་ཡི་བདུད་རྩིས་གང་བ་ཡིས།།",
    "target": "བདག་ ལུས་ ཚེ་ ཡི་ བདུད་རྩི ས་ གང་བ་ ཡིས ། །"
  },
  {
    "source": "ནད་མེད་བགྲེས་རྒུད་བྲལ་བའི་ལང་འཚོ་དང་།།",
    "target": "ནད་མེད་ བགྲེས་ རྒུད་ བྲལ་བ འི་ ལང་ འཚོ་ དང་ ། །"
  },
  {
    "source": "འཆི་མེད་ཚེ་ཡི་རིག་འཛིན་ཐོབ་པར་བསྒོམ།།",
    "target": "འཆི་མེད་ ཚེ་ ཡི་ རིག་འཛིན་ ཐོབ་པ ར་ བསྒོམ ། །"
  },
  {
    "source": "ཨཱ་ཡུཿསིདྡྷི་ཞེས་པའི་སྔགས་རིང་དང་།།",
    "target": "ཨཱ་ཡུཿ སིདྡྷི་ ཞེས་ པ འི་ སྔགས་ རིང་ དང་ ། །"
  },
  {
    "source": "ཨོཾ་བྷྲཱུཾ་སྭཱ་ཧཱ་གཉིས་པོ་གང་འགྲུབ་བཟླས།།",
    "target": "ཨོཾ་ བྷྲཱུཾ་ སྭཱ་ཧཱ་ གཉིས་ པོ་ གང་ འགྲུབ་ བཟླས ། །"
  },
  {
    "source": "བྷྲཱུཾ་ཡི་ཁོ་ན་མང་དུ་བགྲང་བར་བྱ།།",
    "target": "བྷྲཱུཾ་ ཡི་ ཁོ་ན་ མང་ དུ་ བགྲང་བ ར་ བྱ ། །"
  },
  {
    "source": "དེ་ནི་ཚེ་སྒྲུབ་དམིགས་པའི་རིམ་པའོ།།",
    "target": "དེ་ ནི་ ཚེ་ སྒྲུབ་ དམིགས་པ འི་ རིམ་པ འོ ། །"
  },
  {
    "source": "༈དེ་ནས་མདུན་བསྐྱེད་ལྷ་རྣམས་བདག་ལ་ཐིམ།།",
    "target": "༈ དེ་ ནས་ མདུན་ བསྐྱེད་ ལྷ་ རྣམས་ བདག་ ལ་ ཐིམ ། །"
  },
  {
    "source": "བདག་ལུས་བཅོམ་ལྡན་འོད་དཔག་མེད་པའི་སྐུ།།",
    "target": "བདག་ ལུས་ བཅོམ་ལྡན་ འོད་དཔག་མེད་པ འི་ སྐུ ། །"
  },
  {
    "source": "ཕྱི་ནི་སྟོང་གསལ་ནམ་མཁའི་འཇའ་ཚོན་བཞིན།།",
    "target": "ཕྱི་ ནི་ སྟོང་ གསལ་ ནམ་ མཁ འི་ འཇའ་ཚོན་ བཞིན ། །"
  },
  {
    "source": "ནང་ནི་སྟོང་པ་ཕྲུ་མ་ཕུས་བཏབ་ལྟར།།",
    "target": "ནང་ ནི་ སྟོང་པ་ ཕྲུ་མ་ ཕུ ས་ བཏབ་ ལྟ ར ། །"
  },
  {
    "source": "རང་གི་སྙིང་ཁར་པདྨ་དམར་པོ་ནི།།",
    "target": "རང་ གི་ སྙིང་ ཁ ར་ པདྨ་ དམར་པོ་ ནི ། །"
  },
  {
    "source": "འདབ་མ་བརྒྱད་པ་ཅུང་ཟད་ཁ་ཕྱེ་བ།།",
    "target": "འདབ་མ་ བརྒྱད་པ་ ཅུང་ཟད་ ཁ་ ཕྱེ་བ ། །"
  },
  {
    "source": "ཟེའུ་འབྲུའི་སྟེང་དུ་བདེ་བ་ཅན་གྱི་ཞིང་།།",
    "target": "ཟེའུ་འབྲུ འི་ སྟེང་ དུ་ བདེ་བ་ཅན་ གྱི་ ཞིང་ ། །"
  },
  {
    "source": "འོད་དཔག་མེད་པ་གཙོ་འཁོར་གསུམ་དང་བཅས།།",
    "target": "འོད་ དཔག་མེད་པ་ གཙོ་འཁོར་ གསུམ་ དང་ བཅས ། །"
  },
  {
    "source": "ཤིན་ཏུ་གསལ་བ་མངོན་སུམ་ལྟ་བུར་དམིགས།།",
    "target": "ཤིན་ ཏུ་ གསལ་བ་ མངོན་སུམ་ ལྟ་བུ ར་ དམིགས ། །"
  },
  {
    "source": "རང་གི་མགྲིན་པར་པདྨ་དམར་པོ་ནི།།",
    "target": "རང་ གི་ མགྲིན་པ ར་ པདྨ་ དམར་པོ་ ནི ། །"
  },
  {
    "source": "འདབ་མ་བཞི་པའི་ལྟེ་བར་ཧྲཱིཿདཀར་པོ།།",
    "target": "འདབ་མ་ བཞི་པ འི་ ལྟེ་བ ར་ ཧྲཱིཿ དཀར་པོ ། །"
  },
  {
    "source": "ཤར་དུ་ཨོཾ་དཀར་ལྷོ་རུ་ཨཱཿསེར་པོ།།",
    "target": "ཤར་ དུ་ ཨོཾ་ དཀར་ ལྷོ་ རུ་ ཨཱཿ སེར་པོ ། །"
  },
  {
    "source": "ནུབ་ཏུ་སྭཱ་དམར་བྱང་དུ་ཧཱ་ལྗང་གུ།",
    "target": "ནུབ་ ཏུ་ སྭཱ་ དམར་ བྱང་ དུ་ ཧཱ་ ལྗང་ གུ །"
  },
  {
    "source": "དེ་དག་ཡིག་འབྲུ་ལངས་ཏེ་གནས་པར་བསྒོམ།།",
    "target": "དེ་ དག་ ཡིག་འབྲུ་ ལངས་ ཏེ་ གནས་པ ར་ བསྒོམ ། །"
  },
  {
    "source": "ཉིན་གྱི་ཐུན་མཚམས་བར་སྐབས་ཐམས་ཅད་དུ།།",
    "target": "ཉིན་ གྱི་ ཐུན་མཚམས་ བར་སྐབས་ ཐམས་ཅད་ དུ ། །"
  },
  {
    "source": "འདི་སྐབས་རྨི་ལམ་ཡིན་པར་ཡང་ཡང་དྲན།།",
    "target": "འདི་ སྐབས་ རྨི་ལམ་ ཡིན་པ ར་ ཡང་ ཡང་ དྲན ། །"
  },
  {
    "source": "སྙིང་གའི་ལྷ་ལ་དམིགས་པ་གཏད་བཞིན་དུ།།",
    "target": "སྙིང་ ག འི་ ལྷ་ ལ་ དམིགས་པ་ གཏད་ བཞིན་ དུ ། །"
  },
  {
    "source": "ཨོཾ་ཨཱཿཧྲཱིཿསྭཱ་ཧཱ།",
    "target": "ཨོཾ་ ཨཱཿ ཧྲཱིཿ སྭཱ་ཧཱ །"
  },
  {
    "source": "ཞེས་པ་དེ་ཉིད་ཅི་འགྲུབ་བཟླ་བྱ་ཞིང་།།",
    "target": "ཞེས་ པ་ དེ་ ཉིད་ ཅི་ འགྲུབ་ བཟླ་ བྱ་ ཞིང་ ། །"
  },
  {
    "source": "སྟོང་ཉིད་ཉམས་ལེན་གཤིས་དང་མ་བྲལ་བར།།",
    "target": "སྟོང་ཉིད་ ཉམས་ལེན་ གཤིས་ དང་ མ་ བྲལ་བ ར ། །"
  },
  {
    "source": "དམིགས་པ་དེ་ཉིད་གསལ་བར་སྒོམ་པ་ནི།།",
    "target": "དམིགས་པ་ དེ་ ཉིད་ གསལ་བ ར་ སྒོམ་པ་ ནི ། །"
  },
  {
    "source": "རྫོགས་རིམ་གཉིས་མེད་ལུགས་ཀྱི་ཉམས་ལེན་ཡིན།།",
    "target": "རྫོགས་རིམ་ གཉིས་ མེད་ ལུགས་ ཀྱི་ ཉམས་ལེན་ ཡིན ། །"
  },
  {
    "source": "དེ་ལྟར་དམིགས་ཤིང་ཉལ་བས་རྨི་ལམ་ཟིན།།",
    "target": "དེ་ ལྟ ར་ དམིགས་ ཤིང་ ཉལ་བ ས་ རྨི་ལམ་ ཟིན ། །"
  },
  {
    "source": "རྨི་ལམ་ཡིན་པར་ཤེས་ཚེ་འཕུར་བྱས་ཏེ།།",
    "target": "རྨི་ལམ་ ཡིན་པ ར་ ཤེས་ ཚེ་ འཕུར་ བྱས་ ཏེ ། །"
  },
  {
    "source": "བདེ་ཆེན་ཞིང་སོགས་མཇལ་དུ་འགྲོ་བ་ནི།།",
    "target": "བདེ་ཆེན་ ཞིང་ སོགས་ མཇལ་ དུ་ འགྲོ་བ་ ནི ། །"
  },
  {
    "source": "རྫོགས་རིམ་རྨི་ལམ་བཟུང་བའི་ཉམས་ལེན་ཡིན།།",
    "target": "རྫོགས་རིམ་ རྨི་ལམ་ བཟུང་བ འི་ ཉམས་ལེན་ ཡིན ། །"
  },
  {
    "source": "ཉལ་ཚེ་སྙིང་གའི་འོད་དཔག་མེད་པ་ཡི།།",
    "target": "ཉལ་ ཚེ་ སྙིང་ ག འི་ འོད་དཔག་མེད་པ་ ཡི ། །"
  },
  {
    "source": "སྐུ་ཡི་འོད་ཀྱིས་ལུས་ཀྱི་ནང་ཐམས་ཅད།།",
    "target": "སྐུ་ ཡི་ འོད་ ཀྱིས་ ལུས་ ཀྱི་ ནང་ ཐམས་ཅད ། །"
  },
  {
    "source": "ཉི་མ་ཤར་ལྟར་གསལ་བསྒོམས་ཉལ་བ་ཡིས།།",
    "target": "ཉི་མ་ ཤར་ ལྟ ར་ གསལ་ བསྒོམས་ ཉལ་བ་ ཡིས ། །"
  },
  {
    "source": "གཉིད་ཚེ་སེམས་ངོ་ཟིན་པའི་འོད་གསལ་ཡིན།།",
    "target": "གཉིད་ ཚེ་ སེམས་ ངོ་ ཟིན་པ འི་ འོད་གསལ་ ཡིན ། །"
  },
  {
    "source": "འཆི་ཁའང་དེ་ལྟར་བསྒོམས་པས་ཐུགས་དམ་ཟིན།།",
    "target": "འཆི་ཁ འང་ དེ་ ལྟ ར་ བསྒོམས་པ ས་ ཐུགས་དམ་ ཟིན ། །"
  },
  {
    "source": "ཐུན་མཚམས་གཞུང་ལྟར་བསྔོ་སྨོན་རྒྱས་འདེབས་བྱ།།",
    "target": "ཐུན་མཚམས་ གཞུང་ ལྟ ར་ བསྔོ་ སྨོན་ རྒྱས་ འདེབས་ བྱ ། །"
  },
  {
    "source": "དེ་ལྟར་ཐུན་བཞིའམ་ཐུན་དྲུག་ཉམས་ལེན་ཏེ།།",
    "target": "དེ་ ལྟ ར་ ཐུན་ བཞི འམ་ ཐུན་ དྲུག་ ཉམས་ལེན་ ཏེ ། །"
  },
  {
    "source": "ཐུན་རེར་དམིགས་པ་ཐམས་ཅད་རྫོགས་པའམ།།",
    "target": "ཐུན་ རེ ར་ དམིགས་པ་ ཐམས་ཅད་ རྫོགས་པ འམ ། །"
  },
  {
    "source": "དམིགས་པ་ཟིན་པར་དཀའ་ན་ཐུན་རེ་ལ།།",
    "target": "དམིགས་པ་ ཟིན་པ ར་ དཀའ་ ན་ ཐུན་ རེ་ ལ ། །"
  },
  {
    "source": "དམིགས་པ་གཉིས་རེ་གཉིས་རེ་སྒོ་ནས་བསྒོམ།།",
    "target": "དམིགས་པ་ གཉིས་ རེ་ གཉིས་ རེ་ སྒོ་ ནས་ བསྒོམ ། །"
  },
  {
    "source": "དགོངས་མོ་ཐུན་མཇུག་ཞིང་སྐྱོང་གཏོར་ཆོག་འདོན།།",
    "target": "དགོངས་ མོ་ ཐུན་ མཇུག་ ཞིང་སྐྱོང་ གཏོར་ ཆོག་ འདོན ། །"
  },
  {
    "source": "དེ་ཡི་སྔགས་དམིགས་ཅུང་ཟད་བྱ་བ་དེས།།",
    "target": "དེ་ ཡི་ སྔགས་ དམིགས་ ཅུང་ཟད་ བྱ་བ་ དེ ས ། །"
  },
  {
    "source": "ཐུན་གཅིག་གོ་བཅད་ཐུན་དྲུག་དམིགས་པ་ཚང་།།",
    "target": "ཐུན་ གཅིག་ གོ་ བཅད་ ཐུན་དྲུག་ དམིགས་པ་ ཚང་ ། །"
  },
  {
    "source": "ནུབ་མོ་འམ་ནི་ཐུན་མཚམས་ནམ་མཁའ་རུ།།",
    "target": "ནུབ་མོ་ འམ་ ནི་ ཐུན་མཚམས་ ནམ་མཁའ་ རུ ། །"
  },
  {
    "source": "ཆག་མི་རུང་བའི་ཐུགས་དམ་གཞན་ཀུན་བྱ།།",
    "target": "ཆག་ མི་ རུང་བ འི་ ཐུགས་དམ་ གཞན་ ཀུན་ བྱ ། །"
  },
  {
    "source": "བསྙེན་པའི་གྲངས་ཚད་ཞག་བཅུ་མདོ་ལས་གསུངས།།",
    "target": "བསྙེན་པ འི་ གྲངས་ཚད་ ཞག་ བཅུ་ མདོ་ ལས་ གསུངས ། །"
  },
  {
    "source": "འོན་ཀྱང་བདུན་གཉིས་བདུན་གསུམ་ཟླ་བསྒྲུབ་དང་།།",
    "target": "འོན་ ཀྱང་ བདུན་ གཉིས་ བདུན་ གསུམ་ ཟླ་ བསྒྲུབ་ དང་ ། །"
  },
  {
    "source": "ལོ་བསྒྲུབ་ལ་སོགས་ནན་ཏན་བསྐྱེད་བྱ་སྟེ།།",
    "target": "ལོ་ བསྒྲུབ་ ལ་ སོགས་ ནན་ཏན་ བསྐྱེད་ བྱ་ སྟེ ། །"
  },
  {
    "source": "ཚེ་འདིར་ཚེ་རིང་ནད་མེད་ཉམས་རྟོགས་འཕེལ།།",
    "target": "ཚེ་ འདི ར་ ཚེ་རིང་ ནད་མེད་ ཉམས་རྟོགས་ འཕེལ ། །"
  },
  {
    "source": "ཕྱི་མ་དག་པའི་ཞིང་ནས་ཕྱིར་མི་ལྡོག",
    "target": "ཕྱི་མ་ དག་པ འི་ ཞིང་ ནས་ ཕྱི ར་ མི་ ལྡོག"
  },
  {
    "source": "།",
    "target": "།"
  },
  {
    "source": "དེ་བས་ལྷག་པའི་བསྒྲུབ་རྒྱུ་གཞན་ནི་མེད།།",
    "target": "དེ་བ ས་ ལྷག་པ འི་ བསྒྲུབ་ རྒྱུ་ གཞན་ ནི་ མེད ། །"
  },
  {
    "source": "རྟག་ཏུ་ཁམས་བདེ་ཉམས་དགའ་རིག་པ་དྭངས།།",
    "target": "རྟག་ ཏུ་ ཁམས་ བདེ་ ཉམས་ དགའ་ རིག་པ་ དྭངས ། །"
  },
  {
    "source": "མར་མེ་ཚེ་རིང་མར་མེའི་རྩེ་མོ་འཕེལ།།",
    "target": "མར་མེ་ ཚེ་རིང་ མར་མེ འི་ རྩེ་མོ་ འཕེལ ། །"
  },
  {
    "source": "མར་མེ་ཡོན་ཆབ་གཏོར་མ་འཛིན་པ་དང་།།",
    "target": "མར་མེ་ ཡོན་ཆབ་ གཏོར་མ་ འཛིན་པ་ དང་ ། །"
  },
  {
    "source": "རོལ་མོའི་སྒྲ་ཐོས་འཇའ་ཟུག་དྲི་བཟང་འཐུལ།།",
    "target": "རོལ་མོ འི་ སྒྲ་ ཐོས་ འཇའ་ ཟུག་ དྲི་བཟང་ འཐུལ ། །"
  },
  {
    "source": "རྨི་ལམ་རབ་ལ་བདེ་ཆེན་ཞིང་ཁམས་མཇལ།།",
    "target": "རྨི་ལམ་ རབ་ ལ་ བདེ་ཆེན་ ཞིང་ཁམས་ མཇལ ། །"
  },
  {
    "source": "སངས་རྒྱས་བྱང་སེམས་མཇལ་ལམ་ལུང་བསྟན་ཐོབ།།",
    "target": "སངས་རྒྱས་ བྱང་སེམས་ མཇལ་ ལམ་ ལུང་ བསྟན་ ཐོབ ། །"
  },
  {
    "source": "མེ་ཏོག་ཆེན་པོའི་ཟིའུ་འབྲུར་རང་ཉིད་འདུག།",
    "target": "མེ་ཏོག་ ཆེན་པོ འི་ ཟིའུ་ འབྲུར་ རང་ ཉིད་ འདུག །"
  },
  {
    "source": "མེ་ཏོག་གླིང་དུ་ཕྱིན་སོགས་དག་སྣང་འཆར།།",
    "target": "མེ་ཏོག་ གླིང་ དུ་ ཕྱིན་ སོགས་ དག་སྣང་ འཆར ། །"
  },
  {
    "source": "གྲངས་ཀྱི་ཚད་མེད་ཆུ་བོའི་རྒྱུན་ལྟར་བཟླས།།",
    "target": "གྲངས་ ཀྱི་ ཚད་ མེད་ ཆུ་བོ འི་ རྒྱུན་ ལྟ ར་ བཟླས ། །"
  },
  {
    "source": "༈དེ་ཡང་སྒྲུབ་པ་བྱེད་པའི་དུས་སུ་ནི།།",
    "target": "༈ དེ་ ཡང་ སྒྲུབ་པ་ བྱེད་པ འི་ དུས་ སུ་ ནི ། །"
  },
  {
    "source": "ཚོམ་བུ་ཐང་སྐུ་ལྷུང་བཟེད་བུམ་པ་དང་།།",
    "target": "ཚོམ་བུ་ ཐང་ སྐུ་ ལྷུང་བཟེད་ བུམ་པ་ དང་ ། །"
  },
  {
    "source": "གཏོར་སྣོད་དབྱེར་མེད་བདེ་ཆེན་ཞིང་ཁམས་བསྐྱེད།།",
    "target": "གཏོར་ སྣོད་ དབྱེར་མེད་ བདེ་ཆེན་ ཞིང་ཁམས་ བསྐྱེད ། །"
  },
  {
    "source": "སྐུ་གཟུགས་བུམ་ཆུ་ཚེ་རིལ་ཚེ་ནས་དང་།།",
    "target": "སྐུ་གཟུགས་ བུམ་ཆུ་ ཚེ་རིལ་ ཚེ་ ནས་ དང་ ། །"
  },
  {
    "source": "གཏོར་མའི་རྩེ་མོ་རྡོ་རྗེ་ལྟེ་བའི་ནང་།།",
    "target": "གཏོར་མ འི་ རྩེ་མོ་ རྡོ་རྗེ་ ལྟེ་བ འི་ ནང་ ། །"
  },
  {
    "source": "ཐམས་ཅད་དབྱེར་མེད་འོད་དཔག་གཅིག་ཡིན་ན།།",
    "target": "ཐམས་ཅད་ དབྱེར་མེད་ འོད་ དཔག་ གཅིག་ ཡིན་ ན ། །"
  },
  {
    "source": "གྲོལ་ཁར་སོ་སོར་གཙོ་འཁོར་ཆེ་བར་བསྒོམ།།",
    "target": "གྲོལ་ ཁ ར་ སོ་སོ ར་ གཙོ་འཁོར་ ཆེ་བ ར་ བསྒོམ ། །"
  },
  {
    "source": "རྒྱས་པར་སྤྲོ་ན་དབང་སྒྲུབ་བྱས་ནས་ཀྱང་།།",
    "target": "རྒྱས་པ ར་ སྤྲོ་ ན་ དབང་ སྒྲུབ་ བྱས་ ནས་ ཀྱང་ ། །"
  },
  {
    "source": "བདག་འཇུག་རྒྱས་པར་རང་གིས་བླང་བར་བྱ།།",
    "target": "བདག་ འཇུག་ རྒྱས་པ ར་ རང་ གིས་ བླང་བ ར་ བྱ ། །"
  },
  {
    "source": "དེ་ཚེ་མདུན་བསྐྱེད་བླ་མ་དབྱེར་མེད་པས།།",
    "target": "དེ་ ཚེ་ མདུན་ བསྐྱེད་ བླ་མ་ དབྱེར་ མེད་པ ས ། །"
  },
  {
    "source": "དབང་དོན་གསུང་བཞིན་རང་ལ་དབང་བསྐུར་བསྒོམ།།",
    "target": "དབང་ དོན་ གསུང་ བཞིན་ རང་ ལ་ དབང་ བསྐུར་ བསྒོམ ། །"
  },
  {
    "source": "༈བསྡུ་ན་དབང་རྫས་དེ་དག་རང་ཉིད་ཀྱི།།",
    "target": "༈ བསྡུ་ ན་ དབང་ རྫས་ དེ་ དག་ རང་ ཉིད་ ཀྱི ། །"
  },
  {
    "source": "མགོ་བོར་བཞག་ཅིང་རང་ལ་ཐིམ་པར་བསྒོམ།།",
    "target": "མགོ་བོ ར་ བཞག་ ཅིང་ རང་ ལ་ ཐིམ་པ ར་ བསྒོམ ། །"
  },
  {
    "source": "རྩ་སྔགས་རྒྱས་འབྲིང་གཉིས་པོ་གང་རུང་མཇུག།",
    "target": "རྩ་སྔགས་ རྒྱས་ འབྲིང་ གཉིས་པོ་ གང་ རུང་ མཇུག །"
  },
  {
    "source": "ཀཱ་ཡ་ཝཱ་ཀ་ཙིཏྟ་ཨ་བྷི་ཥིཉྩ་ཧཱུཾ།",
    "target": "ཀཱ་ཡ་ ཝཱ་ ཀ་ ཙིཏྟ་ ཨ་བྷི་ ཥིཉྩ་ ཧཱུཾ །"
  },
  {
    "source": "བུམ་ཆུས་ཁྲུས་བྱ་བཏུང་ཞིང་གཏོར་མ་དང་།།",
    "target": "བུམ་ཆུ ས་ ཁྲུས་ བྱ་ བཏུང་ ཞིང་ གཏོར་མ་ དང་ ། །"
  },
  {
    "source": "ཚེ་རིལ་ཚེ་ནས་ཅུང་ཟད་ལྕེ་ལ་བཞག།",
    "target": "ཚེ་ རིལ་ ཚེ་ ནས་ ཅུང་ཟད་ ལྕེ་ ལ་ བཞག །"
  },
  {
    "source": "མདུན་བསྐྱེད་ཐམས་ཅད་བདག་ལ་ཐིམ་བསྒོམ་ཞིང་།།",
    "target": "མདུན་ བསྐྱེད་ ཐམས་ཅད་ བདག་ ལ་ ཐིམ་ བསྒོམ་ ཞིང་ ། །"
  },
  {
    "source": "ཞིང་སྐྱོང་རྟེན་ལ་བསྟིམ་མམ་རང་གནས་གཤེགས།།",
    "target": "ཞིང་སྐྱོང་ རྟེན་ ལ་ བསྟིམ་ མམ་ རང་གནས་ གཤེགས ། །"
  },
  {
    "source": "རང་ཉིད་འོད་ཞུ་ཐུགས་ཀའི་ཧྲཱིཿར་ཐིམ་ཞིང་།།",
    "target": "རང་ ཉིད་ འོད་ཞུ་ ཐུགས་ཀ འི་ ཧྲཱིཿར་ ཐིམ་ ཞིང་ ། །"
  },
  {
    "source": "ཧྲཱིཿཡང་མི་དམིགས་སྟོང་པའི་ངང་ལ་བཞག།",
    "target": "ཧྲཱིཿཡང་ མི་ དམིགས་ སྟོང་པ འི་ ངང་ ལ་ བཞག །"
  },
  {
    "source": "བཀྲ་ཤིས་གང་ཤེས་བརྗོད་རྗེས་མཚམས་གྲོལ་ལོ།།",
    "target": "བཀྲ་ཤིས་ གང་ ཤེས་ བརྗོད་ རྗེ ས་ མཚམས་ གྲོལ་ ལོ ། །"
  },
  {
    "source": "དེ་ལྟར་བདེ་ཆེན་ཞིང་སྒྲུབ་ཟིན་བྲིས་འདི།།",
    "target": "དེ་ ལྟ ར་ བདེ་ཆེན་ ཞིང་ སྒྲུབ་ ཟིན་བྲིས་ འདི ། །"
  },
  {
    "source": "དགེ་སློང་པདྨ་སྦྱིན་པ་ཞེས་བྱ་བས།།",
    "target": "དགེ་སློང་ པདྨ་ སྦྱིན་པ་ ཞེས་ བྱ་བ ས ། །"
  },
  {
    "source": "ཡུན་རིང་ཞིག་ནས་ནན་དུ་བསྐུལ་བའི་ངོར།།",
    "target": "ཡུན་རིང་ ཞིག་ ནས་ ནན་ དུ་ བསྐུལ་བ འི་ ངོར ། །"
  },
  {
    "source": "མཁའ་ལྡིང་རྒྱལ་པོའི་ལོ་གསར་ཚེ་གཅིག་ཉིན།།",
    "target": "མཁའ་ལྡིང་ རྒྱལ་པོ འི་ ལོ་གསར་ ཚེ་ གཅིག་ ཉིན ། །"
  },
  {
    "source": "རཱ་ག་ཨ་སྱས་ཇི་ལྟར་སྨྲས་པ་ལྟར།།",
    "target": "རཱ་ག་ ཨ་ སྱ ས་ ཇི་ ལྟ ར་ སྨྲས་པ་ ལྟ ར ། །"
  },
  {
    "source": "སྐུལ་བ་པོ་དེས་ཡི་གེར་བཀོད་པ་ལ།།",
    "target": "སྐུལ་བ་པོ་ དེ ས་ ཡི་གེ ར་ བཀོད་པ་ ལ ། །"
  },
  {
    "source": "ཉེས་འགལ་མཆིས་ན་སྲུང་མ་རྣམས་ལ་བཤགས།།",
    "target": "ཉེས་ འགལ་ མཆིས་ ན་ སྲུང་མ་ རྣམས་ ལ་ བཤགས ། །"
  },
  {
    "source": "དགེ་བས་འདི་ཉིད་དར་ཞིང་ཆེར་འཕེལ་ནས།།",
    "target": "དགེ་བ ས་ འདི་ ཉིད་ དར་ ཞིང་ ཆེ ར་ འཕེལ་ ནས ། །"
  },
  {
    "source": "འགྲོ་ཀུན་བདེ་ཆེན་ཞིང་དུ་རྫུས་སྐྱེས་ཏེ།།",
    "target": "འགྲོ་ ཀུན་ བདེ་ཆེན་ ཞིང་ དུ་ རྫུས་ སྐྱེས་ ཏེ ། །"
  },
  {
    "source": "རིགས་དྲུག་འཁོར་བའི་བཙོན་ར་སྟོང་པར་ཤོག",
    "target": "རིགས་ དྲུག་ འཁོར་བ འི་ བཙོན་ ར་ སྟོང་པ ར་ ཤོག"
  },
  {
    "source": "།",
    "target": "།"
  },
  {
    "source": "སརྦ་མངྒ་ལཾ།",
    "target": "སརྦ་ མངྒ་ལཾ །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  }
]
