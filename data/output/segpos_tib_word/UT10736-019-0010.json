[
  {
    "source": "༄༅།།",
    "target": "༄༅ ། །"
  },
  {
    "source": "གཡུ་སྒྲོན་མའི་སྒྲུབ་ཐབས་དངོས་གྲུབ་ཀྱི་འདོད་འཇོ་ཞེས་བྱ་བ་བཞུགས་སོ།།",
    "target": "གཡུ་ སྒྲོན་མ འི་ སྒྲུབ་ཐབས་ དངོས་གྲུབ་ ཀྱི་ འདོད་ འཇོ་ ཞེས་ བྱ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བཅོམ་ལྡན་འདས་མ་རྡོ་རྗེ་གཡུ་སྒྲོན་མ་ལ་ཕྱག་འཚལ་ལོ།།",
    "target": "བཅོམ་ལྡན་འདས་མ་ རྡོ་རྗེ་ གཡུ་ སྒྲོན་མ་ ལ་ ཕྱག་ འཚལ་ ལོ ། །"
  },
  {
    "source": "བཅད་བརྡར་བསྲེགས་ཀྱང་གཞན་གྱི་གདུང་འཇོམས་ལ།།",
    "target": "བཅད་ བརྡ ར་ བསྲེགས་ ཀྱང་ གཞན་ གྱི་ གདུང་ འཇོམས་ ལ ། །"
  },
  {
    "source": "མི་འཕྲོགས་ཡོན་ཏན་ག་བུར་དོག་པ་ཡིས།།",
    "target": "མི་ འཕྲོགས་ ཡོན་ཏན་ ག་བུ ར་ དོག་པ་ ཡིས ། །"
  },
  {
    "source": "འཁྱུད་པ་ལྷན་ཅིག་སྐྱེས་མ་གོརྴ་ཥིའི།།",
    "target": "འཁྱུད་པ་ ལྷན་ ཅིག་ སྐྱེས་མ་ གོརྴ་ ཥི འི ། །"
  },
  {
    "source": "ལྗོན་ཤིང་དབང་པོ་གང་དེ་རྒྱལ་གྱུར་ཅིག།",
    "target": "ལྗོན་ཤིང་ དབང་པོ་ གང་ དེ་ རྒྱལ་ གྱུར་ ཅིག །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "བདེ་མཆོག་རྡོ་རྗེ་མཁའ་འགྲོའི་རྒྱུད་ལས།",
    "target": "བདེ་མཆོག་ རྡོ་རྗེ་མཁའ་འགྲོ འི་ རྒྱུད་ ལས །"
  },
  {
    "source": "བོད་ཡུལ་ལྷན་ཅིག་སྐྱེས་མ་ཞེས་བྱ་བ་ཞིང་སྐྱོང་བའི་དབང་མོར་གསུངས་ཤིང་།",
    "target": "བོད་ཡུལ་ ལྷན་ ཅིག་ སྐྱེས་མ་ ཞེས་ བྱ་བ་ ཞིང་སྐྱོང་ བ འི་ དབང་ མོ ར་ གསུངས་ ཤིང་ །"
  },
  {
    "source": "གཞན་ལས་ཙ་རི་ཏྲ་རང་བྱུང་གི་གནས་ཀྱི་བདག་མོར་ཡང་དང་ཡང་དུ་བསྔགས་པ་རྡོ་རྗེ་གཡུའི་སྒྲོན་མ་ཞེས་བྱ་བའི་སྒྲུབ་ཐབས་བཤད་པར་བྱ་སྟེ།",
    "target": "གཞན་ ལས་ ཙ་རི་ ཏྲ་ རང་བྱུང་ གི་ གནས་ ཀྱི་ བདག་ མོར་ ཡང་ དང་ ཡང་ དུ་ བསྔགས་པ་ རྡོ་རྗེ་ གཡུ འི་ སྒྲོན་མ་ ཞེས་ བྱ་བ འི་ སྒྲུབ་ཐབས་ བཤད་པ ར་ བྱ་ སྟེ །"
  },
  {
    "source": "དེ་ལ་ཕྱི་བསྲུང་མར་སྒྲུབ་པ།",
    "target": "དེ་ ལ་ ཕྱི་ བསྲུང་ མ ར་ སྒྲུབ་པ །"
  },
  {
    "source": "ནང་གྲོགས་སུ་བསྟེན་པ།",
    "target": "ནང་ གྲོགས་ སུ་ བསྟེན་པ །"
  },
  {
    "source": "གསང་བ་དབང་གི་སྒྲུབ་པ་དང་གསུམ་ལས།",
    "target": "གསང་བ་ དབང་ གི་ སྒྲུབ་པ་ དང་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཡིད་དང་མཐུན་པའི་གནས་དབེན་ཞིང་ཉམས་དགའ་བ།",
    "target": "ཡིད་ དང་ མཐུན་པ འི་ གནས་ དབེན་ ཞིང་ ཉམས་ དགའ་བ །"
  },
  {
    "source": "བཀྲ་ཤིས་པའི་མཚན་མས་མཛེས་པའི་ཁང་བུར་མཎྜལ་པདྨ་འདབ་མ་བཞི་པ་མུ་ཁྱུད་མཛེས་ཚོན་དང་བཅས་པའི་དབུས་སུ་གཡུ་སྒྲོན་མའི་གཟུགས་གདན་དུ་མེ་ལོང་མིག་མེད་ལ་ཁྱེའུ་དང་བུ་མོ་གཙང་མའི་ཐིག་ལེས་བྲིས་པའི་འཁོར་ལོ་རྩིབས་བཞི་པ་ལྟེ་བ་ལ་ཧྲཱིཿདང་ཕྱོགས་བཞིར་ཧ་རི་ནི་ས།",
    "target": "བཀྲ་ཤིས་པ འི་ མཚན་ མས་ མཛེས་པ འི་ ཁང་བུ ར་ མཎྜལ་ པདྨ་ འདབ་ མ་ བཞི་པ་ མུ་ཁྱུད་ མཛེས་ ཚོན་ དང་ བཅས་པ འི་ དབུས་ སུ་ གཡུ་ སྒྲོན་མ འི་ གཟུགས་ གདན་ དུ་ མེ་ལོང་ མིག་ མེད་ ལ་ ཁྱེའུ་ དང་ བུ་མོ་ གཙང་མ འི་ ཐིག་ལེ ས་ བྲིས་པ འི་ འཁོར་ལོ་ རྩིབས་ བཞི་པ་ ལྟེ་བ་ ལ་ ཧྲཱིཿ དང་ ཕྱོགས་ བཞི ར་ ཧ་རི་ ནི་ ས །"
  },
  {
    "source": "མུ་ཁྱུད་ལ་དབྱངས་གསལ་དང་རྟེན་འབྲེལ་སྙིང་པོ་བྲིས་པ་དར་སྣ་ལྔས་དྲིལ་བ་དང་།",
    "target": "མུ་ཁྱུད་ ལ་ དབྱངས་གསལ་ དང་ རྟེན་འབྲེལ་ སྙིང་པོ་ བྲིས་པ་ དར་ སྣ་ ལྔ ས་ དྲིལ་བ་ དང་ །"
  },
  {
    "source": "གཡུ་མིག་མེད།",
    "target": "གཡུ་ མིག་ མེད །"
  },
  {
    "source": "ཤེལ།",
    "target": "ཤེལ །"
  },
  {
    "source": "རིན་པོ་ཆེ་སྣ་ལྔའི་སྒྲོམ་བུ་སྟེ།",
    "target": "རིན་པོ་ཆེ་ སྣ་ ལྔ འི་ སྒྲོམ་བུ་ སྟེ །"
  },
  {
    "source": "རྟེན་རྫས་སྨན་དང་ཟས་སྣ་གཏོར་མ་སོགས་མཆོད་པའི་ཚོགས་ཇི་སྙེད་པས་མཐའ་བསྐོར་ཏེ།",
    "target": "རྟེན་ རྫས་ སྨན་ དང་ ཟས་ སྣ་ གཏོར་མ་ སོགས་ མཆོད་པ འི་ ཚོགས་ ཇི་ སྙེད་ པས་ མཐའ་ བསྐོར་ ཏེ །"
  },
  {
    "source": "དང་པོ་རེ་ཞིག་བདེ་བའི་སྟན་ལ་དཔལ་ཧེ་རུ་ཀའམ།",
    "target": "དང་པོ་ རེ་ ཞིག་ བདེ་བ འི་ སྟན་ ལ་ དཔལ་ ཧེ་རུ་ཀ འམ །"
  },
  {
    "source": "འཇིག་རྟེན་དབང་ཕྱུག་ཏུ་བདག་ཉིད་བསྐྱེད་ནས།",
    "target": "འཇིག་རྟེན་དབང་ཕྱུག་ ཏུ་ བདག་ ཉིད་ བསྐྱེད་ ནས །"
  },
  {
    "source": "རྣམ་པར་རྟོག་པ་ཙམ་གྱི་ཁམས་གསུམ་པོ་ཀུན་ནས་བརྟག་པར་བྱའོ།།",
    "target": "རྣམ་པ ར་ རྟོག་པ་ ཙམ་ གྱི་ ཁམས་ གསུམ་པོ་ ཀུན་ ནས་ བརྟག་པ ར་ བྱ འོ ། །"
  },
  {
    "source": "དེ་ནས་སྭ་བྷཱ་ཝའི་སྔགས་བརྗོད་བཞིན་པས།",
    "target": "དེ་ ནས་ སྭ་ བྷཱ་ཝ འི་ སྔགས་ བརྗོད་ བཞིན་པ ས །"
  },
  {
    "source": "དཀྱིལ་འཁོར་སྟོང་པར་མོས་པའི་སྐད་ཅིག་གིས་ལྷའི་སྐྱེད་མོས་ཚལ་རིན་པོ་ཆེའི་ཤིང་དང་མེ་ཏོག་བྱ་དང་རི་དྭགས་འབབ་ཆུ་དང་ཁྲུས་ཀྱི་རྫིང་ལ་སོགས་པ་ཕུན་སུམ་ཚོགས་པ་ཐམས་ཅད་ཀྱིས་ཡིད་དུ་མཆིས་པར་བྱས་པའི་དབུས་སུ་པདྨ་འདབ་མ་བཞི་པའི་ལྟེ་བར་ཟླ་བ་གདན་དུ་བཏིང་བའི་ཧྲཱིཿཡིག་དཀར་པོ་ཡོངས་སུ་གྱུར་པ་ལས་ཀུ་མུད་དའི་ཕུང་པོ་ལྟ་བུར་ཡོངས་སུ་དཀར་བའི་རྡོ་རྗེ་གཡུ་སྒྲོན་མ་ལྷའི་བུ་མོ་ལོ་བཅུ་དྲུག་ལོན་པའི་ལང་ཚོ་ཅན་བལྟ་བས་ཆོག་མི་ཤེས་པར་མཛེས་པ།",
    "target": "དཀྱིལ་འཁོར་ སྟོང་པ ར་ མོས་པ འི་ སྐད་ ཅིག་ གིས་ ལྷ འི་ སྐྱེད་མོས་ཚལ་ རིན་པོ་ཆེ འི་ ཤིང་ དང་ མེ་ཏོག་ བྱ་ དང་ རི་དྭགས་ འབབ་ཆུ་ དང་ ཁྲུས་ ཀྱི་ རྫིང་ ལ་ སོགས་པ་ ཕུན་སུམ་ཚོགས་པ་ ཐམས་ཅད་ ཀྱིས་ ཡིད་ དུ་ མཆིས་པ ར་ བྱས་པ འི་ དབུས་ སུ་ པདྨ་ འདབ་ མ་ བཞི་པ འི་ ལྟེ་བ ར་ ཟླ་བ་ གདན་ དུ་ བཏིང་བ འི་ ཧྲཱིཿཡིག་ དཀར་པོ་ ཡོངས་ སུ་ གྱུར་པ་ ལས་ ཀུ་མུད་ ད འི་ ཕུང་པོ་ ལྟ་བུ ར་ ཡོངས་ སུ་ དཀར་བ འི་ རྡོ་རྗེ་ གཡུ་ སྒྲོན་མ་ ལྷ འི་ བུ་མོ་ ལོ་ བཅུ་ དྲུག་ ལོན་པ འི་ ལང་ཚོ་ཅན་ བལྟ་བ ས་ ཆོག་ མི་ ཤེས་པ ར་ མཛེས་པ །"
  },
  {
    "source": "རིན་པོ་ཆེའི་རྒྱན་ཐམས་ཅད་ཀྱིས་ཡིད་བཞིན་དུ་བརྒྱན་ཅིང་དཔག་བསམ་གྱི་ཤིང་ལས་བྱུང་བའི་གོས་དབང་པོའི་གཞུ་ལྟར་བཀྲ་བ་ཉིས་བརྩེགས་སུ་གྱོན་པའི་ཕྱག་གཡས་ཤེལ་གྱི་རྔ་།",
    "target": "རིན་པོ་ཆེ འི་ རྒྱན་ ཐམས་ཅད་ ཀྱིས་ ཡིད་ བཞིན་ དུ་ བརྒྱན་ ཅིང་ དཔག་བསམ་ གྱི་ ཤིང་ ལས་ བྱུང་བ འི་ གོས་ དབང་པོ འི་ གཞུ་ ལྟ ར་ བཀྲ་བ་ ཉིས་ བརྩེགས་ སུ་ གྱོན་པ འི་ ཕྱག་ གཡས་ ཤེལ་ གྱི་ རྔ་ །"
  },
  {
    "source": "གཡོན་གསེར་གྱི་འུ་ལུ་བསྣམས་པས།",
    "target": "གཡོན་ གསེར་ གྱི་ འུ་ལུ་ བསྣམས་པ ས །"
  },
  {
    "source": "དེ་བརྡུང་བའི་ཚུལ་དུ་མཛད་པ་ཤིན་ཏུ་སྒེག་ཅིང་འགྱིང་བས་བཞུགས་པའི་མདུན་གྱི་འདབ་མ་ལ།",
    "target": "དེ་ བརྡུང་བ འི་ ཚུལ་ དུ་ མཛད་པ་ ཤིན་ ཏུ་ སྒེག་ ཅིང་ འགྱིང་བ ས་ བཞུགས་པ འི་ མདུན་ གྱི་ འདབ་མ་ ལ །"
  },
  {
    "source": "ཧ་ཡིག་ལས་རྡོ་རྗེ་མཁའ་འགྲོ་སྔོན་མོ།",
    "target": "ཧ་ ཡིག་ ལས་ རྡོ་རྗེ་མཁའ་འགྲོ་ སྔོན་མོ །"
  },
  {
    "source": "ལྷོར་རི་ཡིག་ལས་རིན་ཆེན་མཁའ་འགྲོ་སེར་མོ།",
    "target": "ལྷོ ར་ རི་ ཡིག་ ལས་ རིན་ཆེན་ མཁའ་འགྲོ་ སེར་མོ །"
  },
  {
    "source": "ནུབ་ཏུ་ནི་ཡིག་ལས་པདྨ་མཁའ་འགྲོ་དམར་མོ།",
    "target": "ནུབ་ ཏུ་ ནི་ ཡིག་ ལས་ པདྨ་ མཁའ་འགྲོ་ དམར་མོ །"
  },
  {
    "source": "བྱང་དུ་ས་ཡིག་ལས་ལས་ཀྱི་མཁའ་འགྲོ་ལྗང་ཁ།",
    "target": "བྱང་ དུ་ ས་ ཡིག་ ལས་ ལས་ ཀྱི་ མཁའ་འགྲོ་ ལྗང་ ཁ །"
  },
  {
    "source": "ཐམས་ཅད་ཀྱང་ལྷའི་ན་ཆུང་ཡིད་འཕྲོག་པ།",
    "target": "ཐམས་ཅད་ ཀྱང་ ལྷ འི་ ན་ ཆུང་ ཡིད་ འཕྲོག་པ །"
  },
  {
    "source": "གཡས་རིན་པོ་ཆེ་དང་།",
    "target": "གཡས་ རིན་པོ་ཆེ་ དང་ །"
  },
  {
    "source": "གཡོན་དངུལ་དཀར་གྱི་མེ་ལོང་འཛིན་ཅིང་རྒྱན་ཐམས་ཅད་ཀྱིས་བརྒྱན་ནས་གཙོ་མོ་ལ་འདུད་པའི་ཚུལ་གྱིས་བཞུགས་པ།",
    "target": "གཡོན་ དངུལ་ དཀར་ གྱི་ མེ་ལོང་ འཛིན་ ཅིང་ རྒྱན་ ཐམས་ཅད་ ཀྱིས་ བརྒྱན་ ནས་ གཙོ་ མོ་ ལ་ འདུད་པ འི་ ཚུལ་ གྱིས་ བཞུགས་པ །"
  },
  {
    "source": "ཕྱི་རོལ་གྱི་སྐྱེད་ཚལ་དུ་ཞིང་སྐྱོང་གི་མཁའ་འགྲོ་འབུམ་རྩེད་འཇོ་སྣ་ཚོགས་ཀྱིས་རོལ་བར་བསམ་ནས་རང་གི་ས་བོན་གྱི་ལྕགས་ཀྱུས་ཙ་རི་ཏྲ་ནས་ཞིང་སྐྱོང་གི་དབང་མོ་འཁོར་དང་བཅས་པ་སྤྱན་དྲངས་པར་བསམས་ནས་དབྱངས་སྙན་པོས་སྤོས་དཀར་དང་སིཧླ་བསྲེག་ཅིང་།",
    "target": "ཕྱི་རོལ་ གྱི་ སྐྱེད་ཚལ་ དུ་ ཞིང་སྐྱོང་ གི་ མཁའ་འགྲོ་ འབུམ་ རྩེད་འཇོ་ སྣ་ཚོགས་ ཀྱིས་ རོལ་བ ར་ བསམ་ ནས་ རང་ གི་ ས་བོན་ གྱི་ ལྕགས་ཀྱུ ས་ ཙ་རི་ ཏྲ་ ནས་ ཞིང་སྐྱོང་ གི་ དབང་མོ་ འཁོར་ དང་ བཅས་པ་ སྤྱན་ དྲངས་པ ར་ བསམས་ ནས་ དབྱངས་སྙན་ པོ ས་ སྤོས་དཀར་ དང་ སིཧླ་ བསྲེག་ ཅིང་ །"
  },
  {
    "source": "དད་པ་དང་ནི་དམ་ཚིག་གིས།།",
    "target": "དད་པ་ དང་ ནི་ དམ་ཚིག་ གིས ། །"
  },
  {
    "source": "ཞེས་སོགས་མཆོད་པའི་བར་གཞུང་བཞིན་བྱས་ལ་ལྷ་མོའི་སྙིང་གར་ཟླ་བའི་ཐིག་ལེ་རིལ་མ་ཙམ་གྱི་དབུས་སུ་ཧྲཱིཿཡིག་གི་མཐའ་མ་ན་ཕར།",
    "target": "ཞེས་ སོགས་ མཆོད་པ འི་ བར་ གཞུང་ བཞིན་ བྱས་ ལ་ ལྷ་མོ འི་ སྙིང་ག ར་ ཟླ་བ འི་ ཐིག་ལེ་ རིལ་མ་ ཙམ་ གྱི་ དབུས་ སུ་ ཧྲཱིཿཡིག་ གི་ མཐའ་མ་ ན་ ཕར །"
  },
  {
    "source": "ཨོཾ་བཛྲ་པྲ་མོ་ཧ་ཧྲཱིཾ་ཧྲཱིཾ་སྭཱ་ཧཱ།",
    "target": "ཨོཾ་ བཛྲ་ པྲ་མོ་ ཧ་ ཧྲཱིཾ་ ཧྲཱིཾ་ སྭཱ་ ཧཱ །"
  },
  {
    "source": "ཞེས་པས་བསྐོར་བ་གཡོན་སྐོར་དུ་འཁོར་བ་དམིགས་ཏེ་ངག་ཏུ་བཟླ་བར་བྱའོ།།",
    "target": "ཞ ེས་པ ས་ བསྐོར་བ་ གཡོན་ སྐོར་ དུ་ འཁོར་བ་ དམིགས་ ཏེ་ ངག་ ཏུ་ བཟླ་བ ར་ བྱ འོ ། །"
  },
  {
    "source": "སྐབས་སུ་བདག་གི་ཐུགས་ཀ་ནས་འོད་ཟེར་འཕྲོས།",
    "target": "སྐབས་ སུ་ བདག་ གི་ ཐུགས་ཀ་ ནས་ འོད་ཟེར་ འཕྲོས །"
  },
  {
    "source": "གཙོ་འཁོར་རྣམས་ལ་ཕོགསྐུ་གསུང་ཐུགས་དགྱེས་པས་ཚིམ།",
    "target": "གཙོ་འཁོར་ རྣམས་ ལ་ ཕོག སྐུ་གསུང་ཐུགས་ དགྱེས་པ ས་ ཚིམ །"
  },
  {
    "source": "བདག་ལ་ཅི་འདོད་པའི་དངོས་གྲུབ་སྩོལ་བར་བསམ་རྗེས་དཀར་གསུམ་མངར་གསུམ་གྱི་གཏོར་།",
    "target": "བདག་ ལ་ ཅི་ འདོད་པ འི་ དངོས་གྲུབ་ སྩོལ་བ ར་ བསམ་ རྗེ ས་ དཀར་གསུམ་ མངར་ གསུམ་ གྱི་ གཏོར་ །"
  },
  {
    "source": "ཨོཾ་ཨཱཿཧཱུྃ་གིས་རིན་པོ་ཆེའི་སྣོད་ནམ་མཁའ་ལྟར་ཡངས་པ་ལྷའི་བདུད་རྩིས་མེར་གྱི་གང་བར་བསམ་ནས་སྙིང་པོའི་མཐར་བ་ལི་ཏ་ཁ་ཁ་ཁཱ་ཧི་ཁཱ་ཧི་བཏགས་པས་ཕུལ།",
    "target": "ཨོཾ་ ཨཱཿ ཧཱུྃ་ གིས་ རིན་པོ་ཆེ འི་ སྣོད་ ནམ་མཁའ་ ལྟ ར་ ཡངས་པ་ ལྷ འི་ བདུད་རྩི ས་ མེར་ གྱི་ གང་བ ར་ བསམ་ ནས་ སྙིང་པོ འི་ མཐ ར ་བ་ ལི་ ཏ་ ཁ་ ཁ་ ཁཱ་ཧི་ ཁཱ་ ཧི་ བཏགས་པ ས་ ཕུལ །"
  },
  {
    "source": "རྩེ་གཅིག་བརྟན་མ་ཞེས་སོགས་ཀྱིས་བསྟོད།",
    "target": "རྩེ་ གཅིག་ བརྟན་མ་ ཞེས་ སོགས་ ཀྱིས་ བསྟོད །"
  },
  {
    "source": "སྔོན་ཚེ་ཆོས་རྗེ་གཙང་པ་རྒྱ་རས་ལ།།",
    "target": "སྔོན་ ཚེ་ ཆོས་ རྗེ་ གཙང་པ་ རྒྱ་རས་ ལ ། །"
  },
  {
    "source": "ཇི་ལྟར་ཞལ་བཞེས་ཐུགས་དམ་དྲན་མཛོད་ལ།།",
    "target": "ཇི་ ལྟ ར་ ཞལ་བཞེས་ ཐུགས་ དམ་ དྲན་ མཛོད་ ལ ། །"
  },
  {
    "source": "རྣལ་འབྱོར་བདག་ལ་དགྱེས་པའི་ཞལ་བཟང་སྟོན།།",
    "target": "རྣལ་འབྱོར་ བདག་ ལ་ དགྱེས་པ འི་ ཞལ་ བཟང་ སྟོན ། །"
  },
  {
    "source": "བཅོལ་བའི་འཕྲིན་ལས་མྱུར་དུ་སྒྲུབས་པར་མཛོད།།",
    "target": "བཅོལ་བ འི་ འཕྲིན་ལས་ མྱུར་ དུ་ སྒྲུབས་པ ར་ མཛོད ། །"
  },
  {
    "source": "ཅེས་བརྗོད།",
    "target": "ཅེས་ བརྗོད །"
  },
  {
    "source": "དེ་ལྟར་ཞག་བདུན་ནམ།",
    "target": "དེ་ ལྟ ར་ ཞག་ བདུན་ ནམ །"
  },
  {
    "source": "བཅུ་བཞི།",
    "target": "བཅུ་ བཞི །"
  },
  {
    "source": "ཉེར་གཅིག་བསྒྲུབས་ན་ཅི་དང་ཅི་འདོད་པ་མངོན་སུམ་དུ་བྱོན་ནས་འགྱུར་རོ།།",
    "target": "ཉེར་ གཅིག་ བསྒྲུབས་ ན་ ཅི་ དང་ ཅི་ འདོད་པ་ མངོན་སུམ་ དུ་ བྱོན་ ནས་ འགྱུར་ རོ ། །"
  },
  {
    "source": "ཕྱི་སྒྲུབ་བོ།།",
    "target": "ཕྱི་ སྒྲུབ་ བོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "རང་ཧེ་རུ་ཀ་སྔོན་པོ་ཡབ་རྐྱང་དུ་གསལ་བའི་མདུན་གཙོ་འཁོར་བསྐྱེད་པ་ནས་བཟླས་པའི་བར་སྔར་བཞིན་ལ།",
    "target": "རང་ ཧེ་རུ་ཀ་ སྔོན་པོ་ ཡབ་ རྐྱང་ དུ་ གསལ་བ འི་ མདུན་ གཙོ་འཁོར་ བསྐྱེད་པ་ ནས་ བཟླས་པ འི་ བར་ སྔ ར་ བཞིན་ ལ །"
  },
  {
    "source": "བཟླས་པའི་དུས་རང་གི་ཐུགས་ཀ་ནས་སྔགས་ཀྱི་འཕྲེང་བ་ནུས་པའི་བུང་བ་འཁྲིགས་པ་རླུང་ལ་ཞོན་ཏེ་སྣའི་བུ་ག་ནས་འཐོན།",
    "target": "བཟླས་པ འི་ དུས་ རང་ གི་ ཐུགས་ཀ་ ནས་ སྔགས་ ཀྱི་ འཕྲེང་བ་ ནུས་པ འི་ བུང་བ་ འཁྲིགས་པ་ རླུང་ ལ་ ཞོན་ ཏེ་ སྣ འི་ བུ་ག་ ནས་ འཐོན །"
  },
  {
    "source": "གཙོ་མོའི་ཤངས་ནས་ཞུགས།",
    "target": "གཙོ་ མོ འི་ ཤངས་ ནས་ ཞུགས །"
  },
  {
    "source": "ལུས་དང་ངག་དང་ཡིད་ཀྱི་རང་བཞིན་གྱི་ཆུ་སྐྱེས་ཀྱི་གནས་རྣམས་སུ་སོན།",
    "target": "ལུས་ དང་ ངག་ དང་ ཡིད་ ཀྱི་ རང་བཞིན་ གྱི་ ཆུ་སྐྱེས་ ཀྱི་ གནས་ རྣམས་ སུ་ སོན །"
  },
  {
    "source": "དེའི་སྙིང་གའི་པདྨ་སྐུའི་རང་བཞིན་གྱིས་གེ་སར་ཕྲོགས།",
    "target": "དེ འི་ སྙིང་ག འི་ པདྨ་ སྐུ འི་ རང་བཞིན་ གྱིས་ གེ་ ས ར་ ཕྲོགས །"
  },
  {
    "source": "གསུང་གི་རང་བཞིན་གྱིས་སྦྲང་རྩི་འཐུང་།",
    "target": "གསུང་ གི་ རང་བཞིན་ གྱིས་ སྦྲང་རྩི་ འཐུང་ །"
  },
  {
    "source": "ཐུགས་ཀྱི་རང་བཞིན་གྱིས་ཆུ་སྐྱེས་བཟས་ཏེ་རང་གི་རླུང་གིས་བཀུག་པས་གཙོ་མོའི་ཤངས་ནས་འཐོན།",
    "target": "ཐུགས་ ཀྱི་ རང་བཞིན་ གྱིས་ ཆུ་སྐྱེས་ བཟས་ ཏེ་ རང་ གི་ རླུང་ གིས་ བཀུག་པ ས་ གཙོ་ མོ འི་ ཤངས་ ནས་ འཐོན །"
  },
  {
    "source": "བདག་གི་སྣ་ནས་སྙིང་གའི་ཨུཏྤལ་ཆེན་པོའི་ཟེའུ་འབྲུ་ལ་ཞུགས་ཏེ་འདར་ཞིང་ལྷུང་བས་སྐུའི་རང་བཞིན་གྱི་ཟེའུ་འབྲུས་སྤངས་ཏེ་གསུང་གི་རང་བཞིན་གྱིས་སྦྲང་རྩི་ཐུགས་ཀྱིས་རང་བཞིན་གྱིས་པདྨ་ནས་སྐྱུག་པ།",
    "target": "བདག་ གི་ སྣ་ ནས་ སྙིང་ ག འི་ ཨུཏྤལ་ ཆེན་པོ འི་ ཟེའུ་འབྲུ་ ལ་ ཞུགས་ ཏེ་ འདར་ ཞིང་ ལྷུང་བ ས་ སྐུ འི་ རང་བཞིན་ གྱི་ ཟེའུ་འབྲུ ས་ སྤངས་ ཏེ་ གསུང་ གི་ རང་བཞིན་ གྱིས་ སྦྲང་རྩི་ ཐུགས་ ཀྱིས་ རང་བཞིན་ གྱིས་ པདྨ་ ནས་ སྐྱུག་པ །"
  },
  {
    "source": "ཡང་ནས་ཡང་དུ་བསམ་པ་རྗེས་སུ་ཆགས་པར་མ་གྱུར་གྱི་བར་དུ་བསམ་ཞིང་ངག་ཏུ།",
    "target": "ཡང་ ནས་ ཡང་ དུ་ བསམ་པ་ རྗེས་ སུ་ ཆགས་པ ར་ མ་ གྱུར་ གྱི་ བར་ དུ་ བསམ་ ཞིང་ ངག་ ཏུ །"
  },
  {
    "source": "ཨོཾ་བཛྲ་ལ་ལ་ལི་ལི་ཧཱུྃ་ཕཊ྄།",
    "target": "ཨོཾ་ བཛྲ་ ལ་ལ་ ལི་ ལི་ ཧཱུྃ་ ཕཊ྄ །"
  },
  {
    "source": "ཅེས་བཟླའོ།།",
    "target": "ཅེས་ བཟླ འོ ། །"
  },
  {
    "source": "དེས་དབང་དུ་མ་གྱུར་ན་རང་ཧེ་རུ་ཀ་རྒྱན་དང་བྲལ་བ་ནམ་མཁའི་གོས་ཅན་རྟགས་གྱེན་དུ་བསྒྲེང་བ་དེའི་ཐུགས་ཀ་ནས་མེའི་འཁོར་ལོ།",
    "target": "དེ ས་ དབང་ དུ་ མ་ གྱུར་ ན་ རང་ ཧེ་རུ་ཀ་ རྒྱན་ དང་ བྲལ་བ་ ནམ་ མཁ འི་ གོས་ཅན་ རྟགས་ གྱེན་ དུ་ བསྒྲེང་བ་ དེ འི་ ཐུགས་ ཀ་ ནས་ མེ འི་ འཁོར་ལོ །"
  },
  {
    "source": "ལྷ་མོའི་བྷ་གར་འཕྲོས།",
    "target": "ལྷ་མོ འི་ བྷ་ གར་ འཕྲོ ས །"
  },
  {
    "source": "དེས་ཨ་ཝ་དྷུ་ཏིའི་སྣ་མོ་བསྲུབས།",
    "target": "དེ ས་ ཨ་ཝ་ དྷུ་ཏི འི་ སྣ་ མོ་ བསྲུབས །"
  },
  {
    "source": "ཆགས་པའི་མེ་རྒྱས་ནས་བྷནྡྷཱུ་ཛི་ཝ་ཀ་ལྟ་བུའི་ཁྲག་གི་རྒྱུན་ཟགས།",
    "target": "ཆགས་པ འི་ མེ་ རྒྱས་ ནས་ བྷནྡྷཱུ་ ཛི་ ཝ་ ཀ་ ལྟ་བུ འི་ ཁྲག་ གི་ རྒྱུན་ ཟགས །"
  },
  {
    "source": "ལྷག་པར་ཆགས་པས་བདག་ལ་གདུང་གདུང་ཤམ་ཤམ་བྱེད་པར་མོས་ནས་སྔགས་ལི་ལིའི་གཤམ་དུ།",
    "target": "ལྷག་པ ར་ ཆགས་པ ས་ བདག་ ལ་ གདུང་ གདུང་ ཤམ་ཤམ་ བྱེད་པ ར་ མོས་ ནས་ སྔགས་ ལི་ ལི འི་ གཤམ་ དུ །"
  },
  {
    "source": "ཨེ་ཨ་ར་ལི་ཧྲིཾ་ཛཿབཏགས་པས་དབང་དུ་བྱེད་པར་ཐེ་ཚོམ་མེད་དོ།།",
    "target": "ཨེ་ ཨ་ར་ ལི་ ཧྲིཾ་ ཛཿ བཏགས་པ ས་ དབང་ དུ་ བྱེད་པ ར་ ཐེ་ཚོམ་ མེད་ དོ ། །"
  },
  {
    "source": "ནང་སྒྲུབ་བོ།།",
    "target": "ནང་ སྒྲུབ་ བོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "རང་གི་ལུས་སྒྱུ་མ་ལྟ་བུར་བསམས་པའི་ལྟེ་འོག་སོར་བཞིའི་ཐད་ཀྱི་ཆོས་འབྱུང་གྲུ་གསུམ་པའི་ནང་དུ་ཙ་རི་ཏྲའི་རི་ལས་བཅོམ་ལྡན་འདས་མ་ལྷན་ཅིག་སྐྱེས་མའི་སྲོག་ཧྲཱིཿཡིག་གི་རྣམ་པ་སྤྱན་དྲངས།",
    "target": "རང་ གི་ ལུས་ སྒྱུ་མ་ ལྟ་བུ ར་ བསམས་ པའ ི་ ལྟེ་ འོག་སོ ར་ བཞི འི་ ཐད་ ཀྱི་ ཆོས་འབྱུང་ གྲུ་གསུམ་ པ འི་ ནང་ དུ་ ཙ་རི་ ཏྲ འི་ རི་ ལས་ བཅོམ་ལྡན་འདས་མ་ ལྷན་ ཅིག་ སྐྱེས་མ འི་ སྲོག་ ཧྲཱིཿ ཡིག་ གི་ རྣམ་པ་ སྤྱན་ དྲངས །"
  },
  {
    "source": "སྣ་ནས་ཆོས་འབྱུང་གི་ནང་དུ་སོན་པ་ཡོངས་སུ་གྱུར་པ་ལས་ལྷན་ཅིག་སྐྱེས་མ་སྐུ་མདོག་དམར་མོ་རིན་པོ་ཆེ་དང་།",
    "target": "སྣ་ ནས་ ཆོས་འབྱུང་ གི་ ནང་ དུ་ སོན་པ་ ཡོངས་ སུ་ གྱུར་པ་ ལས་ ལྷན་ ཅིག་ སྐྱེས་མ་ སྐུ་མདོག་ དམར་མོ་ རིན་པོ་ཆེ་ དང་ །"
  },
  {
    "source": "ཨུཏྤལ་ལ་དམར་པོས་བརྒྱན་ཅིང་འོད་དཔག་ཏུ་མེད་པ་དབུ་ལ་བཞུགས་པ།",
    "target": "ཨུཏྤལ་ ལ་ དམར་པོ ས་ བརྒྱན་ ཅིང་ འོད་ དཔག་ ཏུ་ མེད་པ་ དབུ་ ལ་ བཞུགས་པ །"
  },
  {
    "source": "རྩ་བའི་ཕྱག་དག་གིས་ཨུཏྤལ་ལ་དམར་པོའི་མདེའུ་རྣམ་པར་མཛེས་པའི་མདའ་དང་བཅས་པའི་མེ་ཏོག་གི་གཞུ་རྣ་བའི་རྩར་འགེངས་པ།",
    "target": "རྩ་བ འི་ ཕྱག་ དག་ གིས་ ཨུཏྤལ་ ལ་ དམར་པོ འི་ མདེའུ་ རྣམ་པ ར་ མཛེས་པ འི་ མདའ་ དང་ བཅས་པ འི་ མེ་ཏོག་ གི་ གཞུ་ རྣ་བ འི་ རྩ ར་ འགེངས་པ །"
  },
  {
    "source": "ལྷག་མ་གཉིས་ལྕགས་ཀྱུ་དང་ཨུཏྤལའི་ཞགས་པ་བསྣམས་པ།",
    "target": "ལྷག་མ་ གཉིས་ ལྕགས་ཀྱུ་ དང་ ཨུཏྤལ འི་ ཞགས་པ་ བསྣམས་པ །"
  },
  {
    "source": "གཅེར་མོ་ཤིན་ཏུ་ཆགས་པ་སྐྱེད་པའི་ལང་ཚོས་སྒེག་ཅིང་གར་གྱིས་རོལ་པའི་ཐུགས་ཀ་ནས་འཕྲོས་པའི་འོད་ཀྱིས་ཙ་རི་ཏྲ་ནས་སྤྱན་དྲངས་པའི་ལྷ་མོ་དང་།",
    "target": "གཅེར་མོ་ ཤིན་ ཏུ་ ཆགས་པ་ སྐྱེད་པ འི་ ལང་ཚོ ས་ སྒེག་ ཅིང་ གར་ གྱིས་ རོལ་པ འི་ ཐུགས་ ཀ་ ནས་ འཕྲོས་པ འི་ འོད་ ཀྱིས་ ཙ་རི་ ཏྲ་ ན ས་ སྤྱན་ དྲངས་པ འི་ ལྷ་མོ་ དང་ །"
  },
  {
    "source": "གཉིས་སུ་མེད་པར་གྱུར་པར་བསམས་ནས་མེ་ཏོག་གི་མདའ་འཕངས་པས་འཇིག་རྟེན་གསུམ་པོ་ཐམས་ཅད་ཀྱི་སྙིང་གར་ཕུག་སྟེ་ཆགས་པ་ཆེན་པོས་བརྒྱལ།",
    "target": "གཉིས་ སུ་ མེད་པ ར་ གྱུར་པ ར་ བསམས་ ནས་ མེ་ཏོག་ གི་ མདའ་ འཕངས་པ ས་ འཇིག་རྟེན་ གསུམ་པོ་ ཐམས་ཅད་ ཀྱི་ སྙིང་ག ར་ ཕུག་ སྟེ་ ཆགས་པ་ ཆེན་པོ ས་ བརྒྱལ །"
  },
  {
    "source": "གཞུ་རྒྱུད་ཀྱིས་སྐེད་ལ་བཅིངས།",
    "target": "གཞུ་རྒྱུད་ ཀྱིས་ སྐེད་ ལ་ བཅིངས །"
  },
  {
    "source": "ཨུཏྤལ་གྱི་ཞགས་པས་རྐེ་བསྡམས།",
    "target": "ཨུཏྤལ་ གྱི་ ཞགས་པ ས་ རྐེ་ བསྡམས །"
  },
  {
    "source": "ཕོའི་སྙིང་དང་མོའི་བྷ་གར་ལྕགས་ཀྱུས་ཕུག་སྟེ་རང་གི་དྲུང་དུ་སྐྱེལ་བས་ཅི་བསྒོ་བ་ཉན་པར་བསམ་མོ།།",
    "target": "ཕོ འི་ སྙིང་ དང་ མོ འི་ བྷ་ ག ར་ ལྕགས་ཀྱུ ས་ ཕུག་ སྟེ་ རང་ གི་ དྲུང་ དུ་ སྐྱེལ་བ ས་ ཅི་ བསྒོ་བ་ ཉན་པ ར་ བསམ་ མོ ། །"
  },
  {
    "source": "ངག་དུ་ཨོཾ་བཛྲ་ལ་ལ་ལི་ལི་ཆེ་གེ་མོ་ཨཱ་ཀརྵ་ཡཾ་ཧྲཱིཿསྭཱ་ཧཱ།",
    "target": "ངག་ དུ ་ ཨོཾ་ བཛྲ་ ལ་ ལ་ ལི་ ལི་ ཆེ་གེ་མོ་ ཨཱ་ ཀརྵ་ ཡཾ་ ཧྲཱིཿ སྭཱ་ཧཱ །"
  },
  {
    "source": "ཞེས་བཟླས་ཤིང་དམིགས་ཀྱིས་བསལ་ན་བསྒྲུབ་བྱའི་མིང་དང་ཡུལ་འཁོར་དབང་དུ་བྱེད་ན་སརྦ་ལོ་ཀ་ཞེས་བརྗོད་ཅིང་འབུམ་ཕྲག་གཅིག་གིས་འགྲུབ་པར་ཐེ་ཚོམ་མེད་དོ།།",
    "target": "ཞེས་ བཟླས་ ཤིང་ དམིགས་ ཀྱིས་ བསལ་ ན་ བསྒྲུབ་བྱ འི་ མིང་ དང་ ཡུལ་འཁོར་ དབང་ དུ་ བྱེད་ ན་ སརྦ་ ལོ་ ཀ་ ཞེས་ བརྗོད་ ཅིང་ འབུམ་ ཕྲག་ གཅིག་ གིས་ འགྲུབ་པ ར་ ཐེ་ཚོམ་ མེད་ དོ ། །"
  },
  {
    "source": "གྲུབ་པའི་མཚན་མ་བརྙེས་ནས།",
    "target": "གྲུབ་པ འི་ མཚན་མ་ བརྙེས་ ནས །"
  },
  {
    "source": "བྱིས་པ་སོ་མ་སྐྱེས་པའི་ཁ་ཆུ་བླངས།",
    "target": "བྱིས་པ་ སོ་མ་ སྐྱེས་པ འི་ ཁ་ཆུ་ བླངས །"
  },
  {
    "source": "ལྷ་མོའི་གཟུངས་སྟོང་ཕྲག་གཅིག་ཏུ་བསྔགས་ཏེ།",
    "target": "ལྷ་མོ འི་ གཟུངས་ སྟོང་ ཕྲག་ གཅིག་ ཏུ་ བསྔགས་ ཏེ །"
  },
  {
    "source": "བྷྲྀང་གི་ར་ཛ་དང་འགིའུ་ཝང་ལྷན་ཅིག་ཏུ་བཏགས་ལ་དཔྲལ་བར་ཐིག་ལེ་བྱས་ན་གང་ལ་བལྟས་པ་དེ་དབང་དུ་འགྱུར་རོ།།",
    "target": "བྷྲྀང་ གི་ ར་ཛ་ དང་ འགིའུ་ཝང་ ལྷན་ ཅིག་ ཏུ་ བཏགས་ ལ་ དཔྲལ་བ ར་ ཐིག་ལེ་ བྱས་ ན་ གང་ ལ་ བལྟས་པ་ དེ་ དབང་ དུ་ འགྱུར་ རོ ། །"
  },
  {
    "source": "ཡེ་ཤེས་ཀྱི་ལྷ་མོ་མི་གཤེགས་པར་དེ་ཉིད་དུ་བསྒོམ་པ་ནི་དམ་ཚིག་གོ།",
    "target": "ཡེ་ཤེས་ ཀྱི་ ལྷ་མོ་ མི་ གཤེགས་པ ར་ དེ་ ཉིད་ དུ་ བསྒོམ་པ་ ནི་ དམ་ཚིག་ གོ །"
  },
  {
    "source": "གང་ཡིད་ལྷར་བཅས་འཇིག་རྟེན་མངག་གཞུག་དང་།།",
    "target": "གང་ ཡིད་ ལྷ ར་ བཅས་ འཇིག་རྟེན་ མངག་གཞུག་ དང་ ། །"
  },
  {
    "source": "བཅུད་ཀྱིས་ལེན་དང་ས་འོག་ས་སྟེང་དང་།།",
    "target": "བཅུད་ ཀྱིས་ ལེན་ དང་ ས་ འོག་ ས་ སྟེང་ དང་ ། །"
  },
  {
    "source": "ས་བླའི་རིག་པ་འཛིན་པར་འདོད་རྣམས་ལ།།",
    "target": "ས་བླ འི་ རིག་པ་ འཛིན་པ ར་ འདོད་ རྣམས་ ལ ། །"
  },
  {
    "source": "མན་ངག་འདི་འདྲ་སྔོན་མེད་བདུད་རྩི་ཡིན།།",
    "target": "མན་ངག་ འདི་ འདྲ་ སྔོན་ མེད་ བདུད་རྩི་ ཡིན ། །"
  },
  {
    "source": "རྡོ་རྗེ་འཛིན་པ་ཆོས་ཀྱི་མགོན་པོས་ཇི་ལྟར་བསྐུལ་བ་བཞིན།",
    "target": "རྡོ་རྗེ་ འཛིན་པ་ ཆོས་ ཀྱི་ མགོན་པོ ས་ ཇི་ ལྟ ར་ བསྐུལ་བ་ བཞིན །"
  },
  {
    "source": "པདྨ་དཀར་པོས་གཉལ་ཡངས་པ་ཅན་གྱི་ལྟེ་བར་སྦྱར་བ་དགེ་ལེགས་སུ་གྱུར་ཅིག།།",
    "target": "པདྨ་ དཀར་པོ ས་ གཉལ་ ཡངས་པ་ཅན་ གྱི་ ལྟེ་བ ར་ སྦྱར་བ་ དགེ་ལེགས་ སུ་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  }
]
