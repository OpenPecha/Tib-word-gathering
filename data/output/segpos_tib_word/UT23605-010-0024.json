[
  {
    "source": "༼༣༨༣༽༄༅།།",
    "target": "༼ ༣༨༣ ༽ ༄༅ ། །"
  },
  {
    "source": "གནས་ལུགས་ཕྱག་རྒྱ་ཆེན་པོའི་ཁྲིད་ཡིག་བཞུགས་སོ།།",
    "target": "གནས་ལུགས་ ཕྱག་རྒྱ་ ཆེན་པོ འི་ ཁྲིད་ ཡིག་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "སངས་རྒྱས་ཡེལ་པ་ཡེ་ཤེས་བརྩེགས་ཀྱིས་མཛད།",
    "target": "སངས་རྒྱས་ ཡེལ་པ་ ཡེ་ཤེས་ བརྩེགས་ ཀྱིས་ མཛད །"
  },
  {
    "source": "༼༣༨༤༽༄༅།།",
    "target": "༼ ༣༨༤ ༽ ༄༅ ། །"
  },
  {
    "source": "ཨོཾ་སྭ་སྟི།།",
    "target": "ཨོཾ་ སྭ་སྟི ། །"
  },
  {
    "source": "སྐུ་གསུམ་ངོ་བོ་བླ་མ་རིན་པོ་ཆེ།།",
    "target": "སྐུ་ གསུམ་ ངོ་བོ་ བླ་མ་ རིན་པོ་ཆེ ། །"
  },
  {
    "source": "འགྲོ་བ་འདྲེན་པ་ཆོས་རྗེ་བརྩེ་བ་ཅན།།",
    "target": "འགྲོ་བ་ འདྲེན་པ་ ཆོས་ རྗེ་ བརྩེ་བ་ཅན ། །"
  },
  {
    "source": "འཁོར་བ་རང་གྲོལ་ཕྱག་རྒྱ་ཆེན་པོ་ཡི།།",
    "target": "འཁོར་བ་ རང་གྲོལ་ ཕྱག་རྒྱ་ ཆེན་པོ་ ཡི ། །"
  },
  {
    "source": "དོན་སྟོན་བླ་མ་མཁས་པའི་སྐུ་ལ་འདུད།",
    "target": "དོན་ སྟོན་ བླ་མ་ མཁས་པ འི་ སྐུ་ ལ་ འདུད །"
  },
  {
    "source": "བླ་མ་རིན་པོ་ཆེ་སྐུ་ཡལ་བའི་ཞལ་ནས།",
    "target": "བླ་མ་ རིན་པོ་ཆེ་ སྐུ་ ཡལ་བ འི་ ཞལ་ ནས །"
  },
  {
    "source": "དལ་བ་འབྱོར་པའི་རྟེན་འདི་ཐོབ་པའི་དུས་སུ།",
    "target": "དལ་བ་ འབྱོར་པ འི་ རྟེན་ འདི་ ཐོབ་པ འི་ དུས་ སུ །"
  },
  {
    "source": "འཁོར་བ་དང་འབྲེལ་གཅོད་དགོས་པ་ཡིན་གསུངས།",
    "target": "འཁོར་བ་ དང་ འབྲེལ་ གཅོད་ དགོས་པ་ ཡིན་ གསུངས །"
  },
  {
    "source": "དེ་ནི་ཉམས་རྟོག་ཀྱི་བརྒྱུད་པ་རྒྱུན་མ་ཆད་པའི་བླ་མ་དམ་པ་གཅིག་ཚོལ་དགོས་གསུངས།",
    "target": "དེ་ ནི་ ཉམས་ རྟོག་ ཀྱི་ བརྒྱུད་པ་ རྒྱུན་ མ་ ཆད་པ འི་ བླ་མ་ དམ་པ་ གཅིག་ ཚོལ་ དགོས་ གསུངས །"
  },
  {
    "source": "དེ་ཡང་དཔལ་སཾ་བྷུ་ཊ་ལས།",
    "target": "དེ་ ཡང་ དཔལ་ སཾ་ བྷུ་ ཊ་ ལས །"
  },
  {
    "source": "ཡོན་ཏན་ཐམས་ཅད་རབ་རྫོགས་ཀྱང་།།",
    "target": "ཡོན་ཏན་ ཐམས་ཅད་ རབ་ རྫོགས་ ཀྱང་ ། །"
  },
  {
    "source": "བླ་མ་མེད་ན་སྲིད་མཐར་མིན།།",
    "target": "བླ་མ་ མེད་ ན་ སྲིད་ མཐ ར་ མིན ། །"
  },
  {
    "source": "སྐྱ་བ་འཛིན་པ་མེད་པ་ནི།།",
    "target": "སྐྱ་བ་ འཛིན་པ་ མེད་པ་ ནི ། །"
  },
  {
    "source": "གྲུ་ཡིས་ཕ་རོལ་ཕྱིན་མི་ནུས།།",
    "target": "གྲུ་ ཡིས་ ཕ་རོལ་ ཕྱིན་ མི་ ནུས ། །"
  },
  {
    "source": "ཅེས་གསུངས།",
    "target": "ཅེས་ གསུངས །"
  },
  {
    "source": "བླ་མ་ཉམས་རྟོགས་ཀྱིས་བརྒྱུད་པ་ཅན་དགོས་པ་ཡང་།།",
    "target": "བླ་མ་ ཉམས་རྟོགས་ ཀྱིས་ བརྒྱུད་པ་ ཅན་ དགོས་པ་ ཡང་ ། །"
  },
  {
    "source": "གང་གི་དྲིན་གྱིས་བདེ་ཆེན་པོ།།",
    "target": "གང་ གི་ དྲིན་ གྱིས་ བདེ་ཆེན་པོ ། །"
  },
  {
    "source": "སྐད་ཅིག་ཉིད་ལ་འཆར་བ་གང་།།",
    "target": "སྐད་ ཅིག་ ཉིད་ ལ་ འཆར་བ་ གང་ ། །"
  },
  {
    "source": "བླ་མ་རིན་ཆེན་ལྟ་བུ་ཡི།།",
    "target": "བླ་མ་ རིན་ཆེན་ ལྟ་བུ་ ཡི ། །"
  },
  {
    "source": "རྡོ་རྗེ་ཅན་ཞབས་པདྨོར་འདུད།",
    "target": "རྡོ་རྗེ་ཅན་ ཞབས་ པདྨོ ར་ འདུད །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "དེ་ལྟ་བུའི་བླ་མ་གཅིག་རྙེད་ནས།",
    "target": "དེ་ ལྟ་བུ འི་ བླ་མ་ གཅིག་ རྙེད་ ནས །"
  },
  {
    "source": "ཉམས་སུ་ལེན་པའི་གང་ཟག་དེས་ཀྱང་།",
    "target": "ཉམས་ སུ་ ལེན་པ འི་ གང་ཟག་ དེ ས་ ཀྱང་ །"
  },
  {
    "source": "བླ་མའི་སྐུ་གསུང་ཐུགས་ལ་ལྟ་བའི་མོས་གུས་བསྒོམ་དགོས་པ་ཡིན།",
    "target": "བླ་མ འི་ སྐུ་གསུང་ཐུགས་ ལ་ ལྟ་བ འི་ མོས་གུས་ བསྒོམ་ དགོས་པ་ ཡིན །"
  },
  {
    "source": "གསུངས་པ་ལ་ཚད་མར་བྱས་ཏེ་ཐེ་ཚོམ་ཡིད་གཉིས་ཀྱི་༼༣༨༥༽བློ་སྤངས་ལ།",
    "target": "གསུངས་པ་ ལ་ ཚད་མ ར་ བྱས་ ཏེ་ ཐེ་ཚོམ་ ཡིད་ གཉིས་ ཀྱི་ ༼ ༣༨༥ ༽ བློ་ སྤངས་ ལ །"
  },
  {
    "source": "བསམ་མནོ་དང་སྦྱར་སྦྱོར་མི་བྱ་བར་ཅི་ལྟར་གསུངས་པ་བཞིན་དུ་བསྒྲུབ་པ་ཉམས་སུ་བླངས་དགོས་པ་ཡིན་གསུངས།",
    "target": "བསམ་མནོ་ དང་ སྦྱར་ སྦྱོར་ མི་ བྱ་བ ར་ ཅི་ ལྟ ར་ གསུངས་པ་ བཞིན་ དུ་ བསྒྲུབ་པ་ ཉམས་ སུ་ བླངས་ དགོས་པ་ ཡིན་ གསུངས །"
  },
  {
    "source": "བླ་མ་རིན་པོ་ཆེས།",
    "target": "བླ་མ་ རིན་པོ་ ཆེས །"
  },
  {
    "source": "བླ་མ་འཁོན་ས་སྐྱ་པ་ལ་མོས་གུས་ཆེའི་ཚད་མ་ཞུས་པས་ཅི་སྐད་གསུངས་པ་བཞིན་ཉམས་སུ་ལེན་པ་ཡིན་གསུངས་སྐད།",
    "target": "བླ་མ་ འཁོན་ ས་སྐྱ་པ་ ལ་ མོས་གུས་ ཆེ འི་ ཚད་མ་ ཞུས་པ ས་ ཅི་ སྐད་ གསུངས་པ་ བཞིན་ ཉམས་ སུ་ ལེན་པ་ ཡིན་ གསུངས་ སྐད །"
  },
  {
    "source": "དེ་ལྟར་བྱས་ན་སྤྱིར་ཐེག་པ་ཆེན་པོ།",
    "target": "དེ་ ལྟ ར་ བྱས་ ན་ སྤྱི ར་ ཐེག་པ་ ཆེན་པོ །"
  },
  {
    "source": "དེའི་ནང་ནས་ཀྱང་གསང་སྔགས་དཔོན་སློབ་ཀྱི་རྟེན་འབྲེལ་འཛོམས་པ་ལ་ཡོན་ཏན་སྐྱེ།",
    "target": "དེ འི་ ནང་ ནས་ ཀྱང་ གསང་སྔགས་ དཔོན་སློབ་ ཀྱི་ རྟེན་འབྲེལ་ འཛོམས་པ་ ལ་ ཡོན་ཏན་ སྐྱེ །"
  },
  {
    "source": "སྐྱོན་དག་ཡོན་ཏན་བྱིན་རླབས་ཞུགས་པ་ཡིན།",
    "target": "སྐྱོན་ དག་ ཡོན་ཏན་ བྱིན་རླབས་ ཞུགས་པ་ ཡིན །"
  },
  {
    "source": "དེ་ནས་བླ་མ་རིན་པོ་ཆེ་སྒམ་པོ་བའི་ཞལ་ནས་ཀྱང་།",
    "target": "དེ་ ནས་ བླ་མ་ རིན་པོ་ཆེ་ སྒམ་པོ་བ འི་ ཞལ་ ནས་ ཀྱང་ །"
  },
  {
    "source": "བླ་མའི་ལུས་ལ་བརྟེན་པ་ཡིན།",
    "target": "བླ་མ འི་ ལུས་ ལ་ བརྟེན་པ་ ཡིན །"
  },
  {
    "source": "དད་པ་ཅན་རྣམས་རྟོགས་པ་ཡིན།།",
    "target": "དད་པ་ ཅན་ རྣམས་ རྟོགས་པ་ ཡིན ། །"
  },
  {
    "source": "བྱིན་རླབས་ཀྱི་ལམ་ལ་གནས་པ་ཡིན།",
    "target": "བྱིན་རླབས་ ཀྱི་ ལམ་ ལ་ གནས་པ་ ཡིན །"
  },
  {
    "source": "གསུངས།",
    "target": "གསུངས །"
  },
  {
    "source": "རྗེ་རིན་པོ་ཆེ་ཁམས་པས་ཀྱང་།",
    "target": "རྗེ་ རིན་པོ་ཆེ་ ཁམས་པ ས་ ཀྱང་ །"
  },
  {
    "source": "ལུས་སེམས་ཧྲིལ་གྱིས་དྲིལ་གསོན།།",
    "target": "ལུས་ སེམས་ ཧྲིལ་ གྱིས་ དྲིལ་ གསོན ། །"
  },
  {
    "source": "མཆོག་ཐུན་མོང་གི་རྩ་བ་བླ་མ་དེ།།",
    "target": "མཆོག་ ཐུན་མོང་ གི་ རྩ་བ་ བླ་མ་ དེ ། །"
  },
  {
    "source": "མེ་ཏོག་ཐོད་བཞིན་བཀུར་ལགས་ན།།",
    "target": "མེ་ཏོག་ཐོད་ བཞིན་ བཀུར་ ལགས་ ན ། །"
  },
  {
    "source": "ཉམས་རྟོགས་པའི་འཕེལ་བ་ནང་ལ་ཤར།།",
    "target": "ཉམས་རྟོགས་ པ འི་ འཕེལ་བ་ ནང་ ལ་ ཤར ། །"
  },
  {
    "source": "གཉུག་མ་བསྒོམ་ན་རྩ་བ་ཆོད།།",
    "target": "གཉུག་མ་ བསྒོམ་ ན་ རྩ་བ་ ཆོད ། །"
  },
  {
    "source": "བྱམས་སྙིང་རྗེ་བསྒོམ་ན་གཞན་དོན་འགྲུབ།།",
    "target": "བྱམས་སྙིང་རྗེ་ བསྒོམ་ ན་ གཞན་དོན་ འགྲུབ ། །"
  },
  {
    "source": "ཚུལ་ཁྲིམས་བསྲུང་ན་གྲགས་སྙན་འཐོབ།།",
    "target": "ཚུལ་ཁྲིམས་ བསྲུང་ ན་ གྲགས་ སྙན་ འཐོབ ། །"
  },
  {
    "source": "ཆོས་ཀྱི་རྒྱལ་པོ་འདི་བཞི་དང་།།",
    "target": "ཆོས་ ཀྱི་ རྒྱལ་པོ་ འདི་ བཞི་ དང་ ། །"
  },
  {
    "source": "བུ་སྐད་༼༣༨༦༽ཅིག་ཙམ་ཡང་མི་འབྲལ་ཞུ།",
    "target": "བུ་ སྐད་ ༼ ༣༨༦ ༽ ཅིག་ ཙམ་ ཡང་ མི་ འབྲལ་ ཞུ །"
  },
  {
    "source": "དེ་ལྟར་སློབ་དཔོན་གྱི་རྟེན་འབྲེལ་འཛོམ་ནས་ཆོས་ཉམས་སུ་ལེན་པ་ལ།",
    "target": "དེ་ ལྟ ར་ སློབ་དཔོན་ གྱི་ རྟེན་འབྲེལ་ འཛོམ་ ནས་ ཆོས་ ཉམས་ སུ་ ལེན་པ་ ལ །"
  },
  {
    "source": "དང་པོ་ལམ་གྱི་སྣ་ཀ་འཛིན་པའི་གསལ་འདེབས་བར་དུ་བསྒྲུབ་པ་ཉམས་སུ་ལེན་པའི་དུས་སུ་བརྩོན་འགྲུས་ཀྱི་ལྕགས་བྱེད།",
    "target": "དང་པོ་ ལམ་ གྱི་ སྣ་ ཀ་ འཛིན་པ འི་ གསལ་འདེབས་ བར་ དུ་ བསྒྲུབ་པ་ ཉམས་ སུ་ ལེན་པ འི་ དུས་ སུ་ བརྩོན་འགྲུས་ ཀྱི་ ལྕགས་ བྱེད །"
  },
  {
    "source": "ཐ་མ་འཆི་བ་འོད་གསལ་ཆོས་ཀྱི་སྐུ་ཡིན་པས་འཆི་བ་མི་རྟག་པ་བསྒོམ་བ་གལ་ཆེ་གསུངས།",
    "target": "ཐ་མ་ འཆི་བ་འོད་གསལ་ ཆོས་ ཀྱི་ སྐུ་ ཡིན་པ ས་ འཆི་བ་མི་རྟག་པ་ བསྒོམ་བ་ གལ་ ཆེ་ གསུངས །"
  },
  {
    "source": "དེ་ཡང་ཉམས་སུ་ལེན་པའི་དུས་སུ།",
    "target": "དེ་ ཡང་ ཉམས་ སུ་ ལེན་པ འི་ དུས་ སུ །"
  },
  {
    "source": "བླ་མ་དང་སངས་རྒྱས་དང་བྱང་ཆུབ་སེམས་དཔའ།།",
    "target": "བླ་མ་ དང་ སངས་རྒྱས་ དང་ བྱང་ཆུབ་སེམས་དཔའ ། །"
  },
  {
    "source": "དཔའ་བོ་མཁའ་འགྲོ་མ་ཆོས་སྐྱོང་བའི་སྲུང་མ་གཉུག་མར་གནས་པ་ཐམས་ཅད།",
    "target": "དཔའ་བོ་མཁའ་འགྲོ་ མ་ ཆོས་སྐྱོང་ བ འི་ སྲུང་མ་ གཉུག་མ ར་ གནས་པ་ ཐམས་ཅད །"
  },
  {
    "source": "སྤྲིན་སྤུང་བཞིན་དུ་མདུན་དུ་བྱོན་པར་བསྒོམ།",
    "target": "སྤྲིན་ སྤུང་ བཞིན་ དུ་ མདུན་ དུ་ བྱོན་པ ར་ བསྒོམ །"
  },
  {
    "source": "དེ་ནས་རང་གི་ལུས་ལོངས་སྤྱོད་བྲན་གཡོག་ཏུ་མཆོད་པར་འབུལ།",
    "target": "དེ་ ནས་ རང་ གི་ ལུས་ ལོངས་སྤྱོད་ བྲན་ གཡོག་ ཏུ་ མཆོད་པ ར་ འབུལ །"
  },
  {
    "source": "བླ་མ་རྡོ་རྗེ་འཛིན་པ་ཆེན་པོ་རྣམས་དང་།",
    "target": "བླ་མ་ རྡོ་རྗེ་ འཛིན་པ་ ཆེན་པོ་ རྣམས་ དང་ །"
  },
  {
    "source": "དཔའ་བོ་མཁའ་འགྲོ་རྣམས་དང་།",
    "target": "དཔའ་བོ་མཁའ་འགྲོ་ རྣམས་ དང་ །"
  },
  {
    "source": "ཆོས་སྐྱོང་བའི་སྲུང་མ་གཉུག་མར་གནས་པ་རྣམས་ཀྱིས་བདག་ཅག་སྒྲུབ་པ་པོ་ཉམས་སུ་ལེན་པ་ལ་བྱིན་གྱིས་རློབས་པར་མཛད་དུ་གསོལ།",
    "target": "ཆོས་སྐྱོང་ བ འི་ སྲུང་མ་ གཉུག་མ ར་ གནས་པ་ རྣམས་ ཀྱིས་ བདག་ཅག་ སྒྲུབ་པ་པོ་ ཉམས་ སུ་ ལེན་པ་ ལ་ བྱིན་ གྱིས་ རློབས་པ ར་ མཛད་ དུ་ གསོལ །"
  },
  {
    "source": "བར་ཆད་ཞི་བར་མཛད་དུ་གསོལ།",
    "target": "བར་ཆད་ ཞི་བ ར་ མཛད་ དུ་ གསོལ །"
  },
  {
    "source": "བསྟན་པའི་རིམ་པ་མཐའ་དག་རྒྱུད་ལ་སྐྱེ་བར་མཛད་དུ་གསོལ།",
    "target": "བསྟན་པ འི་ རིམ་པ་ མཐའ་ དག་ རྒྱུད་ ལ་ སྐྱེ་བ ར་ མཛད་ དུ་ གསོལ །"
  },
  {
    "source": "རྟོགས་པ་ཕྱིན་ཅི་མ་ལོག་པ་རྒྱུད་ལ་སྐྱེ་བར་མཛད་དུ་གསོལ།",
    "target": "རྟོགས་པ་ ཕྱིན་ ཅི་ མ་ ལོག་པ་ རྒྱུད་ ལ་ སྐྱེ་བ ར་ མཛད་ དུ་ གསོལ །"
  },
  {
    "source": "ཅེས་ལན་གསུམ་མམ་བདུན་གསོལ་བ་གདབ།",
    "target": "ཅེས་ ལན་ གསུམ་ མམ་ བདུན་ གསོལ་བ་ གདབ །"
  },
  {
    "source": "དེ་ནས་སྔར་འགྲོགས་འདྲིས་འདྲེས་པའི་རྒན་པ་གཞོན་པ།",
    "target": "དེ་ ནས་ སྔ ར་ འགྲོགས་ འདྲིས་ འདྲེས་པ འི་ རྒན་པ་ གཞོན་པ །"
  },
  {
    "source": "རང་ཉིད་དང་ནའུ་ལྡངས་སུ་གྱུར་པའི་སྔར་ཤི་བ་རྣམས་བསྒོམ།",
    "target": "རང་ ཉིད་ དང་ ནའུ་ ལྡངས་ སུ་ གྱུར་པ འི་ སྔ ར་ ཤི་བ་ རྣམས་ བསྒོམ །"
  },
  {
    "source": "དེ་ནས་རང་ལ་ཚུར་ལ་སྦྱར་ལ་བདག་ཀྱང་དེ་བཞིན་དུད་ལྟ་ཤིན་ཅི་ཚུག་འོང་སྙམ་དུ་བསྒོམ།",
    "target": "དེ་ ནས་ རང་ ལ་ ཚུ ར་ ལ་ སྦྱར་ ལ་ བདག་ ཀྱང་ དེ་ བཞིན་ དུད་ ལྟ་ ཤིན་ ཅི་ ཚུག་ འོང་ སྙམ་ དུ་ བསྒོམ །"
  },
  {
    "source": "ག་རེ་ངེས་པར་འཆི་ནམ་འཆི་ཆ་མེད་ཅིས་ཀྱང་མི་སྟོང་བར་འཆི་བ་ཡིན་སྙམ་དུ་རང་ལ་ཡང་ཡང་བསྒོམ།",
    "target": "ག་རེ་ ངེས་པ ར་ འཆི་ ནམ་ འཆི་ ཆ་ མེད་ ཅི ས་ ཀྱང་ མི་ སྟོང་བ ར་ འཆི་བ་ ཡིན་ སྙམ་ དུ་ རང་ ལ་ ཡང་ ཡང་ བསྒོམ །"
  },
  {
    "source": "འོ་ན་འཆི་བའི་དུས་སུ་མུ་སྟེགས་རྒྱང་འཕེན་པ་བཞིན་མེད་པར་འགྲོ་བ་ཡང་མ་ཡིན་སྙམ་དུ་བསྒོམ།",
    "target": "འོ་ ན་ འཆི་བ འི་ དུས་ སུ་ མུ་སྟེགས་ རྒྱང་ འཕེན་པ་ བཞིན་ མེད་པ ར་ འགྲོ་བ་ ཡང་ མ་ ཡིན་ སྙམ་ དུ་ བསྒོམ །"
  },
  {
    "source": "འོ་ན་མུ་སྟེགས་རྟག་ལྟ་བ་ཇི་ལྟ་བ་བཞིན་དུ་རྟག་པ་བརྟན་པ་ནི་མེད་པ་ཡིན་ཨང་སྙམ་དུ་བསྒོམ།",
    "target": "འོ་ ན་ མུ་སྟེགས་ རྟག་ ལྟ་བ་ ཇི་ ལྟ་བ་ བཞིན་ དུ་ རྟག་པ་ བརྟན་པ་ ནི་ མེད་པ་ ཡིན་ ཨང་ སྙམ་ དུ་ བསྒོམ །"
  },
  {
    "source": "དེ་ཡང་ཞེ་སྡང་གིས་གཙོ་བོ་བྱས་པའི་ལས་མི་དགེ་བ་བཅུ་སྤྱད་ན་དམྱལ་བར་སྐྱེ་སྟེ།",
    "target": "དེ་ ཡང་ ཞེ་སྡང་ གིས་ གཙོ་བོ་ བྱས་པ འི་ ལས་མི་ དགེ་བ་ བཅུ་ སྤྱད་ ན་ དམྱལ་བ ར་ སྐྱེ་ སྟེ །"
  },
  {
    "source": "ཚ་༼༣༨༧༽གྲངས་གསོད་གཅོད་ཀྱི་སྡུག་བསྔལ་མིན་པ་སྐད་ཅིག་ཀྱང་མེད་པ་ཡིན་ཨང་སྙམ་དུ་བསྒོམ།",
    "target": "ཚ་ ༼ ༣༨༧ ༽ གྲངས་ གསོད་གཅོད་ ཀྱི་ སྡུག་བསྔལ་ མིན་པ་ སྐད་ ཅིག་ ཀྱང་ མེད་པ་ ཡིན་ ཨང་ སྙམ་ དུ་ བསྒོམ །"
  },
  {
    "source": "འདོད་ཆགས་ཀྱིས་གཙོ་བོར་བྱས་བའི་མི་དགེ་བ་བཅུ་སྤྱད་ན་ཡི་དྭགས་སུ་སྐྱེས་ཏེ།",
    "target": "འདོད་ཆགས་ ཀྱིས་ གཙོ་བོ ར་ བྱས་བ འི་ མི་ དགེ་བ་ བཅུ་ སྤྱད་ ན་ ཡི་དྭགས་ སུ་ སྐྱེས་ ཏེ །"
  },
  {
    "source": "ཟས་སྐོམ་གྱི་སྒྲ་མི་ཐོས་བཀྲེས་སྐོམ་གྱི་སྡུག་བསྔལ་མིན་པ་སྐད་ཅིག་ཀྱང་མེད་པ་ཡིན་ཨང་དུ་བསྒོམ།",
    "target": "ཟས་སྐོམ་ གྱི་ སྒྲ་ མི་ཐོ ས་ བཀྲེས་སྐོམ་ གྱི་ སྡུག་བསྔལ་ མིན་པ་ སྐད་ ཅིག་ ཀྱང་ མེད་པ་ ཡིན་ ཨང་ དུ་ བསྒོམ །"
  },
  {
    "source": "གཏི་མུག་གིས་བྱས་པའི་མི་དགེ་བ་བཅུ་སྤྱད་ན།",
    "target": "གཏི་མུག་ གིས་ བྱས་པ འི་ མི་ དགེ་བ་ བཅུ་ སྤྱད་ ན །"
  },
  {
    "source": "དུད་འགྲོར་སྐྱེས་ཏེ་བླུན་རྨོང་བཀོལ་སྤྱོད་པ་ལ་སོགས་པའི་སྡུག་བསྔལ་མིན་པ་བདེ་བ་སྐད་ཅིག་ཀྱང་མེད་པར་འབྱུང་ཨང་སྙམ་དུ་བསམ།",
    "target": "དུད་འགྲོ ར་ སྐྱེས་ ཏེ་ བླུན་ རྨོང་ བཀོལ་སྤྱོད་པ་ ལ་ སོགས་པ འི་ སྡུག་བསྔལ་ མིན་པ་ བདེ་བ་ སྐད་ ཅིག་ ཀྱང་ མེད་པ ར་ འབྱུང་ ཨང་ སྙམ་ དུ་ བསམ །"
  },
  {
    "source": "འོ་ན་ངན་སོང་གནས་གསུམ་དུ་སྐྱེས་ན་སྡུག་བསྔལ་ཡུན་རིང་ལ་དར་དྲག་ལ་བཟོད་པའི་ཐབས་མེད་པས་ངན་སོང་དུ་སྐྱེ་བའི་རྒྱུ་སྡིག་པ་མི་དགེ་བ་སྲོག་གི་ཕྱིར་ཡང་མི་བྱ་བ་དགོས་སྙམ་དུ་བསྒོམ།",
    "target": "འོ་ ན་ ངན་སོང་ གནས་ གསུམ་ དུ་ སྐྱེས་ ན་ སྡུག་ བསྔལ་ ཡུན་ རིང་ ལ་ དར་ དྲག་ ལ་ བཟོད་པ འི་ ཐབས་ མེད་པ ས་ ངན་སོང་ དུ་ སྐྱེ་བ འི་ རྒྱུ་ སྡིག་པ་ མི་ དགེ་བ་ སྲོག་ གི་ ཕྱི ར་ ཡང་ མི་ བྱ་བ་ དགོས་ སྙམ་ དུ་ བསྒོམ །"
  },
  {
    "source": "དེ་ལྟར་སློབ་དཔོན་ཞི་བ་ལྷའི་ཞལ།",
    "target": "དེ་ ལྟ ར་ སློབ་དཔོན་ ཞི་བ་ལྷ འི་ ཞལ །"
  },
  {
    "source": "མི་དགེ་བ་ལས་སྡུག་བསྔལ་འབྱུང་།།",
    "target": "མི་ དགེ་བ་ ལས་ སྡུག་བསྔལ་ འབྱུང་ ། །"
  },
  {
    "source": "འདི་ལས་ཅི་ལྟར་ངེས་ཐར་ཞེས།།",
    "target": "འདི་ ལས་ ཅི་ ལྟ ར་ ངེས་ ཐར་ ཞེས ། །"
  },
  {
    "source": "ཉིན་མཚན་རྟག་ཏུ་བདག་གིས་ནི།།",
    "target": "ཉིན་མཚན་ རྟག་ ཏུ་ བདག་ གིས་ ནི ། །"
  },
  {
    "source": "འདི་ཉིད་འབའ་ཞིག་བསམ་པར་རིག།",
    "target": "འདི་ ཉིད་ འབའ་ ཞིག་ བསམ་པ ར་ རིག །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "འོ་ན་དགེ་བཅུ་སྤྱད་ན།",
    "target": "འོ་ ན་ དགེ་ བཅུ་ སྤྱད་ ན །"
  },
  {
    "source": "འབྲས་བུ་ལྷ་མིའི་ལུས་འཐོབ་སྟེ།།",
    "target": "འབྲས་བུ་ ལྷ་མི འི་ ལུས་ འཐོབ་ སྟེ ། །"
  },
  {
    "source": "དེ་ཡང་འཁོར་བ་ཙམ་སྡུག་བསྔལ་གྱི་རང་བཞིན་ཡིན་པས་ལྷ་མིར་སྐྱེས་ཀྱང་བདེ་སྐྱིད་ཀྱི་གྲོགས་མེད།",
    "target": "དེ་ ཡང་ འཁོར་བ་ ཙམ་ སྡུག་བསྔལ་ གྱི་ རང་བཞིན་ ཡིན་པ ས་ ལྷ་མི ར་ སྐྱེས་ ཀྱང་ བདེ་སྐྱིད་ ཀྱི་ གྲོགས་ མེད །"
  },
  {
    "source": "སྡུག་བསྔལ་རྒྱུ་དང་བཅས་པ་མེ་མ་མུར་གྱིས་འོབ་མི་གཙང་བའི་དོང་དང་ཁྱད་པར་མེད་པ་ཡིན་སྙམ་དུ་བསམ།",
    "target": "སྡུག་བསྔལ་ རྒྱུ་ དང་ བཅས་པ་ མེ་ མ་ མུར་ གྱིས་ འོབ་ མི་ གཙང་བ འི་ དོང་ དང་ ཁྱད་པ ར་ མེད་པ་ ཡིན་ སྙམ་ དུ་ བསམ །"
  },
  {
    "source": "འོ་ན་ཁམས་གསུམ་འཁོར་བ་སྡུག་བསྔལ་གྱི་རང་བཞིན་གྱི་གནས་དེ་སྤང་ལ།",
    "target": "འོ་ ན་ ཁམས་ གསུམ་ འཁོར་བ་ སྡུག་བསྔལ་ གྱི་ རང་བཞིན་ གྱི་ གནས་ དེ་ སྤང་ ལ །"
  },
  {
    "source": "སྡུག་བསྔལ་ཐམས་ཅད་ཉེ་བར་ཞི་བའི་བྱང་ཆུབ་ཐོབ་པར་བྱ་དགོས་སྙམ་དུ་བསྒོམ།",
    "target": "སྡུག་བསྔལ་ ཐམས་ཅད་ ཉེ་བ ར་ ཞི་བ འི་ བྱང་ཆུབ་ ཐོབ་པ ར་ བྱ་ དགོས་ སྙམ་ དུ་ བསྒོམ །"
  },
  {
    "source": "དུས་ད་རེས་འཁོར་བ་མ་བཟློག་ན་འཁོར་བ་རང་ལོག་སྟེ་མི་འགྲོ།",
    "target": "དུས་ ད་ རེས་ འཁོར་བ་ མ་ བཟློག་ ན་ འཁོར་བ་ རང་ ལོག་ སྟེ་ མི་ འགྲོ །"
  },
  {
    "source": "འཛད་པའི་མུ་མཐའ་མེད་པས་ད་རེས་འཁོར་བ་ཅི་བཟློག་བྱ་སྙམ་དུ་བསྒོམ།",
    "target": "འཛད་པ འི་ མུ་མཐའ་ མེད་པ ས་ ད་ རེ ས་ འཁོར་བ་ ཅི་ བཟློག་ བྱ་ སྙམ་ དུ་ བསྒོམ །"
  },
  {
    "source": "དེ་ལྟར་འཆི་བ་མི་རྟག་པ་ལས་རྒྱུ་འབྲས་ཁམས་གསུམ་འཁོར་བའི་ཉེས་དམིགས་བསྒོམས་པས།",
    "target": "དེ་ ལྟ ར་ འཆི་བ་མི་རྟག་པ་ ལས་ རྒྱུ་འབྲས་ ཁམས་ གསུམ་ འཁོར་བ འི་ ཉེས་དམིགས་ བསྒོམས་པ ས །"
  },
  {
    "source": "ཚེ་འདིའི་བྱ་བ་ལ་མི་དགེ་བ་དང་ངན་སོང་གི་སྡུག་བསྔལ་དྲན་ནས།",
    "target": "ཚེ་ འདི འི་ བྱ་བ་ ལ་ མི་ དགེ་བ་ དང་ ངན་སོང་ གི་ སྡུག་བསྔལ་ དྲན་ ནས །"
  },
  {
    "source": "དེའི་རྒྱུ་སྡིག་པ་མི་དགེ་བ་༼༣༨༨༽གླག་ཡོད་ཚད་ཀྱིས་སྤོང་བ་དང་།",
    "target": "དེ འི་ རྒྱུ་ སྡིག་པ་ མི་ དགེ་བ་ ༼ ༣༨༨ ༽ གླག་ ཡོད་ཚད་ ཀྱིས་ སྤོང་བ་ དང་ །"
  },
  {
    "source": "འཁོར་བ་ལ་འཇིགས་ནས་དེ་དང་བྲལ་བར་འདོད་པའི་བསམ་པ་སྐྱེ་བ་ཡིན།",
    "target": "འཁོར་བ་ ལ་ འཇིགས་ ནས་ དེ་ དང་ བྲལ་བ ར་ འདོད་པ འི་ བསམ་པ་ སྐྱེ་བ་ ཡིན །"
  },
  {
    "source": "དེ་ལྟ་བུའི་བློ་གཅིག་སྐྱེ་བ་མ་བྱུང་ན་ཆོས་བྱེད་པ་འདྲ་ཡང་ཁ་ཆོས་སུ་འགྲོ།",
    "target": "དེ་ ལྟ་བུ འི་ བློ་ གཅིག་ སྐྱེ་བ་ མ་ བྱུང་ ན་ ཆོས་ བྱེད་པ་ འདྲ་ ཡང་ ཁ་ ཆོས་ སུ་ འགྲོ །"
  },
  {
    "source": "ཚེ་འདི་ཡི་ཆོས་སུ་འགྲོ་དོག་ཡོད་པས་མི་རྟོག་པ་དང་ལས་རྒྱུ་འབྲས་དང་འཁོར་བའི་ཉེས་དམིགས་བསྒོམ་པ་གལ་ཆེ་གསུངས།",
    "target": "ཚེ་ འདི་ ཡི་ ཆོས་ སུ་ འགྲོ་ དོག་ ཡོད་པ ས་ མི་ རྟོག་པ་ དང་ ལས་ རྒྱུ་འབྲས་ དང་ འཁོར་བ འི་ ཉེས་དམིགས་ བསྒོམ་པ་ གལ་ ཆེ་ གསུངས །"
  },
  {
    "source": "ད་འཁོར་བ་དང་འབྲེལ་ཐག་ཆོད་པ་ལ་ཚེ་ཐུང་ནད་མང་།",
    "target": "ད་ འཁོར་བ་ དང་ འབྲེལ་ཐག་ ཆོད་པ་ ལ་ ཚེ་ ཐུང་ ནད་ མང་ །"
  },
  {
    "source": "ཚེ་ལ་ལོང་ཁོམ་མེད་པས་མགོ་ལ་མེ་ཤོར་བ་དང་།",
    "target": "ཚེ་ ལ་ ལོང་ ཁོམ་ མེད་པ ས་ མགོ་ ལ་ མེ་ ཤོར་བ་ དང་ །"
  },
  {
    "source": "པང་དུ་སྦྲུལ་བྱུང་བ་གསོད་པ་དང་སྤོ་བ་ལྟ་བུའི་བརྩོན་འགྲུས་རྩོམ་དགོས།",
    "target": "པང་ དུ་ སྦྲུལ་ བྱུང་བ་ གསོད་པ་ དང་ སྤོ་བ་ ལྟ་བུ འི་ བརྩོན་འགྲུས་ རྩོམ་ དགོས །"
  },
  {
    "source": "དུས་ད་རེས་སྐྱེ་བ་གཏན་གྱི་སོ་ནམ་གྱི་རྐང་འཛུག་དགོས།",
    "target": "དུས་ ད་ རེ ས་ སྐྱེ་བ་ གཏན་ གྱི་ སོ་ནམ་ གྱི་ རྐང་ འཛུག་ དགོས །"
  },
  {
    "source": "ད་རེས་ལམ་སྣ་ཅིག་མ་ཟིན་ན།",
    "target": "ད་ རེ ས་ ལམ་སྣ་ ཅིག་ མ་ ཟིན་ ན །"
  },
  {
    "source": "ཡང་འཁོར་བ་མཐའ་མེད་དུ་འཁྱམས་དགོས་པ་ཡིན།",
    "target": "ཡང་ འཁོར་བ་ མཐའ་ མེད་ དུ་ འཁྱམས་ དགོས་པ་ ཡིན །"
  },
  {
    "source": "དེའང་འཁོར་བ་དང་འབྲེལ་ཐག་གཅོད་པ་ལ་ཆོས་ཅི་ཐོད་ཐོད་ཀྱི་མི་འོང་བས།",
    "target": "དེ འང་ འཁོར་བ་ དང་ འབྲེལ་ ཐག་ གཅོད་པ་ ལ་ ཆོས་ ཅི་ ཐོད་ ཐོད་ ཀྱི་ མི་ འོང་བ ས །"
  },
  {
    "source": "ཐེག་པ་ཆེན་པོའི་ལམ་ཚང་ལ་མ་ནོར་བ་ཅིག་སྒྲུབ་པ་ཚུལ་བཞིན་དུ་ཉམས་སུ་ལེན་པ་ཡིན་གསུངས།",
    "target": "ཐེག་པ་ ཆེན་པོ འི་ ལམ་ ཚང་ ལ་ མ་ ནོར་བ་ ཅིག་ སྒྲུབ་པ་ ཚུལ་ བཞིན་ དུ་ ཉམས་ སུ་ ལེན་པ་ ཡིན་ གསུངས །"
  },
  {
    "source": "དེ་ཡང་ཧྲིལ་གྱིས་དྲིལ་ན་ཐེག་པ་ཆེན་པོ་སྙིང་རྗེའི་ཁྱད་པར་དུ་བྱས་པས།",
    "target": "དེ་ ཡང་ ཧྲིལ་ གྱིས་ དྲིལ་ ན་ ཐེག་པ་ ཆེན་པོ་ སྙིང་རྗེ འི་ ཁྱད་པ ར་ དུ་ བྱས་པ ས །"
  },
  {
    "source": "སྦྱོར་བའི་སྙིང་པོ་བྱང་ཆུབ་ཀྱི་སེམས་བསྒོམ།",
    "target": "སྦྱོར་བ འི་ སྙིང་པོ་ བྱང་ཆུབ་ ཀྱི་ སེམས་ བསྒོམ །"
  },
  {
    "source": "དེ་མ་བསྒོམ་ན་ཐེག་ཆེན་པའི་འཁོར་དུ་མི་གཏུབ།",
    "target": "དེ་ མ་ བསྒོམ་ ན་ ཐེག་ཆེན་ པ འི་ འཁོར་ དུ་ མི་ གཏུབ །"
  },
  {
    "source": "ཆོས་ཅི་བྱས་ཀྱང་བླ་ན་མེད་པའི་བྱང་ཆུབ་ཀྱི་ལམ་དུ་མི་འགྲོ།",
    "target": "ཆོས་ ཅི་ བྱས་ ཀྱང་ བླ་ ན་ མེད་པ འི་ བྱང་ཆུབ་ ཀྱི་ ལམ་ དུ་ མི་ འགྲོ །"
  },
  {
    "source": "ཡི་དམ་གྱི་ལྷ་མ་བསྒོམ་ན་སེམས་ཅན་གྱི་དོན་དུ་གཟུགས་སྐུ་རྣམ་གཉིས་མི་འབྱུང་།",
    "target": "ཡི་དམ་ གྱི་ ལྷ་མ་ བསྒོམ་ ན་ སེམས་ཅན་ གྱི་ དོན་ དུ་ གཟུགས་སྐུ་ རྣམ་ གཉིས་ མི་ འབྱུང་ །"
  },
  {
    "source": "འཁོར་བའི་རྒྱུ་ལས་སུ་འགྲོ།",
    "target": "འཁོར་བ འི་ རྒྱུ་ ལས་ སུ་ འགྲོ །"
  },
  {
    "source": "ཕྱག་རྒྱ་ཆེན་པོའི་དོན་བསྒོམ་པ་ལ་ཡང་ཡི་དམ་གྱི་ལྷ་མ་བསྒོམ་ན་གསང་སྔགས་ཀྱི་ལམ་བསྐྱེད་རྫོགས་ཟུང་དུ་མི་འབྲེལ།",
    "target": "ཕྱག་རྒྱ་ ཆེན་པོ འི་ དོན་ བསྒོམ་པ་ ལ་ ཡང་ ཡི་དམ་ གྱི་ ལྷ་མ་ བསྒོམ་ ན་ གསང་སྔགས་ ཀྱི་ ལམ་ བསྐྱེད་རྫོགས་ ཟུང་ དུ་ མི་ འབྲེལ །"
  },
  {
    "source": "མོས་གུས་མ་བསྒོམ་ན་ཉམས་རྟོགས་ལས་བསྐྱེད་པའི་ཡོན་ཏན་རྒྱུད་ལ་མི་སྐྱེ།",
    "target": "མོས་གུས་ མ་ བསྒོམ་ ན་ ཉམས་རྟོགས་ ལས་ བསྐྱེད་པ འི་ ཡོན་ཏན་ རྒྱུད་ ལ་ མི་ སྐྱེ །"
  },
  {
    "source": "ཕྱག་རྒྱ་ཆེན་པོའི་དོན་མ་བསྒོམས་ན་སེམས་ཀྱི་གཞི་རྩ་མི་ཆོད།",
    "target": "ཕྱག་རྒྱ་ ཆེན་པོ འི་ དོན་ མ་ བསྒོམས་ ན་ སེམས་ ཀྱི་ གཞི་རྩ་ མི་ ཆོད །"
  },
  {
    "source": "སེམས་ཀྱི་རྩད་གཞི་མ་ཆོད་པས་འཁོར་བའི་རྣམ་རྟོག་ཆོས་སྐུར་རྟོགས་པའི་ཡོན་ཏན་མི་སྐྱེ་གསུངས།",
    "target": "སེམས་ ཀྱི་ རྩད་ གཞི་ མ་ ཆོད་པ ས་ འཁོར་བ འི་ རྣམ་རྟོག་ ཆོས་སྐུ ར་ རྟོགས་པ འི་ ཡོན་ཏན་ མི་ སྐྱེ་ གསུངས །"
  },
  {
    "source": "དེ་ལ་སྒོམ་ཉམས་སུ་ལེན་པའི་དུས་བསམ་གཏན་གྱི་ཁང་པར་འབོལ་བའི་སྟན་བཏིང་།",
    "target": "དེ་ ལ་ སྒོམ་ ཉམས་ སུ་ ལེན་པ འི་ དུས་ བསམ་གཏན་ གྱི་ ཁང་པ ར་ འབོལ་བ འི་ སྟན་ བཏིང་ །"
  },
  {
    "source": "རྐང་པ་སྐྱིལ་མི་ཀྲུང་བཅའ།",
    "target": "རྐང་པ་ སྐྱིལ་ མི་ ཀྲུང་ བཅའ །"
  },
  {
    "source": "ལག་པ་མཉམ་གཞག་གི་ཕྱག་རྒྱ་བཅའ།",
    "target": "ལག་པ་ མཉམ་ གཞག་ གི་ ཕྱག་རྒྱ་ བཅའ །"
  },
  {
    "source": "༼༣༨༩༽རྒལ་བ་བསྲང་།",
    "target": "༼ ༣༨༩ ༽ རྒལ་བ་ བསྲང་ །"
  },
  {
    "source": "མགྲིན་པ་ཅུང་ཞིག་དགུ་བར་བྱ།",
    "target": "མགྲིན་པ་ ཅུང་ཞིག་ དགུ་བ ར་ བྱ །"
  },
  {
    "source": "མིག་སྣ་རྩེར་གཏད།",
    "target": "མིག་ སྣ་ རྩེ ར་ གཏད །"
  },
  {
    "source": "ལྕེ་ཡ་རྐན་ལ་སྦྱར།",
    "target": "ལྕེ་ ཡ་རྐན་ ལ་ སྦྱར །"
  },
  {
    "source": "ལུས་སེམས་ཁོང་ཀློད།",
    "target": "ལུས་ སེམས་ ཁོང་ ཀློད །"
  },
  {
    "source": "དེ་ནས་ནམ་མཁའི་མཐའ་དང་མཉམ་པའི་སེམས་ཅན་འདི་རྣམས་སྡུག་བསྔལ་དང་བྲལ།",
    "target": "དེ་ ནས་ ནམ་ མཁ འི་ མཐའ་ དང་ མཉམ་པ འི་ སེམས་ཅན་ འདི་ རྣམས་ སྡུག་བསྔལ་ དང་ བྲལ །"
  },
  {
    "source": "བདེ་བ་དང་ལྡན།",
    "target": "བདེ་བ་ དང་ ལྡན །"
  },
  {
    "source": "ཆོས་ཀྱི་སྐུ་ཐོབ་པར་བྱ་བའི་དོན་དུ།",
    "target": "ཆོས་ ཀྱི་ སྐུ་ ཐོབ་པ ར་ བྱ་བ འི་ དོན་ དུ །"
  },
  {
    "source": "བདག་གི་ཟབ་མོའི་དོན་བསྒོམ་པར་བྱ་སྙམ་དུ་ལན་གསུམ་བསྒོམ།",
    "target": "བདག་ གི་ ཟབ་མོ འི་ དོན་ བསྒོམ་པ ར་ བྱ་ སྙམ་ དུ་ ལན་ གསུམ་ བསྒོམ །"
  },
  {
    "source": "དེ་ནས་མདུན་གྱི་ནམ་མཁའ་ལ་བརྒྱུད་པའི་བླ་མ་སངས་རྒྱས་བྱང་ཆུབ་སེམས་དཔའ།",
    "target": "དེ་ ནས་ མདུན་ གྱི་ ནམ་མཁའ་ ལ་ བརྒྱུད་པ འི་ བླ་མ་ སངས་རྒྱས་ བྱང་ཆུབ་སེམས་དཔའ །"
  },
  {
    "source": "དཔའ་བོ་མཁའ་འགྲོ་དཔའ་མོ་ཐམས་ཅད་དང་།",
    "target": "དཔའ་བོ་མཁའ་འགྲོ་ དཔའ་མོ་ ཐམས་ཅད་ དང་ །"
  },
  {
    "source": "ཆོས་སྐྱོང་བའི་སྲུང་མ་གཉུག་མར་གནས་པ་རྣམས་སྤྲིན་དཔུང་བཞིན་དུ་བྱོན་པར་བསྒོམ།",
    "target": "ཆོས་སྐྱོང་ བ འི་ སྲུང་མ་ གཉུག་མ ར་ གནས་པ་ རྣམས་ སྤྲིན་ དཔུང་ བཞིན་ དུ་ བྱོན་པ ར་ བསྒོམ །"
  },
  {
    "source": "དེ་རྣམས་ལ་རང་གི་ལུས་ལོངས་སྤྱོད་ཐམས་ཅད་བྲན་དང་གཡོག་ཏུ་མཆོད་པར་འབུལ།",
    "target": "དེ་ རྣམས་ ལ་ རང་ གི་ ལུས་ ལོངས་སྤྱོད་ ཐམས་ཅད་ བྲན་ དང་ གཡོག་ ཏུ་ མཆོད་པ ར་ འབུལ །"
  },
  {
    "source": "སྙིང་ཐག་པའི་སྒོ་ནས་འབུལ།",
    "target": "སྙིང་ ཐག་པ འི་ སྒོ་ ནས་ འབུལ །"
  },
  {
    "source": "དེའི་རྗེས་ལ་དེ་རྣམས་ཀྱི་ཐུགས་ཀ་ནས་འོད་ཟེར་མེའི་རྣམ་པ་ལྟ་བུ་བྱུང་ནས་རང་གི་ལུས་ངག་ཡིད་གསུམ་ལ་ཕོག་པས།",
    "target": "དེ འི་ རྗེས་ ལ་ དེ་ རྣམས་ ཀྱི་ ཐུགས་ ཀ་ ནས་ འོད་ཟེར་ མེ འི་ རྣམ་པ་ ལྟ་བུ་ བྱུང་ ནས་ རང་ གི་ ལུས་ངག་ ཡིད་ གསུམ་ ལ་ ཕོག་པ ས །"
  },
  {
    "source": "ལུས་མུན་ཁུང་ན་མར་མེ་བཏེགས་པ་ལྟར་ཕྱི་ནང་མེད་པར་གསལ་བར་བྱས་ལ་ལུས་ངག་ཡིད་གསུམ་གྱི་སྒོ་ནས་སྡིག་སྒྲིབ་དམ་ཚིག་ཆགས་ཉམས་ལ་སོགས་པ་ཉེས་པའི་སྐྱོན་ཐམས་ཅད་བཤང་བའི་ལམ་ནས་མར་ཕུད་ནས་སངས་ཀྱིས་དག་པར་བསྒོམ།",
    "target": "ལུས་ མུན་ཁུང་ ན་མ ར་ མེ་ བཏེགས་པ་ ལྟ ར་ ཕྱི་ནང་ མེད་པ ར་ གསལ་བ ར་ བྱས་ ལ་ ལུས་ངག་ ཡིད་ གསུམ་ གྱི་ སྒོ་ ནས་ སྡིག་སྒྲིབ་ དམ་ཚིག་ ཆགས་ཉམས་ ལ་ སོགས་པ་ ཉེས་པ འི་ སྐྱོན་ ཐམས་ཅད་ བཤང་བ འི་ ལམ་ ནས་ མར་ ཕུད་ ནས་ སངས་ ཀྱིས་ དག་པ ར་ བསྒོམ །"
  },
  {
    "source": "དེས་སྡིག་སྒྲིབ་ཐམས་ཅད་དག་པས།",
    "target": "དེ ས་ སྡིག་སྒྲིབ་ ཐམས་ཅད་ དག་པ ས །"
  },
  {
    "source": "ལུས་ནམ་མཁའ་ལ་འཇའ་ཤར་བ་བཞིན་ཡི་དམ་གྱི་སྐུར་གསལ་ལེར་བསྒོམ།",
    "target": "ལུས་ ནམ་མཁའ་ ལ་ འཇའ་ ཤར་བ་ བཞིན་ ཡི་དམ་ གྱི་ སྐུར་ གསལ་ལེ ར་ བསྒོམ །"
  },
  {
    "source": "སྐུ་ལུས་ཀྱི་ནང་དུ་ཐ་མལ་གྱི་རྒྱུ་ལྟོ་ལྟར་ཉལ་ཉིལ་མེད་བར་སྟོང་སངས་པར་བསྒོམ།",
    "target": "སྐུ་ལུས་ ཀྱི་ ནང་ དུ་ ཐ་མལ་ གྱི་ རྒྱུ་ ལྟོ་ ལྟ ར་ ཉལ་ཉིལ་ མེད་བ ར་ སྟོང་ སངས་པ ར་ བསྒོམ །"
  },
  {
    "source": "སྐུ་ལུས་ཀྱི་ནང་དུ།",
    "target": "སྐུ་ལུས་ ཀྱི་ ནང་ དུ །"
  },
  {
    "source": "ལུས་པོ་ལ་ཡོད་པའི་སྙིང་དེ་རིན་པོ་ཆེའི་གཞལ་ཡས་ཁང་དར་དཀར་གྱི་གུར་ཕུབ་པ་ལྟ་བུ་ལ་གསལ་བ་ཤིན་ཏུ་ཡངས་ཤིང་ཤིན་ཏུ་རྒྱ་ཆེ་བར་བསྒོམ།",
    "target": "ལུས་པོ་ ལ་ ཡོད་པ འི་ སྙིང་ དེ་ རིན་པོ་ཆེ འི་ གཞལ་ཡས་ ཁང་ དར་དཀར་ གྱི་ གུར་ ཕུབ་པ་ ལྟ་བུ་ ལ་ གསལ་བ་ ཤིན་ ཏུ་ ཡངས་ ཤིང་ ཤིན་ ཏུ་ རྒྱ་ཆེ་བ ར་ བསྒོམ །"
  },
  {
    "source": "དེའི་ནང་དུ་གསོལ་བ་འདེབས་པའི་ཡུལ་བླ་མ་པདྨ་དང་ཉི་མ་ཟླ་བའི་སྟེང་དུ་གསལ་ལེར་བསྒོམ།",
    "target": "དེ འི་ ནང་ དུ་ གསོལ་བ་ འདེབས་པ འི་ ཡུལ་ བླ་མ་ པདྨ་ དང་ ཉི་མ་ ཟླ་བ འི་ སྟེང་ དུ་ གསལ་ལེ ར་ བསྒོམ །"
  },
  {
    "source": "བདག་གི་བླ་མ་ཡང་དག་པར་རྫོགས་པའི་སངས་རྒྱས་དང་ཁྱད་མེད་པ་ཡིན་དང་སྙམ་དུ་སངས་རྒྱས་ཀྱི་འདུ་ཤེས་ལན་གསུམ་༼༣༩༠༽བསྒོམ་སྟེ།",
    "target": "བདག་ གི་ བླ་མ་ ཡང་ དག་པ ར་ རྫོགས་པ འི་ སངས་རྒྱས་ དང་ ཁྱད་ མེད་པ་ ཡིན་ དང་ སྙམ་ དུ་ སངས་རྒྱས་ ཀྱི་ འདུ་ཤེས་ ལན་ གསུམ་ ༼ ༣༩༠ ༽ བསྒོམ་ སྟེ །"
  },
  {
    "source": "དེ་རྣམས་སྒོམ་གྱི་སྦྱོར་བ་ཡིན་ནོ།།",
    "target": "དེ་ རྣམས་ སྒོམ་ གྱི་ སྦྱོར་བ་ ཡིན་ ནོ ། །"
  },
  {
    "source": "དེ་ནས་དངོས་གཞི་ཕྱག་རྒྱ་ཆེན་པོའི་དོན་བསྒོམ་པ་ནི།",
    "target": "དེ་ ནས་ དངོས་གཞི་ ཕྱག་རྒྱ་ ཆེན་པོ འི་ དོན་ བསྒོམ་པ་ ནི །"
  },
  {
    "source": "སྣང་ཞིང་སྲིད་པའི་ཆོས་ཐམས་ཅད་རང་གི་སེམས་ཡིན།",
    "target": "སྣང་ ཞིང་ སྲིད་པ འི་ ཆོས་ ཐམས་ཅད་ རང་ གི་ སེམས་ ཡིན །"
  },
  {
    "source": "སེམས་རིག་པའི་དོན་ནི་ཆོས་སྐུ་རང་ཆས་ཕྱག་རྒྱ་ཆེན་པོའི་དོན་ཡིན་ཨང་སྙམ་དུ་ལན་ཅིག་བསྒོམ།",
    "target": "སེམས་ རིག་པ འི་ དོན་ ནི་ ཆོས་སྐུ་ རང་ ཆས་ ཕྱག་རྒྱ་ ཆེན་པོ འི་ དོན་ ཡིན་ ཨང་ སྙམ་ དུ་ ལན་ ཅིག་ བསྒོམ །"
  },
  {
    "source": "དེ་ནས་སེམས་ལྟ་བ་ཚུར་ནས་ཚུར་ལན་ཅིག་བསྡུས་ལ་ལྷོད་ཀྱིས་ཀློད་ལ་ཅིར་ཡང་མི་རྟོག།",
    "target": "དེ་ ནས་ སེམས་ ལྟ་བ་ ཚུ ར་ ནས་ ཚུ ར་ ལན་ ཅིག་ བསྡུས་ ལ་ ལྷོད་ ཀྱིས་ ཀློད་ ལ་ ཅི ར་ ཡང་ མི་ རྟོག །"
  },
  {
    "source": "ཅིར་ཡང་ཡིད་ལ་མི་བྱ་བར་གཞག་རྒྱུ་མེད་པར་བཞག་ཅིང་།",
    "target": "ཅི ར་ ཡང་ ཡིད་ ལ་ མི་ བྱ་བ ར་ གཞག་ རྒྱུ་ མེད་པ ར་ བཞག་ ཅིང་ །"
  },
  {
    "source": "བལྟ་རྒྱུ་མེད་པར་བལྟ་བའི་ཕྱིར་ལ་དམིགས་གཏད་བསྒོམ།",
    "target": "བལྟ་ རྒྱུ་ མེད་པ ར་ བལྟ་བ འི་ ཕྱི ར་ ལ་ དམིགས་ གཏད་ བསྒོམ །"
  },
  {
    "source": "བསྒོམ་རྒྱུ་སྐྲའི་རྩེ་མོ་ཙམ་མེད་ཀྱང་སེམས་མ་བཅོས་པའི་ངང་མ་ཡེངས་པར་བཞག",
    "target": "བསྒོམ་ རྒྱུ་ སྐྲ འི་ རྩེ་མོ་ ཙམ་ མེད་ ཀྱང་ སེམས་ མ་ བཅོས་པ འི་ ངང་ མ་ ཡེངས་པ ར་ བཞག"
  },
  {
    "source": "།",
    "target": "།"
  },
  {
    "source": "དེ་ལྟར་བཞག་པས་བཞག་པར་ལྟེང་བ་ལྟེང་ངེ་མེ་རེ་བ་འོང་།",
    "target": "དེ་ ལྟ ར་ བཞག་པ ས་ བཞག་པ ར་ ལྟེང་བ་ ལྟེང་ ངེ་ མེ་རེ་བ་ འོང་ །"
  },
  {
    "source": "བྱིང་རྨུགས་སུ་འགྲོ་ན་ཤེས་པ་གསེང་ལ་གཡེང་བ་དང་བཅས་པས་སང་ངེ་ཡེ་རེ་བསྒོམ།",
    "target": "བྱིང་རྨུགས་ སུ་ འགྲོ་ ན་ ཤེས་པ་ གསེང་ ལ་ གཡེང་བ་ དང་ བཅས་པ ས་ སང་ ངེ་ ཡེ་ རེ་ བསྒོམ །"
  },
  {
    "source": "སེམས་སྟོང་པར་འཁྱམས་ནས་རྣམ་རྟོག་སྣ་ཚོགས་སུ་འཕྲོ་ན་འཕྲོ་བ་མི་དགག་སྟེ།",
    "target": "སེམས་ སྟོང་པ ར་ འཁྱམས་ ནས་ རྣམ་རྟོག་ སྣ་ཚོགས་ སུ་ འཕྲོ་ ན་ འཕྲོ་བ་ མི་ དགག་ སྟེ །"
  },
  {
    "source": "དེ་རང་ཡང་སེམས་ཉིད་ཀྱི་དོན་ལས་ཤེས་རབ་ཀྱིས་དམིགས་ན་འཕྲོ་མཁན་གྱི་རྣམ་རྟོག་གི་སྐྱེ་འགག་གནས་ས་མི་རྙེད་སྟེ།",
    "target": "དེ་ རང་ ཡང་ སེམས་ཉིད་ ཀྱི་ དོན་ ལས་ ཤེས་རབ་ ཀྱིས་ དམིགས་ ན་ འཕྲོ་ མཁན་ གྱི་ རྣམ་རྟོག་ གི་ སྐྱེ་འགག་ གནས་ ས་ མི་ རྙེད་ སྟེ །"
  },
  {
    "source": "གཞི་རྩ་མེད་ཀྱང་དེ་རང་གི་ངང་ལ་བཞག།",
    "target": "གཞི་རྩ་ མེད་ ཀྱང་ དེ་ རང་ གི་ ངང་ ལ་ བཞག །"
  },
  {
    "source": "རྣམ་རྟོག་ལམ་དུ་བྱེད་པའི་ལྷན་ཅིག་སྐྱེས་སྦྱོར་གྱི་གདམས་ངག་ཀྱང་དེ་ཡིན།",
    "target": "རྣམ་རྟོག་ ལམ་ དུ་ བྱེད་པ འི་ ལྷན་ ཅིག་ སྐྱེས་ སྦྱོར་ གྱི་ གདམས་ངག་ ཀྱང་ དེ་ ཡིན །"
  },
  {
    "source": "བླ་མ་ཁམས་པའི་ཞལ་ནས་ཀྱང་།",
    "target": "བླ་མ་ ཁམས་པ འི་ ཞལ་ ནས་ ཀྱང་ །"
  },
  {
    "source": "རྣམ་རྟོག་འཁོར་བ་ཡིན་པ་ལ།།",
    "target": "རྣམ་རྟོག་ འཁོར་བ་ ཡིན་པ་ ལ ། །"
  },
  {
    "source": "སྐྱེ་འགག་དང་བྲལ་བས་མྱང་འདས་གསུངས།",
    "target": "སྐྱེ་འགག་ དང་ བྲལ་བ ས་ མྱང་འདས་ གསུངས །"
  },
  {
    "source": "འོ་ན་རྣམ་རྟོག་རིག་རིག་ཏུར་ཏུར་སྣ་ཚོགས་སུ་སྐྱེ་བ་འདི་མ་གཏོགས་པའི་སེམས་ཞེས་བྱ་བའམ།",
    "target": "འོ་ ན་ རྣམ་རྟོག་ རིག་རིག་ ཏུར་ཏུར་ སྣ་ཚོགས་ སུ་ སྐྱེ་བ་ འདི་ མ་ གཏོགས་པ འི་ སེམས་ ཞེས་ བྱ་བ འམ །"
  },
  {
    "source": "འཁོར་བ་ཞེས་བྱ་བའམ།",
    "target": "འཁོར་བ་ ཞེས་ བྱ་བ འམ །"
  },
  {
    "source": "སེམས་ཉིད་ཞེས་བྱ་བའམ།",
    "target": "སེམས་ཉིད་ ཞེས་ བྱ་བ འམ །"
  },
  {
    "source": "མྱ་ངན་ལས་འདས་བ་ཞེས་བྱ་བའི་བླང་བྱ་ཅིག་ག་ལ་ཡོད།",
    "target": "མྱ་ངན་ ལས་ འདས་བ་ ཞེས་ བྱ་བ འི་ བླང་ བྱ་ ཅིག་ ག་ ལ་ ཡོད །"
  },
  {
    "source": "དེས་ན་འཁོར་འདས་གཉིས་ཀྱང་སེམས་རིག་པ་འདི་རྟོགས་མ་རྟོག་ཡིན་ཏེ།",
    "target": "དེ ས་ ན་ འཁོར་འདས་ གཉིས་ ཀྱང་ སེམས་ རིག་པ་ འདི་ རྟོགས་ མ་ རྟོག་ ཡིན་ ཏེ །"
  },
  {
    "source": "ལག་པ་ལྟོ་རྒྱབ་དང་འདྲ་བ་ཡིན།",
    "target": "ལག་པ་ ལྟོ་ རྒྱབ་ དང་ འདྲ་བ་ ཡིན །"
  },
  {
    "source": "དེ་ལ་སྒོམ་པའི་དུས་སུ་ཡང་རྣམ་པར་རྟོག་པ་ཅི་ལྟར་སྣང་ཡང་འཕྲོ་བའི་ཡུལ་གཏན་ལ་མི་དབབ་པར་འཕྲོ་མཁན་གྱི་རིག་པ་དེ་ཉིད་ཀྱིས་བལྟ།",
    "target": "དེ་ ལ་ སྒོམ་པ འི་ དུས་ སུ་ ཡང་ རྣམ་པ ར་ རྟོག་པ་ ཅི་ ལྟ ར་ སྣང་ ཡང་ འཕྲོ་བ འི་ ཡུལ་ གཏན་ ལ་ མི་ དབབ་པ ར་ འཕྲོ་ མཁན་ གྱི་ རིག་པ་ དེ་ ཉིད་ ཀྱིས་ བལྟ །"
  },
  {
    "source": "དེ་ལ་བལྟས་པས་བལྟ་རྒྱུ་མ་མཐོང་བ་༼༣༩༡༽དེའི་ངང་ལ་ཅིར་ཡང་མི་རྟོག།",
    "target": "དེ་ ལ་ བལྟས་པ ས་ བལྟ་ རྒྱུ་ མ་ མཐོང་བ་ ༼ ༣༩༡ ༽ དེ འི་ ངང་ ལ་ ཅི ར་ ཡང་ མི་ རྟོག །"
  },
  {
    "source": "ཅིར་ཡང་ཡིད་ལ་མི་བྱ་བར་བཞག།",
    "target": "ཅི ར་ ཡང་ ཡིད་ ལ་ མི་ བྱ་བ ར་ བཞག །"
  },
  {
    "source": "ཡང་དག་པའི་དོན་བསྒོམ་པ་ཡང་དེ་ཡིན།",
    "target": "ཡང་ དག་པ འི་ དོན་ བསྒོམ་པ་ ཡང་ དེ་ ཡིན །"
  },
  {
    "source": "སེམས་ཉིད་ཀྱི་དོན་བསྒོམ་པ་ཡང་དེ་ཡིན།",
    "target": "སེམས་ཉིད་ ཀྱི་ དོན་ བསྒོམ་པ་ ཡང་ དེ་ ཡིན །"
  },
  {
    "source": "ཕྱག་རྒྱ་ཆེན་པོའི་དོན་བསྒོམ་པ་ཡང་དེ་ཡིན།",
    "target": "ཕྱག་རྒྱ་ ཆེན་པོ འི་ དོན་ བསྒོམ་པ་ ཡང་ དེ་ ཡིན །"
  },
  {
    "source": "དེ་བས་ལོགས་སུ་བཟང་བཟང་པོའམ།",
    "target": "དེ་བ ས་ ལོགས་ སུ་ བཟང་ བཟང་པོ འམ །"
  },
  {
    "source": "བྱུང་བྱུང་པོ་འདོད་པའི་བོག་ཅིག་བྱུང་ན་རེ་དོགས་ཀྱི་བློ་ཡིན་པས།",
    "target": "བྱུང་ བྱུང་པོ་ འདོད་པ འི་ བོག་ ཅིག་ བྱུང་ ན་རེ་ དོགས་ ཀྱི་ བློ་ ཡིན་པ ས །"
  },
  {
    "source": "གེགས་སུ་འགྲོ་བ་ཡིན་པས་རེ་དོགས་གི་རྟོག་པ་བྱུང་བའི་དུས་ཤེས་རབ་ཀྱིས་མིག་གིས་བལྟས་པས།",
    "target": "གེགས་ སུ་ འགྲོ་བ་ ཡིན་པ ས་ རེ་ དོགས་ གི་ རྟོག་པ་ བྱུང་བ འི་ དུས་ ཤེས་རབ་ ཀྱིས་ མིག་ གིས་ བལྟས་པ ས །"
  },
  {
    "source": "གཞི་རྩ་མེད་པར་ངོས་བཟུང་བས་རེ་དོགས་གི་རྩ་བ་སྦད་ཀྱིས་གཅོད་པ་ཡིན།",
    "target": "གཞི་རྩ་ མེད་པ ར་ ངོས་ བཟུང་བ ས་ རེ་དོགས་ གི་ རྩ་བ་ སྦད་ ཀྱིས་ གཅོད་པ་ ཡིན །"
  },
  {
    "source": "ཡང་ལྷ་དང་འདྲེ་ལ་སོགས་པའི་རྟོག་པ་བྱུང་བ་དེ་ཝལ་གྱིས་བྱུང་ན་ལྷ་དང་འདྲེ་བདུད་ལ་སོགས་པ་རང་གི་སེམས་ཀྱི་རྣམ་པར་རྟོག་པ་ཡིན་པས།",
    "target": "ཡང་ ལྷ་ དང་ འདྲེ་ ལ་ སོགས་པ འི་ རྟོག་པ་ བྱུང་བ་ དེ་ ཝལ་གྱིས་ བྱུང་ ན་ ལྷ་ དང་ འདྲེ་ བདུད་ ལ་ སོགས་པ་ རང་ གི་ སེམས་ ཀྱི་ རྣམ་པ ར་ རྟོག་པ་ ཡིན་པ ས །"
  },
  {
    "source": "དེ་ཉིད་ལ་བལྟས་པས་ངོས་བཟུང་རྒྱུ་མེད།",
    "target": "དེ་ ཉིད་ ལ་ བལྟས་པ ས་ ངོས་ བཟུང་ རྒྱུ་ མེད །"
  },
  {
    "source": "གཞི་རྩ་མེད་པས་སྐྱེ་འགག་མེད་པ།",
    "target": "གཞི་རྩ་ མེད་པ ས་ སྐྱེ་འགག་ མེད་པ །"
  },
  {
    "source": "ཡོད་མེད་ལ་སོགས་པའི་སྤྲོས་བ་དང་བྲལ་བ།",
    "target": "ཡོད་མེད་ ལ་ སོགས་པ འི་ སྤྲོས་བ་ དང་ བྲལ་བ །"
  },
  {
    "source": "ནམ་མཁའ་བཞིན་རང་སར་གྲོལ་བ་དེ་འབྲས་བུ་ཆོས་ཀྱི་སྐུ་ཡང་དེ་ཡིན།",
    "target": "ནམ་མཁའ་ བཞིན་ རང་ ས ར་ གྲོལ་བ་ དེ་ འབྲས་བུ་ ཆོས་ ཀྱི་ སྐུ་ ཡང་ དེ་ ཡིན །"
  },
  {
    "source": "དེའི་ངང་ལ་ཡེངས་པ་མེད་པར་འཇོག་པས་ལམ་ཡང་དེ་ཡིན།",
    "target": "དེ འི་ ངང་ ལ་ ཡེངས་པ་ མེད་པ ར་ འཇོག་པ ས་ ལམ་ ཡང་ དེ་ ཡིན །"
  },
  {
    "source": "དེ་བས་རྩ་བྲལ་སེམས་ཀྱི་ངང་ཉིད་ལས།།",
    "target": "དེ་བ ས་ རྩ་ བྲལ་ སེམས་ ཀྱི་ ངང་ ཉིད་ ལས ། །"
  },
  {
    "source": "གནོད་བྱ་གནོད་བྱེད་གཉིས་སུ་མེད།།",
    "target": "གནོད་ བྱ་ གནོད་ བྱེད་ གཉིས་ སུ་ མེད ། །"
  },
  {
    "source": "བདུད་ཆོས་ཡིན་ནོ་སྐྲག་མི་དགོས།།",
    "target": "བདུད་ ཆོས་ ཡིན་ ནོ་ སྐྲག་ མི་ དགོས ། །"
  },
  {
    "source": "བདུད་ལམ་དང་འབྲས་བུར་སེམས་ཐག་ཆོད།",
    "target": "བདུད་ ལམ་ དང་ འབྲས་བུ ར་ སེམས་ ཐག་ ཆོད །"
  },
  {
    "source": "འཕྲོ་བ་མི་དགག་པར་ལམ་དུ་འཁྱེར་བའི་གདམས་ངག་ཡིན་ནོ།།",
    "target": "འཕྲོ་བ་ མི་ དགག་པ ར་ ལམ་ དུ་ འཁྱེར་བ འི་ གདམས་ངག་ ཡིན་ ནོ ། །"
  },
  {
    "source": "ཡང་ཤེས་པ་སྲ་བའམ་བསྒོམ་འཚེར་ནས།",
    "target": "ཡང་ ཤེས་པ་ སྲ་བ འམ་ བསྒོམ་ འཚེར་ ནས །"
  },
  {
    "source": "བསྒོམ་སྙིང་མི་འདོད་པ་ལ་སོགས་པའི་གེགས་བྱུང་ན།",
    "target": "བསྒོམ་ སྙིང་ མི་ འདོད་པ་ ལ་ སོགས་པ འི་ གེགས་ བྱུང་ ན །"
  },
  {
    "source": "རྗེ་རིན་པོ་ཆེའི་ཞལ་ནས།",
    "target": "རྗེ་ རིན་པོ་ཆེ འི་ ཞལ་ ནས །"
  },
  {
    "source": "སེམས་མི་གནས་པ་གནས་པ།",
    "target": "སེམས་ མི་ གནས་པ་ གནས་པ །"
  },
  {
    "source": "གནས་པ་བརྟན་པར་བྱེད་པ།",
    "target": "གནས་པ་ བརྟན་པ ར་ བྱེད་པ །"
  },
  {
    "source": "བརྟན་པ་གོང་ནས་གོང་དུ་བོག་འདོན་པ།",
    "target": "བརྟན་པ་ གོང་ ནས་ གོང་ དུ་ བོག་ འདོན་པ །"
  },
  {
    "source": "དེའི་བར་དུ་གེགས་བྱུང་ན་གེགས་སེལ་བའི་ཐབས་ཉིད་བླ་མའི་མོས་གུས་ཀྱིས་བྱེད་གསུངས་པ་ཡིན་པས།",
    "target": "དེ འི་ བར་ དུ་ གེགས་ བྱུང་ ན་ གེགས་ སེལ་བ འི་ ཐབས་ ཉིད་ བླ་མ འི་ མོས་གུས་ ཀྱིས་ བྱེད་ གསུངས་པ་ ཡིན་པ ས །"
  },
  {
    "source": "སེམས་པ་དར་ཅིག་སྙིང་རྗེ་དར་ཅིག།",
    "target": "སེམས་པ་ དར་ ཅིག་ སྙིང་རྗེ་ དར་ ཅིག །"
  },
  {
    "source": "དེ་ནས་སེམས་ཅན་ཐམས་ཅད་ཀྱི་དོན་དུ་བླ་མའི་མོས་གུས་བྱ་སྙམ་དུ་བསམ།",
    "target": "དེ་ ནས་ སེམས་ཅན་ ཐམས་ཅད་ ཀྱི་ དོན་ དུ་ བླ་མ འི་ མོས་གུས་ བྱ་ སྙམ་ དུ་ བསམ །"
  },
  {
    "source": "དེ་ནས་བླ་མའི་སྙིང་གི་དཀྱིལ་ལམ།",
    "target": "དེ་ ནས་ བླ་མ འི་ སྙིང་ གི་ དཀྱིལ་ ལམ །"
  },
  {
    "source": "སྤྱི་བོའི་༼༣༩༢༽གཙུག་ཏུ་བསྒོམ།",
    "target": "སྤྱི་བོ འི་ ༼ ༣༩༢ ༽ གཙུག་ ཏུ་ བསྒོམ །"
  },
  {
    "source": "སྙིང་ཐག་པའི་སྒོ་ནས་སངས་རྒྱས་ཀྱི་འདུ་ཤེས་བསྐྱེད།",
    "target": "སྙིང་ ཐག་པ འི་ སྒོ་ ནས་ སངས་རྒྱས་ ཀྱི་ འདུ་ཤེས་ བསྐྱེད །"
  },
  {
    "source": "སྐྱོན་དག་པ་དང་ཡོན་ཏན་སྐྱེ་བའི་གསོལ་བ་བཏབ།",
    "target": "སྐྱོན་ དག་པ་ དང་ ཡོན་ཏན་ སྐྱེ་བ འི་ གསོལ་བ་ བཏབ །"
  },
  {
    "source": "དེ་ནས་བླ་མ་རྣམས་ཅི་གསལ་དར་ཅིག་བསྒོམ།",
    "target": "དེ་ ནས་ བླ་མ་ རྣམས་ ཅི་ གསལ་ དར་ ཅིག་ བསྒོམ །"
  },
  {
    "source": "ཡང་སེམས་ཀྱི་ངོ་བོ་སེམས་ཀྱིས་ཅེར་རེ་བལྟས་ལ་དེའི་ངང་དུ་བཞག་པ་ཐུན་གཅིག་དེ་ལྟར་རེས་འཇོག་ཏུ་བསྒོམ་པའི་འཕྲོ་འཇོག་པའི་དུས་སུ།",
    "target": "ཡང་ སེམས་ ཀྱི་ ངོ་བོ་ སེམས་ ཀྱིས་ ཅེར་རེ་ བལྟས་ ལ་ དེ འི་ ངང་ དུ་ བཞག་པ་ ཐུན་ གཅིག་ དེ་ ལྟ ར་ རེས་ འཇོག་ ཏུ་ བསྒོམ་པ འི་ འཕྲོ་ འཇོག་པ འི་ དུས་ སུ །"
  },
  {
    "source": "བདག་གིས་ཟབ་མོའི་དོན་བསྒོམ་པ་ལ་སོགས་པའི་དགེ་བ་བགྱིས་པའི་འབྲས་བུ་ཐམས་ཅད་དེ།",
    "target": "བདག་ གིས་ ཟབ་མོ འི་ དོན་ བསྒོམ་པ་ ལ་ སོགས་པ འི་ དགེ་བ་ བགྱིས་པ འི་ འབྲས་བུ་ ཐམས་ཅད་ དེ །"
  },
  {
    "source": "བདག་ཉིད་གཅིག་པུ་ལ་མི་སྨིན་པར་བདག་དང་ནམ་མཁའ་དང་མཉམ་པའི་སེམས་ཅན་ཐམས་ཅད།",
    "target": "བདག་ ཉིད་ གཅིག་པུ་ ལ་ མི་ སྨིན་པ ར་ བདག་ དང་ ནམ་མཁའ་ དང་ མཉམ་པ འི་ སེམས་ཅན་ ཐམས་ཅད །"
  },
  {
    "source": "ཁམས་གསུམ་འཁོར་བའི་སྡུག་བསྔལ་གྱི་རྒྱ་མཚོ་ལས་མྱུར་དུ་ཐར་ནས་ཆོས་སྐུའི་དོན་རྟོགས་པའི་རྒྱུར་གྱུར་ཅིག།",
    "target": "ཁམས་ གསུམ་ འཁོར་བ འི་ སྡུག་བསྔལ་ གྱི་ རྒྱ་མཚོ་ ལས་ མྱུར་ དུ་ ཐར་ ནས་ ཆོས་སྐུ འི་ དོན་ རྟོགས་པ འི་ རྒྱུ ར་ གྱུར་ ཅིག །"
  },
  {
    "source": "ཅེས་པའོ།།",
    "target": "ཅེས་ པ འོ ། །"
  },
  {
    "source": "དེ་ནས་བསྔོས་སངས་རྒྱས།",
    "target": "དེ་ ནས་ བསྔོས་ སངས་རྒྱས །"
  },
  {
    "source": "བསྔོ་རྒྱུ་དགེ་བ།",
    "target": "བསྔོ་ རྒྱུ་ དགེ་བ །"
  },
  {
    "source": "ཆེད་དུ་བྱ་བ་སེམས་ཅན།",
    "target": "ཆེད་ དུ་ བྱ་བ་ སེམས་ཅན །"
  },
  {
    "source": "བསྔོ་མཁན་རང་ཉིད་རྣམས་རང་གི་སེམས་ཡིན་སྙམ་དུ་སེམས།",
    "target": "བསྔོ་ མཁན་ རང་ ཉིད་ རྣམས་ རང་ གི་ སེམས་ ཡིན་ སྙམ་ དུ་ སེམས །"
  },
  {
    "source": "སེམས་མ་བཅོས་པའི་ངང་ལ་ཐུན་ཅིག་བསྒོམ།",
    "target": "སེམས་ མ་ བཅོས་པ འི་ ངང་ ལ་ ཐུན་ ཅིག་ བསྒོམ །"
  },
  {
    "source": "སྙན་བརྒྱུད་བླ་མའི་མན་ངག་བདུད་རྩིའི་བཅུད།།",
    "target": "སྙན་བརྒྱུད་ བླ་མ འི་ མན་ངག་ བདུད་རྩི འི་ བཅུད ། །"
  },
  {
    "source": "ཚིག་དང་ཡི་གེར་བཀོད་པར་མི་རིག་ཀྱང་།།",
    "target": "ཚིག་ དང་ ཡི་གེ ར་ བཀོད་པ ར་ མི་ རིག་ ཀྱང་ ། །"
  },
  {
    "source": "སེམས་ཅན་དོན་དུ་ཅུང་ཟད་ཡི་གེར་བཀོད།།",
    "target": "སེམས་ཅན་ དོན་ དུ་ ཅུང་ཟད་ ཡི་གེ ར་ བཀོད ། །"
  },
  {
    "source": "བླ་མ་མཁའ་འགྲོའི་ཚོགས་ལ་བཟོད་པར་གསོལ།",
    "target": "བླ་མ་ མཁའ་འགྲོ འི་ ཚོགས་ ལ་ བཟོད་པ ར་ གསོལ །"
  },
  {
    "source": "ཀྱེ་མ།",
    "target": "ཀྱེ་མ །"
  },
  {
    "source": "ལས་ངན་དབང་གིས་འཁོར་བ་བདེ་བར་མཐོང་།།",
    "target": "ལས་ངན་ དབང་ གིས་ འཁོར་བ་ བདེ་བ ར་ མཐོང་ ། །"
  },
  {
    "source": "སྣ་ཚོགས་སྒྱུ་མའི་ཆོས་ལ་བདེན་པར་འཁྲུལ།།",
    "target": "སྣ་ཚོགས་ སྒྱུ་མ འི་ ཆོས་ ལ་ བདེན་པ ར་ འཁྲུལ ། །"
  },
  {
    "source": "རྒྱུན་དུ་འགྲོགས་ཀྱང་རང་སེམས་ངོ་མ་ཤེས།།",
    "target": "རྒྱུན་ དུ་ འགྲོགས་ ཀྱང་ རང་ སེམས་ ངོ་ མ་ ཤེས ། །"
  },
  {
    "source": "ལུས་ངག་འཇིག་རྟེན་བྱ་བ་དག་གིས་འཕྲོག།",
    "target": "ལུས་ངག་ འཇིག་རྟེན་ བྱ་བ་ དག་ གིས་ འཕྲོག །"
  },
  {
    "source": "བློ་ནི་ཆགས་སྡང་གཉིས་ཀྱི་དབང་དུ་སོང་།།",
    "target": "བློ་ ནི་ ཆགས་སྡང་ གཉིས་ ཀྱི་ དབང་ དུ་ སོང་ ། །"
  },
  {
    "source": "དེ་ལྟ་བུ་ཡི་སེམས་ཅན་རྣམས་ལ་ནི།།",
    "target": "དེ་ ལྟ་བུ་ ཡི་ སེམས་ཅན་ རྣམས་ ལ་ ནི ། །"
  },
  {
    "source": "སྡུག་བསྔལ་བསལ་བར་འདོད་པའི་སྙིང་རྗེ་བསྒོམ།།",
    "target": "སྡུག་བསྔལ་ བསལ་བ ར་ འདོད་པ འི་ སྙིང་རྗེ་ བསྒོམ ། །"
  },
  {
    "source": "བློ་དེ་བཙལ་བས་ཅི་ཡང་མ་གྲུབ་པར།།",
    "target": "བློ་ དེ་ བཙལ་བ ས་ ཅི་ ཡང་ མ་ གྲུབ་པ ར ། །"
  },
  {
    "source": "དེ་ཡི་ངང་ལ་བཞག་པ་སྙིང་པོའི་དོན།།",
    "target": "དེ་ ཡི་ ངང་ ལ་ བཞག་པ་ སྙིང་པོ འི་ དོན ། །"
  },
  {
    "source": "སྟོང་པ་སྙིང་རྗེ་ཟུང་དུ་འཇུག་པ་ཡི།།",
    "target": "སྟོང་པ་ སྙིང་རྗེ་ ཟུང་ དུ་ འཇུག་པ་ ཡི ། །"
  },
  {
    "source": "བླ་མའི་མན་ངག་ཡི་གེར་བཀོད་པ་འདིའི།།",
    "target": "བླ་མ འི་ མན་ངག་ ཡི་གེ ར་ བཀོད་པ་ འདི འི ། །"
  },
  {
    "source": "དགེ་བས་སྲིད་གསུམ་༼༣༩༣༽སེམས་ཅན་མ་ལུས་པ།།",
    "target": "དགེ་བ ས་ སྲིད་ གསུམ་ ༼ ༣༩༣ ༽ སེམས་ཅན་ མ་ ལུས་པ ། །"
  },
  {
    "source": "རིན་པོ་ཆེ་དང་མྱུར་དུ་འཕྲད་ནས་ཀྱང་།།",
    "target": "རིན་པོ་ཆེ་ དང་ མྱུར་ དུ་ འཕྲད་ ནས་ ཀྱང་ ། །"
  },
  {
    "source": "ཆགས་སྡང་རྣམ་རྟོག་ཆོས་སྐུར་རྟོགས་པར་ཤོག།",
    "target": "ཆགས་སྡང་ རྣམ་རྟོག་ ཆོས་སྐུ ར་ རྟོགས་པ ར་ ཤོག །"
  },
  {
    "source": "ར་མ་ཡོན་བཙུན་བསོད་ནམས་འོད་ཟེར་གྱི་དོན་དུའོ།།",
    "target": "ར་མ་ ཡོན་ བཙུན་ བསོད་ནམས་ འོད་ཟེར་ གྱི་ དོན་ དུ འོ ། །"
  },
  {
    "source": "།",
    "target": "།"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
