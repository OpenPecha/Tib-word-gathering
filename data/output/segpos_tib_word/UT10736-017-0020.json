[
  {
    "source": "༄༅།།",
    "target": "༄༅ ། །"
  },
  {
    "source": "རྟེན་ཅན་གྱི་རྫོགས་རིམ་བཞུགས་སོ།།",
    "target": "རྟེན་ ཅན་ གྱི་ རྫོགས་རིམ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "མི་རྟོག་ནམ་མཁའི་དབྱིངས་གར་ཡང་།།",
    "target": "མི་ རྟོག་ ནམ་ མཁ འི་ དབྱིངས་ གར་ ཡང་ ། །"
  },
  {
    "source": "རྣམ་ཀུན་སྤྲིན་གྱིས་འཁྱུད་གྱུར་པས།།",
    "target": "རྣམ་ཀུན་ སྤྲིན་ གྱིས་ འཁྱུད་ གྱུར་པ ས ། །"
  },
  {
    "source": "ལྷན་སྐྱེས་འབྲུག་སྒྲའི་རོལ་མོ་བ།།",
    "target": "ལྷན་སྐྱེས་ འབྲུག་སྒྲ འི་ རོལ་མོ་བ ། །"
  },
  {
    "source": "གང་ལ་གུས་འདུད་གཙུག་ཕུད་ཅན།།",
    "target": "གང་ ལ་ གུས་ འདུད་ གཙུག་ ཕུད་ ཅན ། །"
  },
  {
    "source": "རྣམ་དཔྱོད་སྒྲོ་མདངས་རྫོགས་གྱུར་པས།།",
    "target": "རྣམ་དཔྱོད་ སྒྲོ་ མདངས་ རྫོགས་ གྱུར་པ ས ། །"
  },
  {
    "source": "ཆོས་ཀྱི་སྐྱེད་མོས་ཚལ་བཟང་བར།།",
    "target": "ཆོས་ ཀྱི་ སྐྱེད་མོས་ཚལ་ བཟང་བ ར ། །"
  },
  {
    "source": "སྒྲུབ་པའི་ལེགས་བཤད་ཟློས་གར་འདི།།",
    "target": "སྒྲུབ་པ འི་ ལེགས་བཤད་ ཟློས་གར་ འདི ། །"
  },
  {
    "source": "ལྟ་འདོད་ཐམས་ཅད་བསགས་པས་རྒྱལ།།",
    "target": "ལྟ་ འདོད་ ཐམས་ཅད་ བསགས་པ ས་ རྒྱལ ། །"
  },
  {
    "source": "འདིར་རྡོ་རྗེ་གཏུམ་པོའི་ལྷ་ཁྲིད་དུ་གྲགས་པ་རྟེན་མེད་རྟེན་ཅན་གྱི་རྫོགས་རིམ་བཤད་པ་ལ་རྣམ་པ་གཉིས་ཏེ།",
    "target": "འདི ར་ རྡོ་རྗེ་ གཏུམ་པོ འི་ ལྷ་ ཁྲིད་ དུ་ གྲགས་པ་ རྟེན་ མེད་ རྟེན་ ཅན་ གྱི་ རྫོགས་རིམ་ བཤད་པ་ ལ་ རྣམ་པ་ གཉིས་ ཏེ །"
  },
  {
    "source": "རྟེན་མེད་ཀྱི་དྲན་པའི་རྩི་བཏང་བ།",
    "target": "རྟེན་ མེད་ ཀྱི་ དྲན་པ འི་ རྩི་ བཏང་བ །"
  },
  {
    "source": "རྟེན་ཅན་ཤེས་བཞིན་གྱི་རྩལ་སྦྱོང་བའོ།།",
    "target": "རྟེན་ ཅན་ ཤེས་ བཞིན་ གྱི་ རྩལ་ སྦྱོང་ བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རྒྱུད་ལས།",
    "target": "རྒྱུད་ ལས །"
  },
  {
    "source": "རྟེན་མེད་རྣམ་དག་གསལ་བ་ཡིན།།",
    "target": "རྟེན་ མེད་ རྣམ་དག་ གསལ་བ་ ཡིན ། །"
  },
  {
    "source": "ཞེས་པས།",
    "target": "ཞེས་ པ ས །"
  },
  {
    "source": "དང་པོ་བྱེད་པ་ལྔས་བཅིངས་ནས་ལུས་དག་པར་བྱེད་པ་ནི།",
    "target": "དང་པོ་ བྱེད་པ་ ལྔ ས་ བཅིངས་ ནས་ ལུས་ དག་པ ར་ བྱེད་པ་ ནི །"
  },
  {
    "source": "རྡོ་རྗེ་སྐྱིལ་མོ་ཀྲུང་གིས་འདུགམཉམ་བཞག་གི་ཕྱག་རྒྱ་བཅའ།",
    "target": "རྡོ་རྗེ་ སྐྱིལ་ མོ་ ཀྲུང་ གིས་ འདུག མཉམ་བཞག་ གི་ ཕྱག་རྒྱ་ བཅའ །"
  },
  {
    "source": "ལུས་མདའ་སྨྱུག་ལྟར་བསྲངས།",
    "target": "ལུས་ མདའ་ སྨྱུག་ ལྟ ར་ བསྲངས །"
  },
  {
    "source": "ཨོལ་སྟོང་ཅུང་ཟད་ཨོག་སྒོས་མནན།",
    "target": "ཨོལ་ སྟོང་ ཅུང་ཟད་ ཨོག་ སྒོས་ མནན །"
  },
  {
    "source": "མིག་འབྲས་ཡས་ཀྱི་པགས་པས་ཆ་གཉིས་བཀབ་ནས་ཟིམ་མེར་བལྟའོ།།",
    "target": "མིག་འབྲས་ ཡ ས་ ཀྱི་ པགས་པ ས་ ཆ་ གཉིས་ བཀབ་ ནས་ ཟིམ་མེ ར་ བལྟ འོ ། །"
  },
  {
    "source": "དེ་དུས་ལུས་རྣལ་དུ་ཕེབས་པར་འགྱུར་རོ།།",
    "target": "དེ་ དུས་ ལུས་ རྣལ་ དུ་ ཕེབས་པ ར་ འགྱུར་ རོ ། །"
  },
  {
    "source": "གཉིས་པ།",
    "target": "གཉིས་པ །"
  },
  {
    "source": "རླུང་འགྲོ་འོང་གནས་པ་བརྟག་པས་རྩོལ་མེད་དུ་འགགས་པར་འགྱུར་རོ།།",
    "target": "རླུང་ འགྲོ་འོང་ གནས་པ་ བརྟག་པ ས་ རྩོལ་ མེད་ དུ་ འགགས་པ ར་ འགྱུར་ རོ ། །"
  },
  {
    "source": "གསུམ་པ་སེམས་ཀྱིས་ཅིར་གཟུང་ཡང་འཁྲུལ་པ་ཡིན་པས།",
    "target": "གསུམ་པ་ སེམས་ ཀྱིས་ ཅི ར་ གཟུང་ ཡང་ འཁྲུལ་པ་ ཡིན་པ ས །"
  },
  {
    "source": "མི་འཛིན་རང་གི་ངང་ལ་མ་ཡེངས་ཙམ་བྱས་ཏེ་འདུག་པའོ།།",
    "target": "མི་ འཛིན་ རང་ གི་ ངང་ ལ་ མ་ ཡེངས་ ཙམ་ བྱས་ ཏེ་ འདུག་པ འོ ། །"
  },
  {
    "source": "དེ་ལ་མི་གནས་ན།",
    "target": "དེ་ ལ་ མི་ གནས་ ན །"
  },
  {
    "source": "ཡང་ཁ་ནང་དུ་བཀུག་སྟེ་བཞག་ལ།",
    "target": "ཡང་ ཁ་ ནང་ དུ་ བཀུག་ སྟེ་ བཞག་ ལ །"
  },
  {
    "source": "བྱིང་རྒོད་བྱུང་ན་སྔ་ནས་ཤེས་བཞིན་བྱ་ར་བར་བཞག་པ་དེས་སེལ་བར་བྱ་སྟེ།",
    "target": "བྱིང་རྒོད་ བྱུང་ ན་ སྔ་ ནས་ ཤེས་ བཞིན་ བྱ་ར་བ ར་ བཞག་པ་ དེ ས་ སེལ་བ ར་ བྱ་ སྟེ །"
  },
  {
    "source": "ཚུལ་འདིས་སེམས་ཀྱི་གླང་པོ་དྲན་ཤེས་ཀྱི་ཀ་བ་ལ་ཐོགས་པས།",
    "target": "ཚུལ་ འདི ས་ སེམས་ ཀྱི་ གླང་པོ་ དྲན་ཤེས་ ཀྱི་ ཀ་བ་ ལ་ ཐོགས་པ ས །"
  },
  {
    "source": "ཡུལ་སྣ་ཚོགས་ཀྱི་སྟེང་དུ་རྒྱུག་པ་ཞི་བས་ཞི་གནས་སོ།།",
    "target": "ཡུལ་ སྣ་ཚོགས་ ཀྱི་ སྟེང་ དུ་ རྒྱུག་པ་ ཞི་བ ས་ ཞི་གནས་ སོ ། །"
  },
  {
    "source": "གཉིས་པ་རྟེན་ཅན་ཤེས་བཞིན་གྱི་རྩལ་སྦྱངས་པ་ལ།",
    "target": "གཉིས་པ་ རྟེན་ ཅན་ ཤེས་ བཞིན་ གྱི་ རྩལ་ སྦྱངས་པ་ ལ །"
  },
  {
    "source": "སྟེང་གི་སྒོ་བཀག་ནས་སྟོང་པ་བདེ་བ་དང་སྦྱོར་བ།",
    "target": "སྟེང་ གི་ སྒོ་ བཀག་ ནས་ སྟོང་པ་ བདེ་བ་ དང་ སྦྱོར་བ །"
  },
  {
    "source": "འོག་གི་འཛག་པ་བསྐྱིལ་ནས་བདེ་བ་སྟོང་པ་དང་སྦྱོར་བ།",
    "target": "འོག་ གི་ འཛག་པ་ བསྐྱིལ་ ནས་ བདེ་བ་ སྟོང་པ་ དང་ སྦྱོར་བ །"
  },
  {
    "source": "གནད་འབྱེད་པའི་སྒོ་ཕྱེ་ནས་ནམ་མཁའ་རྡོ་རྗེའི་གྲོང་ལ་འཇུག་པ་གསུམ་ལས།",
    "target": "གནད་ འབྱེད་པ འི་ སྒོ་ ཕྱེ་ ནས་ ནམ་མཁའ་ རྡོ་རྗེ འི་ གྲོང་ ལ་ འཇུག་པ་ གསུམ་ ལས །"
  },
  {
    "source": "དང་པོ་ལ་གསུམ།",
    "target": "དང་པོ་ ལ་ གསུམ །"
  },
  {
    "source": "རྩ་ཡོན་པོ་བྱེད་བཅིངས་ཀྱིས་བསྲང་བ།",
    "target": "རྩ་ ཡོན་པོ་ བྱེད་ བཅིངས་ ཀྱིས་ བསྲང་ བ །"
  },
  {
    "source": "རླུང་ལོག་པ་རང་གནས་སུ་འགུགས་པ།",
    "target": "རླུང་ ལོག་པ་ རང་གནས་ སུ་ འགུགས་པ །"
  },
  {
    "source": "ཁམས་ཁུ་བ་དྭངས་མར་སྦྱང་བ་གསུམ་ལས།",
    "target": "ཁམས་ ཁུ་བ་ དྭངས་མ ར་ སྦྱང་བ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རང་ལུས་རྡོ་རྗེ་འཆང་སྟོང་རར་བལྟས་པའི་ལུས་ཀྱི་དབུས་ན་སྒྲ་གཅན་གྱི་རྩ་སྔོན་པོ་མདའ་སྨྱུག་ལྟར་དྲང་ངེ་འཁྱོག་མེད་པའི་གཡས་སུ་ཉི་མའི་རྩ་དམར་པོ་གཡོན་དུ་ཟླ་བའི་དཀར་པོ་འཁོར་ལོ་དྲུག་གི་ལྟེ་བར་འབྲེལ་ལ་དེ་གཉིས་ཀྱི་རྩེ་སྣ་སྒོར་དང་།",
    "target": "རང་ ལུས་ རྡོ་རྗེ་འཆང་ སྟོང་ ར ར་ བལྟས་པ འི་ ལུས་ ཀྱི་ དབུས་ ན་ སྒྲ་གཅན་ གྱི་ རྩ་ སྔོན་པོ་ མདའ་ སྨྱུག་ ལྟ ར་ དྲང་ ངེ་ འཁྱོག་ མེད་པ འི་ གཡས་ སུ་ ཉི་མ འི་ རྩ་ དམར་པོ་ གཡོན་ དུ་ ཟླ་བ འི་ དཀར་པོ་ འཁོར་ལོ་ དྲུག་ གི་ ལྟེ་བ ར་ འབྲེལ་ ལ་ དེ་ གཉིས་ ཀྱི་ རྩེ་ སྣ་ སྒོ ར་ དང་ །"
  },
  {
    "source": "རྩ་བ་ནོར་བུའི་བུ་གར་སླེབ་པ།",
    "target": "རྩ་བ་ ནོར་བུ འི་ བུ་ག ར་ སླེབ་པ །"
  },
  {
    "source": "དབུས་མ་གཙུག་ཏོར་གྱི་དབུས་དང་།",
    "target": "དབུས་མ་ གཙུག་ཏོར་ གྱི་ དབུས་ དང་ །"
  },
  {
    "source": "ནོར་བུའི་བུ་གར་རོ།།",
    "target": "ནོར་ བུ འི་ བུ་ག ར་ རོ ། །"
  },
  {
    "source": "རོ་རྐྱང་ལས་སྟེང་དུ་འདབ་མ་དྲུག་པ་རྟོག་པ་སད་པའི་འཁོར་ལོ་སྟེ་གཙུག་ཏོར་དེའི་འོག་དཔྲལ་བའི་ཐད་འདབ་མ་སུམ་ཅུ་རྩ་གཉིས་པ་ཐབས་ཀྱི་རང་བཞིན་ཐུར་བསྟན།",
    "target": "རོ་ རྐྱང་ ལས་ སྟེང་ དུ་ འདབ་མ་ དྲུག་པ་ རྟོག་པ་ སད་པ འི་ འཁོར་ལོ་ སྟེ་ གཙུག་ཏོར་ དེ འི་ འོག་ དཔྲལ་བ འི་ ཐད་ འདབ་ མ་ སུམ་ ཅུ་ རྩ་ གཉིས་པ་ ཐབས་ ཀྱི་ རང་བཞིན་ ཐུ ར་ བསྟན །"
  },
  {
    "source": "མགྲིན་པར་བཅུ་དྲུག་པ་ཤེས་རབ་ཀྱི་རང་བཞིན་གྱེན་ལྟ།",
    "target": "མགྲིན་པ ར་ བཅུ་ དྲུག་པ་ ཤེས་རབ་ ཀྱི་ རང་བཞིན་ གྱེན་ ལྟ །"
  },
  {
    "source": "སྙིང་གར་བརྒྱད་ཐབས་དང་།",
    "target": "སྙིང་ག ར་ བརྒྱད་ ཐབས་ དང་ །"
  },
  {
    "source": "ལྟེ་བར་དྲུག་ཅུ་རྩ་བཞི་པ་ཤེས་རབ།",
    "target": "ལྟེ་བ ར་ དྲུག་ ཅུ་ རྩ་ བཞི་པ་ ཤེས་རབ །"
  },
  {
    "source": "གསང་བར་འདབ་མ་དྲུག་པ་བདེ་འཛིན་གྱི་འཁོར་ལོ།",
    "target": "གསང་བ ར་ འདབ་མ་ དྲུག་པ་ བདེ་ འཛིན་ གྱི་ འཁོར་ལོ །"
  },
  {
    "source": "ཐམས་ཅད་སྦུབས་ཅན་དུ་བསམ་མོ།།",
    "target": "ཐམས་ཅད་ སྦུབས་ཅན་ དུ་ བསམ་ མོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སྣའི་སྒོ་ནས་ཉི་ཟླའི་རླུང་ནང་དུ་བརྔུབས་ཏེ་བདེ་འཛིན་དུ་བཀུག་ལ།",
    "target": "སྣ འི་ སྒོ་ ནས་ ཉི་ཟླ འི་ རླུང་ ནང་ དུ་ བརྔུབས་ ཏེ་ བདེ་ འཛིན་ དུ་ བཀུག་ ལ །"
  },
  {
    "source": "དེ་ནས་འོག་འཐེན་པས་བསྐྱིལ་ཏེ།",
    "target": "དེ་ ནས་ འོག་ འཐེན་པ ས་ བསྐྱིལ་ ཏེ །"
  },
  {
    "source": "དབུ་མའི་ནང་ནས་འཁོར་ལོ་རྣམས་སུ་གཞུག་གོ།",
    "target": "དབུ་མ འི་ ནང་ ནས་ འཁོར་ལོ་ རྣམས་ སུ་ གཞུག་ གོ །"
  },
  {
    "source": "དེར་རྩ་རླུང་གི་གང་བས་གཉིས་སུ་མི་ཕྱེད་པར་བསྡམས་ཏེ་སེམས་བཞག་ལ་བརྟན་པར་བྱའོ།།",
    "target": "དེ ར་ རྩ་ རླུང་ གི་ གང་བ ས་ གཉིས་ སུ་ མི་ ཕྱེད་པ ར་ བསྡམས་ ཏེ་ སེམས་ བཞག་ ལ་ བརྟན་པ ར་ བྱ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "དེ་ནས་གཙུག་ཏོར་གྱི་དབུས་སུ་ཧཾ་དང་།",
    "target": "དེ་ ནས་ གཙུག་ཏོར་ གྱི་ དབུས་ སུ་ ཧཾ་ དང་ །"
  },
  {
    "source": "བདེ་འཛིན་དུ་ཨ་ཤད་ཟླ་བ་དང་ཉི་མའི་རང་བཞིན་ཅན་གསལ་བཏབ།",
    "target": "བདེ་ འཛིན་ དུ་ ཨ་ཤད་ ཟླ་བ་ དང་ ཉི་མ འི་ རང་བཞིན་ ཅན་ གསལ་ བཏབ །"
  },
  {
    "source": "དང་པོར་རླུང་གིས་ཨ་ཤད་བསྐུལ་བས་དེ་ལས་མེ་འབར་ཏེ་ལུས་གང་རྩའི་བུ་ག་རྣམས་ནས་བྱུང་དེ་བ་སྤུའི་སྒོ་ནས་ཕྱིར་སོང་བས།",
    "target": "དང་པོ ར་ རླུང་ གིས་ ཨ་ཤད་ བསྐུལ་བ ས་ དེ་ ལས་ མེ་ འབར་ ཏེ་ ལུས་ གང་ རྩ འི་ བུ་ག་ རྣམས་ ནས་ བྱུང་ དེ་བ་ སྤུ འི་ སྒོ་ ནས་ ཕྱི ར་ སོང་བ ས །"
  },
  {
    "source": "སྣང་བ་འདི་ཐམས་ཅད་མེ་དཔུང་གི་རང་བཞིན་དུ་བལྟའོ།།",
    "target": "སྣང་བ་ འདི་ ཐམས་ཅད་ མེ་དཔུང་ གི་ རང་བཞིན་ དུ་ བལྟ འོ ། །"
  },
  {
    "source": "མེ་དེས་དངོས་པོར་སྣང་བ་འདི་ཐམས་ཅད་སྦྱངས་པས་གཏུམ་མོ།།",
    "target": "མེ་ དེ ས་ དངོས་པོ ར་ སྣང་བ་ འདི་ ཐམས་ཅད་ སྦྱངས་པ ས་ གཏུམ་ མོ ། །"
  },
  {
    "source": "དེས་སྟོང་པ་ཉིད་གྲུབ་པ་ཡིན་ལ།",
    "target": "དེ ས་ སྟོང་པ་ཉིད་ གྲུབ་པ་ ཡིན་ ལ །"
  },
  {
    "source": "དེ་ནས་དེ་བདེ་བ་ལ་སྦྱོར་བའི་ཕྱིར་མེའི་རེག་པས་ཧཾ་ལས་བདུད་རྩི་འཛགས་ཏེ་འཁོར་ལོ་རྣམས་གསོས་པས་དགའ་བ་དང་།",
    "target": "དེ་ ནས་ དེ་ བདེ་བ་ ལ་ སྦྱོར་བ འི་ ཕྱི ར་ མེ འི་ རེག་པ ས་ ཧཾ་ ལས་ བདུད་རྩི་ འཛགས་ ཏེ་ འཁོར་ལོ་ རྣམས་ གསོས་པ ས་ དགའ་བ་ དང་ །"
  },
  {
    "source": "མཆོག་ཏུ་དགའ་བ་དང་།",
    "target": "མཆོག་ ཏུ་ དགའ་བ་ དང་ །"
  },
  {
    "source": "ཁྱད་པར་གྱི་དགའ་བ་དང་།",
    "target": "ཁྱད་པ ར་ གྱི་ དགའ་བ་ དང་ །"
  },
  {
    "source": "ལྷན་སྐྱེས་ཀྱི་བར་བསྐྱེད་པས་བྱོན་ནོ།།",
    "target": "ལྷན་སྐྱེས་ ཀྱི་ བར་ བསྐྱེད་པ ས་ བྱོན་ ནོ ། །"
  },
  {
    "source": "དེ་རྩོལ་བས་བཟློག་སྟེ།",
    "target": "དེ་ རྩོལ་བ ས་ བཟློག་ སྟེ །"
  },
  {
    "source": "ལུས་ཐམས་ཅད་ལ་ཁྱབ་པར་བྱས་ན།",
    "target": "ལུས་ ཐམས་ཅད་ ལ་ ཁྱབ་པ ར་ བྱས་ ན །"
  },
  {
    "source": "གསེར་འགྱུར་རྩིས་ལྕགས་བཞིན་དུ་ཕལ་པའི་ལུས་དྭངས་མར་འགྲོ།",
    "target": "གསེར་འགྱུར་ རྩིས་ ལྕགས་ བཞིན་ དུ་ ཕལ་པ འི་ ལུས་ དྭངས་མ ར་ འགྲོ །"
  },
  {
    "source": "དེ་ཡང་འཇས་མཚོན་པ་འཇའ་ལུས།",
    "target": "དེ་ ཡང་ འཇས་ མཚོན་པ་ འཇའ་ ལུས །"
  },
  {
    "source": "དེས་མ་གྲུབ་ན།",
    "target": "དེ ས་ མ་ གྲུབ་ ན །"
  },
  {
    "source": "གཉིས་པ་འོག་གི་འཛག་པ་བསྐྱིལ་ནས་བདེ་བ་སྟོང་པ་དང་སྦྱོར་བ་ནི།",
    "target": "གཉིས་པ་ འོག་ གི་ འཛག་པ་ བསྐྱིལ་ ནས་ བདེ་བ་ སྟོང་པ་ དང་ སྦྱོར་བ་ ནི །"
  },
  {
    "source": "དེ་ལྟར་བདེ་བ་ཆེན་པོ་སྐྱེས་འཛག་པར་དོགས་ན།",
    "target": "དེ་ ལྟ ར་ བདེ་བ་ ཆེན་པོ་ སྐྱེས་ འཛག་པ ར་ དོགས་ ན །"
  },
  {
    "source": "དགྲ་དང་སྤྲད་དེ་འཛག་པ་འཆིང་བ།",
    "target": "དགྲ་ དང་ སྤྲད་ དེ་ འཛག་པ་ འཆིང་བ །"
  },
  {
    "source": "དགྲ་ནི་སྐྱེ་གནས།",
    "target": "དགྲ་ ནི་ སྐྱེ་ གནས །"
  },
  {
    "source": "རྒྱུད་ལས་གསུངས་པ་ཡོངས་སུ་སྦྱངས་པའི་ཤེས་རབ་མ་དང་དབེན་པར་ལུས་ཟུངས་གསོ་བ་ལ་སོགས་པའི་ཆོ་ག་སྔོན་དུ་བཏང་ནས་འདོད་པ་ལྔ་བརྟེན་པར་བྱ་བའི་ཕྱི་མར་དེའི་རྩ་ནོར་བུར་བཅུག་ནས་རྗེས་སུ་ཆགས་པའི་སྦྱོར་བས་ཕན་ཚུན་གྱི་རྩ་སྟོང་ཕྲག་བདུན་ཅུ་རྩ་གཉིས་བསྐུལ་བས་ཕུང་པོ་ཁམས་ལ་ཁྱབ་པའི་དྭངས་མ་རྣམས་དང་།",
    "target": "རྒྱུད་ ལས་ གསུངས་པ་ ཡོངས་ སུ་ སྦྱངས་པ འི་ ཤེས་རབ་ མ་ དང་ དབེན་པ ར་ ལུས་ཟུངས་ གསོ་བ་ ལ་ སོགས་པ འི་ ཆོ་ག་ སྔོན་ དུ་ བཏང་ ནས་ འདོད་པ་ ལྔ་ བརྟེན་པ ར་ བྱ་བ འི་ ཕྱི་མ ར་ དེ འི་ རྩ་ ནོར་བུ ར་ བཅུག་ ནས་ རྗེས་ སུ་ ཆགས་པ འི་ སྦྱོར་བ ས་ ཕན་ཚུན་ གྱི་ རྩ་ སྟོང་ ཕྲག་ བདུན་ ཅུ་ རྩ་ གཉིས་ བསྐུལ་བ ས་ ཕུང་པོ་ ཁམས་ ལ་ ཁྱབ་པ འི་ དྭངས་མ་ རྣམས་ དང་ །"
  },
  {
    "source": "ཁྱད་པར་ཧཾ་ཡིག་གིས་སྤྲོས་པའི་ཁུ་བ་རོ་གཅིག་པ་དབུ་མར་འདུས་ཏེ་ནོར་བུའི་རྩེར་ལྷུང་བ་ནི།",
    "target": "ཁྱད་པ ར་ ཧཾ་ ཡིག་ གིས་ སྤྲོས་པ འི་ ཁུ་བ་ རོ་ གཅིག་པ་ དབུ་མ ར་ འདུས་ ཏེ་ ནོར་བུ འི་ རྩེ ར་ ལྷུང་བ་ ནི །"
  },
  {
    "source": "ཁུ་བ་ཡིན་ལ།",
    "target": "ཁུ་བ་ ཡིན་ ལ །"
  },
  {
    "source": "དེས་བསྐྱེད་པ་ནི་བདེ་བ་ཞེས་བྱའོ།།",
    "target": "དེ ས་ བསྐྱེད་པ་ ནི་ བདེ་བ་ ཞེས་ བྱ འོ ། །"
  },
  {
    "source": "བདེ་བ་དེའི་དུས་སུ་སྐྱེ་བོ་ཕལ་པ་ནི།",
    "target": "བདེ་བ་ དེ འི་ དུས་ སུ་ སྐྱེ་བོ་ ཕལ་པ་ ནི །"
  },
  {
    "source": "བདེ་བ་དེ་ཉིད་ཀྱིས་རྨོངས་པར་བྱས་པས་བརྒྱལ་ཏེ་རི་མགོ་རྨུགས་པས་འཐུམ་པར་ཚུད་པ་ལྟ་བུ།",
    "target": "བདེ་བ་ དེ་ ཉིད་ ཀྱིས་ རྨོངས་པ ར་ བྱས་པ ས་ བརྒྱལ་ ཏེ་ རི་ མགོ་ རྨུགས་པ ས་ འཐུམ་པ ར་ ཚུད་པ་ ལྟ་བུ །"
  },
  {
    "source": "རྣལ་འབྱོར་པ་ལ་ནི་ཡང་དག་པའི་དྲན་པས་དུས་དེ་ཀར་བདེ་བ་དེ་མ་འདྲེས་པ་རིག་པ་ནི་ཤེས་བཞིན་ཡིན་ལ།",
    "target": "རྣལ་འབྱོར་པ་ ལ་ ནི་ ཡང་ དག་པ འི་ དྲན་པ ས་ དུས་ དེ་ ཀ ར་ བདེ་བ་ དེ་ མ་ འདྲེས་པ་ རིག་པ་ ནི་ ཤེས་ བཞིན་ ཡིན་ ལ །"
  },
  {
    "source": "དེས་བདེ་བའི་ཚོར་བ་དག་པས།",
    "target": "དེ ས་ བདེ་བ འི་ ཚོར་བ་ དག་པ ས །"
  },
  {
    "source": "བདེ་བ་སྟོང་པ་དང་འབྱོར་པ་ཡིན་ནོ།།",
    "target": "བདེ་བ་ སྟོང་པ་ དང་ འབྱོར་པ་ ཡིན་ ནོ ། །"
  },
  {
    "source": "དེ་བྱུང་ན་རྟེན་མ་ཉམས་པས་བདེ་བ་ཆེར་འཕེལ་ལ།",
    "target": "དེ་ བྱུང་ ན་ རྟེན་ མ་ ཉམས་པ ས་ བདེ་བ་ ཆེ ར་ འཕེལ་ ལ །"
  },
  {
    "source": "དེས་སྣང་བ་ཐམས་ཅད་ལ་བྱིན་གྱིས་བརླབ་བོ།།",
    "target": "དེ ས་ སྣང་བ་ ཐམས་ཅད་ ལ་ བྱིན་ གྱིས་ བརླབ་བོ ། །"
  },
  {
    "source": "ལོབས་པ་དང་རྣལ་འབྱོར་པ་དེ་ལ་མེ་ལ་སོགས་པ་རེག་པ་ཐམས་ཅད་བདེ་བར་འཆར་རོ།།",
    "target": "ལོབས་པ་ དང་ རྣལ་འབྱོར་པ་ དེ་ ལ་ མེ་ ལ་ སོགས་པ་ རེག་པ་ ཐམས་ཅད་ བདེ་བ ར་ འཆར་ རོ ། །"
  },
  {
    "source": "གསུམ་པ་གནད་འབྱེད་པའི་སྒོ་ཕྱེ་ནས་ནམ་མཁའ་རྡོ་རྗེའི་གྲོང་དུ་འཇུག་པ་ནི།",
    "target": "གསུམ་པ་ གནད་ འབྱེད་པ འི་ སྒོ་ ཕྱེ་ ནས་ ནམ་མཁའ་ རྡོ་རྗེ འི་ གྲོང་ དུ་ འཇུག་པ་ ནི །"
  },
  {
    "source": "འཇིག་རྟེན་དང་ལས་བྱོན་པའི་ཚུལ་མཐུན།",
    "target": "འཇིག་རྟེན་ དང་ ལས་ བྱོན་པ འི་ ཚུལ་ མཐུན །"
  },
  {
    "source": "ངོས་ཟིན་གྱི་བརྟན་པར་བྱེད་པས་དེ་དག་ལས་ཁྱད་པར་དུ་གྱུར་ཀྱང་ད་དུང་འཁོར་བ་ལས་མ་འཕགས་པས།",
    "target": "ངོས་ཟིན་ གྱི་ བརྟན་པ ར་ བྱེད་པ ས་ དེ་ དག་ ལས་ ཁྱད་པ ར་ དུ་ གྱུར་ ཀྱང་ ད་དུང་ འཁོར་བ་ ལས་ མ་ འཕགས་པ ས །"
  },
  {
    "source": "སྙིང་གའི་མི་ཤིགས་པའི་ཐིག་ལེ་བསྒོམས་ནས།",
    "target": "སྙིང་ ག འི་ མི་ ཤིགས་པ འི་ ཐིག་ལེ་ བསྒོམས་ ནས །"
  },
  {
    "source": "རྦ་རླབས་ལྟེམ།",
    "target": "རྦ་རླབས་ ལྟེམ །"
  },
  {
    "source": "རགས་པ་དང་།",
    "target": "རགས་པ་ དང་ །"
  },
  {
    "source": "ཕྲ་བ་སྣང་གསུམ་གྱི་འགྲོས་ཐིམ་པའི་མཐའི་འོད་གསལ་དམིགས་པ་ཉེ་བར་ཞི་བ་ལ་གནས་པར་བྱའོ།།",
    "target": "ཕྲ་བ་ སྣང་ གསུམ་ གྱི་ འགྲོ ས་ ཐིམ་པ འི་ མཐ འི་ འོད་གསལ་ དམིགས་པ་ ཉེ་བ ར་ ཞི་བ་ ལ་ གནས་པ ར་ བྱ འོ ། །"
  },
  {
    "source": "ཡང་དེ་ལས་ལྡང་ན་སྔར་བཞིན་གྱི་བསྒོམ་པ་བསྟན་ལ་དེའི་མཐར་འདི་ལ་ཞུགས་པ་ཡང་དང་ཡང་དུ་བྱས་པས་ཀུན་རྫོབ་ཀྱི་སྣང་བ་ཟད་དེ་དོན་དམ་ཉག་གཅིག་ཏུ་འགྲོ།",
    "target": "ཡང་ དེ་ ལས་ ལྡང་ ན་ སྔ ར་ བཞིན་ གྱི་ བསྒོམ་པ་ བསྟན་ ལ་ དེ འི་ མཐ ར་ འདི་ ལ་ ཞུགས་པ་ ཡང་ དང་ ཡང་ དུ་ བྱས་པ ས་ ཀུན་རྫོབ་ ཀྱི་ སྣང་བ་ ཟད་ དེ་ དོན་དམ་ ཉག་ གཅིག་ ཏུ་ འགྲོ །"
  },
  {
    "source": "དེ་ལ་ནམ་མཁའ་རྡོ་རྗེའི་གྲོང་དུ་ཞུགས་པའམ།",
    "target": "དེ་ ལ་ ནམ་མཁའ་ རྡོ་རྗེ འི་ གྲོང་ དུ་ ཞུགས་པ འམ །"
  },
  {
    "source": "བྱང་ཆུབ་ཀྱི་སྙིང་པོར་ཕྱིན་པའམ།",
    "target": "བྱང་ཆུབ་ ཀྱི་ སྙིང་པོ ར་ ཕྱིན་པ འམ །"
  },
  {
    "source": "སྤྱི་སྐད་ལྟར་ན་སངས་རྒྱས་པ་ཞེས་བྱ་བ་ལ།",
    "target": "སྤྱི་ སྐད་ ལྟ ར་ ན་ སངས་རྒྱས་པ་ ཞེས་ བྱ་བ་ ལ །"
  },
  {
    "source": "སངས་རྒྱ་བར་བྱེད་པའི་ཆོས་ཀྱང་དེ་ཉིད་ལས་གཞན་དུ་མེད་དོ།།",
    "target": "སངས་ རྒྱ་བ ར་ བྱེད་པ འི་ ཆོས་ ཀྱང་ དེ་ ཉིད་ ལས་ གཞན་ དུ་ མེད་ དོ ། །"
  },
  {
    "source": "འགའ་ཞིག་སངས་རྒྱས་ལ་འགའ་ཞིག་སེམས་ཅན་དུ་ལུས་པ་ནི་མ་ཡིན་ཏེ།",
    "target": "འགའ་ ཞིག་ སངས་རྒྱས་ ལ་ འགའ་ ཞིག་ སེམས་ཅན་ དུ་ ལུས་པ་ ནི་ མ་ ཡིན་ ཏེ །"
  },
  {
    "source": "སངས་མ་རྒྱས་པ་ཞེས་བྱ་བ་ཞིག་དུས་དེར་སུས་ཀྱང་འགྲུབ་པ་མ་ཡིན་ནོ།།",
    "target": "སངས་ མ་ རྒྱས་པ་ ཞེས་ བྱ་བ་ ཞིག་ དུས་ དེ ར་ སུ ས་ ཀྱང་ འགྲུབ་པ་ མ་ ཡིན་ ནོ ། །"
  },
  {
    "source": "ཅིའི་ཕྱིར་དེ་སྐད་བརྗོད་ན་རང་སྣང་རགས་སུ་སོང་བ་ལས་གཞན་སྣང་གྲུབ་པ་རྨི་ལམ་ལྟ་བུ་ཡིན་པས་སོ།།",
    "target": "ཅི འི་ ཕྱི ར་ དེ་ སྐད་ བརྗོད་ ན་ རང་ སྣང་ རགས་ སུ་ སོང་བ་ ལས་ གཞན་ སྣང་ གྲུབ་པ་ རྨི་ལམ་ ལྟ་བུ་ ཡིན་པ ས་ སོ ། །"
  },
  {
    "source": "རྗེ་རས་ཆུང་པའི་ཞལ་གྱི་གདམས་པ་བླ་མ་བརྒྱུད་པའི་སྙན་ནས་སྙན་དུ་འོངས་པ་པདྨ་དཀར་པོས་བརྗེད་བྱང་དུ་བཏབ་པའོ།།",
    "target": "རྗེ་ རས་ ཆུང་པ འི་ ཞལ་ གྱི་ གདམས་པ་ བླ་མ་ བརྒྱུད་པ འི་ སྙན་ ནས་ སྙན་ དུ་ འོངས་པ་ པདྨ་ དཀར་པོ ས་ བརྗེད་ བྱང་ དུ་ བཏབ་པ འོ ། །"
  },
  {
    "source": "།།",
    "target": "། །"
  }
]
