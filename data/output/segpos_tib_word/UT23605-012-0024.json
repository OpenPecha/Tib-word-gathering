[
  {
    "source": "༼༤༤༩༽༄༅།།",
    "target": "༼ ༤༤༩ ༽ ༄༅ ། །"
  },
  {
    "source": "ན་མོ་གུ་རུ་བྷྱཿ",
    "target": "ན་མོ་ གུ་རུ་ བྷྱཿ"
  },
  {
    "source": "།",
    "target": "།"
  },
  {
    "source": "དཔལ་ལྡན་བླ་མ་དམ་པའི་རྣམ་པར་ཐར་བ་དད་པའི་ལྗོན་ཤིང་ཞེས་བྱ་བ།",
    "target": "དཔལ་ལྡན་བླ་མ་ དམ་པ འི་ རྣམ་པ ར་ ཐར་བ་ དད་པ འི་ ལྗོན་ཤིང་ ཞེས་ བྱ་བ །"
  },
  {
    "source": "བླ་མ་དམ་པ་རྣམས་ལ་ཕྱག་འཚལ་ལོ།།",
    "target": "བླ་མ་ དམ་པ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "ལྷག་པའི་ལྷ་མཆོག་འཇམ་དབྱངས་གྲུབ་པའི་མགོན།།",
    "target": "ལྷག་པ འི་ ལྷ་ མཆོག་ འཇམ་དབྱངས་ གྲུབ་པ འི་ མགོན ། །"
  },
  {
    "source": "ཀུན་དགའི་དམ་ཆོས་སྙིང་པོའི་དོན་སྟོན་པ།།",
    "target": "ཀུན་དག འི་ དམ་ཆོས་ སྙིང་པོ འི་ དོན་ སྟོན་པ ། །"
  },
  {
    "source": "གང་དེའི་ངོ་མཚར་མཛད་པའི་ཚོགས་རྣམས་ལ།།",
    "target": "གང་ དེ འི་ ངོ་མཚར་ མཛད་པ འི་ ཚོགས་ རྣམས་ ལ ། །"
  },
  {
    "source": "མཆོག་ཏུ་དང་བའི་ཡིད་ཀྱིས་ཕྱག་འཚལ་ལོ།།",
    "target": "མཆོག་ ཏུ་ དང་བ འི་ ཡིད་ ཀྱིས་ ཕྱག་ འཚལ་ ལོ ། །"
  },
  {
    "source": "དཔག་ཡས་ཚོགས་གཉིས་ཡུན་རིང་གོམས་པའི་མཐུས།།",
    "target": "དཔག་ ཡ ས་ ཚོགས་ གཉིས་ ཡུན་རིང་ གོམས་པ འི་ མཐུ ས ། །"
  },
  {
    "source": "བོད་ཡུལ་དབུས་ཀྱི་ས་ཡི་ཐིག་ལེ་མཆོག།",
    "target": "བོད་ཡུལ་ དབུས་ ཀྱི་ ས་ ཡི་ ཐིག་ལེ་ མཆོག །"
  },
  {
    "source": "ཆོས་བཟང་ལྷ་ཡི་མདུན་ས་དང་མཚུངས་པར།།",
    "target": "ཆོས་བཟང་ ལྷ་ ཡི་ མདུན་ ས་ དང་ མཚུངས་པ ར ། །"
  },
  {
    "source": "སྐྱེ་བའི་ཆོ་འཕྲུལ་སྟོན་ལ་མགོས་ཕྱག་འཚལ།།",
    "target": "སྐྱེ་བ འི་ ཆོ་འཕྲུལ་ སྟོན་ ལ་མགོ ས་ ཕྱག་ འཚལ ། །"
  },
  {
    "source": "འཇམ་པའི་རྡོ་རྗེའི་རྣམ་འཕྲུལ་རྡོ་རྗེའི་མཚན།།",
    "target": "འཇམ་པ འི་ རྡོ་རྗེ འི་ རྣམ་འཕྲུལ་ རྡོ་རྗེ འི་ མཚན ། །"
  },
  {
    "source": "སྐད་གཉིས་སྨྲ་བའི་རིགས་སུ་ཉེར་བལྟམས་པ།།",
    "target": "སྐད་ གཉིས་ སྨྲ་བ འི་ རིགས་ སུ་ ཉེར་ བལྟམས་པ ། །"
  },
  {
    "source": "ཀུན་བཟང་གྲུབ་པའི་དབང་པོས་ལུང་བསྟན་བཞིན།།",
    "target": "ཀུན་བཟང་ གྲུབ་པ འི་ དབང་པོ ས་ ལུང་ བསྟན་ བཞིན ། །"
  },
  {
    "source": "རྣམ་འདྲེན་མཆོག་ཏུ་འཁྲུངས་ལ་མགོས་ཕྱག་འཚལ།།",
    "target": "རྣམ་འདྲེན་ མཆོག་ ཏུ་ འཁྲུངས་ ལ་ མགོ ས་ ཕྱག་ འཚལ ། །"
  },
  {
    "source": "འདུ་བ་རྣམ་བཞི་འཁྲུགས་པའི་ཉེར་འཚེ་ཡིས།།",
    "target": "འདུ་བ་ རྣམ་ བཞི་ འཁྲུགས་པ འི་ ཉེར་འཚེ་ ཡིས ། །"
  },
  {
    "source": "རྣམ་པར་གཅེས་པའི་ཚེ་ན་གྲུབ་པའི་མགོན།།",
    "target": "རྣམ་པ ར་ གཅེས་པ འི་ ཚེ་ ན་ གྲུབ་པ འི་ མགོན ། །"
  },
  {
    "source": "འབར་བའི་མགོན་པོ་དངོས་སུ་བྱོན་ནས་ཀྱང་།།",
    "target": "འབར་བ འི་ མགོན་པོ་ དངོས་ སུ་ བྱོན་ ནས་ ཀྱང་ ། །"
  },
  {
    "source": "ཕྱི་ནང་བར་ཆད་བསལ་ལ་མགོས༴།",
    "target": "ཕྱི་ནང་ བར་ཆད་ བསལ་ ལ་ མགོས ༴ །"
  },
  {
    "source": "དེ་ཚེ་རླུང་སེམས་དྷཱུ་ཏིར་ཚུད་པ་ཡིས།།",
    "target": "དེ་ ཚེ་ རླུང་ སེམས་ དྷཱུ་ཏི ར་ ཚུད་པ་ ཡིས ། །"
  },
  {
    "source": "རྒྱལ་བ་སྲས་བཅས་དཔག་ཡས་མཁའ་ལ་གཟིགས།།",
    "target": "རྒྱལ་བ་ སྲས་ བཅས་ དཔག་ཡས་ མཁའ་ ལ་ གཟིགས ། །"
  },
  {
    "source": "རྡོ་རྗེ་ཐེག་པའི་བག་ཆགས་ཡོངས་སད་ནས།།",
    "target": "རྡོ་རྗེ་ཐེག་པ འི་ བག་ཆགས་ ཡོངས་ སད་ ནས ། །"
  },
  {
    "source": "དང་བ་སྟོབས་སུ་གྱུར་ལ༴།",
    "target": "དང་བ་ སྟོབས་ སུ་ གྱུར་ ལ ༴ །"
  },
  {
    "source": "གཞན་གྱིས་མ་བསྟན་ཡོངས་སུ་མ་བསྐུལ་བར།།",
    "target": "གཞན་ གྱིས་ མ་ བསྟན་ ཡོངས་ སུ་ མ་ བསྐུལ་བ ར ། །"
  },
  {
    "source": "འགྲོ་བ་ཀུན་ལ་སྙིང་རྗེའི་འཇུག་བ་རྒྱས།།",
    "target": "འགྲོ་བ་ ཀུན་ ལ་ སྙིང་རྗེ འི་ འཇུག་བ་ རྒྱས ། །"
  },
  {
    "source": "ཐེག་མཆོག་ལྷ་དང་རིག་སྔགས་དམ་ཆོས་ཚུལ།།",
    "target": "ཐེག་མཆོག་ ལྷ་ དང་ རིག་སྔགས་ དམ་ཆོས་ ཚུལ ། །"
  },
  {
    "source": "ངང་གིས་ཡོངས་སུ་མཁྱེན་ལ༴།",
    "target": "ངང་ གིས་ ཡོངས་ སུ་ མཁྱེན་ ལ ༴ །"
  },
  {
    "source": "ཡི་གེའི་ཕྱི་མོ་ལ་སོགས་རང་མཁྱེན་ཅིང་།།",
    "target": "ཡི་གེ འི་ ཕྱི་མོ་ ལ་ སོགས་ རང་ མཁྱེན་ ཅིང་ ། །"
  },
  {
    "source": "སྐྱེས་རབས་གླེང་བཞི་ལ་སོགས་གཏམ་མང་རྣམས།།",
    "target": "སྐྱེས་རབས་ གླེང་ བཞི་ ལ་ སོགས་ གཏམ་ མང་ རྣམས ། །"
  },
  {
    "source": "འབད་རྩོལ་མེད་པར་ཐོས་པ་ཙམ་གྱིས་ཆུབ།།",
    "target": "འབད་རྩོལ་ མེད་པ ར་ ཐོས་པ་ ཙམ་ གྱིས་ ཆུབ ། །"
  },
  {
    "source": "འཁོར་མང་དགའ་བ་སྐྱེད་ལ༴།",
    "target": "འཁོར་ མང་ དགའ་བ་ སྐྱེད་ ལ ༴ །"
  },
  {
    "source": "དགྱེས་པའི་རྡོ་རྗེ་རྡོ་རྗེ་རྣལ་འབྱོར་མ།།",
    "target": "དགྱེས་པ འི་ རྡོ་རྗེ་ རྡོ་རྗེ་ རྣལ་འབྱོར་མ ། །"
  },
  {
    "source": "མི་གཡོ་སྒྲོལ་མ་འཇམ་པའི་དབྱངས་སོགས་ཀྱི།།",
    "target": "མི་ གཡོ་ སྒྲོལ་མ་ འཇམ་པ འི་ དབྱངས་ སོགས་ ཀྱི ། །"
  },
  {
    "source": "སྒྲུབ་ཐབས་དུ་མ་ལོ་བདུན་ལོན་ཚེ་གསུངས།།",
    "target": "སྒྲུབ་ཐབས་ དུ་མ་ ལོ་ བདུན་ ལོན་ ཚེ་ གསུངས ། །"
  },
  {
    "source": "བློ་གསལ་༼༤༥༠༽ཀུན་གྱི་གཙོ་བོར་མགོས༴།",
    "target": "བློ་གསལ་ ༼ ༤༥༠ ༽ ཀུན་ གྱི་ གཙོ་བོ ར་ མགོས ༴ །"
  },
  {
    "source": "མཁས་མཆོག་བྱམས་པའི་གསུང་ངག་ཉེར་བསྟེན་ཏེ།།",
    "target": "མཁས་མཆོག་ བྱམས་པ འི་ གསུང་ ངག་ ཉེར་ བསྟེན་ ཏེ ། །"
  },
  {
    "source": "སྡེ་སྣོད་གསུམ་དང་དེ་ཡི་དགོངས་འགྲེལ་དང་།།",
    "target": "སྡེ་སྣོད་ གསུམ་ དང་ དེ་ ཡི་ དགོངས་འགྲེལ་ དང་ ། །"
  },
  {
    "source": "སྒྲ་ཚད་རིག་པའི་གནས་ལྔ་ཀུན་ལ་སྦྱངས།།",
    "target": "སྒྲ་ཚད་ རིག་པ འི་ གནས་ ལྔ་ ཀུན་ ལ་ སྦྱངས ། །"
  },
  {
    "source": "མཚུངས་མེད་སྨྲ་བའི་སེང་གེར༴",
    "target": "མཚུངས་མེད་ སྨྲ་བ འི་ སེང་གེ ར ༴"
  },
  {
    "source": "།",
    "target": "།"
  },
  {
    "source": "ཀུན་དགའི་མཚན་ཅན་བླ་མ་ཆོས་རྗེ་ཡི།།",
    "target": "ཀུན་ དག འི་ མཚན་ ཅན་ བླ་མ་ ཆོས་རྗེ་ ཡི ། །"
  },
  {
    "source": "ཞབས་པད་ཉེར་བསྟེན་སྡོམ་གསུམ་རིམ་པས་ནོས།།",
    "target": "ཞབས་པད་ ཉེར་ བསྟེན་ སྡོམ་ གསུམ་ རིམ་པ ས་ ནོས ། །"
  },
  {
    "source": "དཔག་ཡས་རྒྱུད་སྡེའི་དབང་ལུང་མན་ངག་གིས།།",
    "target": "དཔག་ཡས་ རྒྱུད་ སྡེ འི་ དབང་ལུང་ མན་ངག་ གིས ། །"
  },
  {
    "source": "ཐུགས་རྒྱུད་ཡོངས་སུ་གང་ལ༴།",
    "target": "ཐུགས་རྒྱུད་ ཡོངས་ སུ་ གང་ ལ ༴ །"
  },
  {
    "source": "དཀྱིལ་འཁོར་རྒྱ་མཚོའི་བསྙེན་སྒྲུབ་མཐར་ཕྱིན་ཅིང་།།",
    "target": "དཀྱིལ་འཁོར་ རྒྱ་མཚོ འི་ བསྙེན་སྒྲུབ་ མཐ ར་ ཕྱིན་ ཅིང་ ། །"
  },
  {
    "source": "གསང་སྔགས་རྒྱ་མཚོའི་རྫོགས་རིམ་ཉམས་ལེན་གནད།།",
    "target": "གསང་སྔགས་ རྒྱ་མཚོ འི་ རྫོགས་རིམ་ ཉམས་ལེན་ གནད ། །"
  },
  {
    "source": "རྩེ་གཅིག་བསྒྲུབ་ལ་ཉིན་མཚན་ལྷུར་མཛད་པས།།",
    "target": "རྩེ་ གཅིག་ བསྒྲུབ་ ལ་ ཉིན་མཚན་ ལྷུར་ མཛད་པ ས ། །"
  },
  {
    "source": "རྒྱལ་བ་དགྱེས་པའི་ལམ་སྟོན༴།",
    "target": "རྒྱལ་བ་ དགྱེས་པ འི་ ལམ་ སྟོན ༴ །"
  },
  {
    "source": "མདོ་རྒྱུད་དགོངས་པ་ཇི་བཞིན་ལེགས་མཁྱེན་ནས།།",
    "target": "མདོ་རྒྱུད་ དགོངས་པ་ ཇི་ བཞིན་ ལེགས་ མཁྱེན་ ནས ། །"
  },
  {
    "source": "འཆད་དང་རྩོད་དང་རྩོམ་པའི་ཚུལ་ལུགས་ལ།།",
    "target": "འཆད་ དང་ རྩོད་ དང་ རྩོམ་པ འི་ ཚུལ་ལུགས་ ལ ། །"
  },
  {
    "source": "སྲིད་གསུམ་འདི་ན་འགྲན་པའི་ཟླ་བྲལ་བ།།",
    "target": "སྲིད་ གསུམ་ འདི་ ན་ འགྲན་པ འི་ ཟླ་བྲལ་བ ། །"
  },
  {
    "source": "ཡོན་ཏན་རྒྱ་མཚོ་ཁྱོད་ལ༴།",
    "target": "ཡོན་ཏན་རྒྱ་མཚོ་ ཁྱོད་ ལ ༴ །"
  },
  {
    "source": "རྒྱུད་སྡེ་རྒྱ་མཚོའི་ཚོགས་ལ་དབང་འབྱོར་ཞིང་།།",
    "target": "རྒྱུད་སྡེ་ རྒྱ་མཚོ འི་ ཚོགས་ ལ་ དབང་ འབྱོར་ ཞིང་ ། །"
  },
  {
    "source": "འཕགས་པའི་ཡུལ་དང་གངས་རིའི་ཁྲོད་ཀུན་གྱི།།",
    "target": "འཕགས་པ འི་ ཡུལ་ དང་ གངས་རི འི་ ཁྲོད་ ཀུན་ གྱི ། །"
  },
  {
    "source": "མཁས་གྲུབ་བྱེ་བའི་བཞེད་སྲོལ་ཇི་བཞིན་དུ།།",
    "target": "མཁས་གྲུབ་ བྱེ་བ འི་ བཞེད་སྲོལ་ ཇི་ བཞིན་ དུ ། །"
  },
  {
    "source": "མ་འདྲེས་ཐུགས་སུ་ཆུད་ལ༴།",
    "target": "མ་ འདྲེས་ ཐུགས་ སུ་ ཆུད་ ལ ༴ །"
  },
  {
    "source": "སྒྱུ་མ་ལྟ་བུའི་ཏིང་འཛིན་མངོན་བརྙེས་པས།།",
    "target": "སྒྱུ་མ་ ལྟ་བུ འི་ ཏིང་འཛིན་ མངོན་ བརྙེས་པ ས ། །"
  },
  {
    "source": "རྨི་ལམ་མཚན་མའི་ཚུལ་དུ་བར་ཆད་བགེགས།།",
    "target": "རྨི་ལམ་ མཚན་མ འི་ ཚུལ་ དུ་ བར་ཆད་ བགེགས ། །"
  },
  {
    "source": "རྣམ་པར་བཏུལ་ནས་སྟོང་ཉིད་ཟབ་མོའི་དོན།།",
    "target": "རྣམ་པ ར་ བཏུལ་ ནས་ སྟོང་ཉིད་ ཟབ་མོ འི་ དོན ། །"
  },
  {
    "source": "མངོན་དུ་གྱུར་པ་གང་དེར༴།",
    "target": "མངོན་ དུ་ གྱུར་པ་ གང་ དེར ༴ །"
  },
  {
    "source": "འཕགས་ཡུལ་མཁས་གྲུབ་ཞལ་ལུང་བདུད་རྩིའི་བཅུད།།",
    "target": "འཕགས་ཡུལ་ མཁས་གྲུབ་ ཞལ་ ལུང་ བདུད་རྩི འི་ བཅུད ། །"
  },
  {
    "source": "སངས་རྒྱས་སྦས་པའི་ཞབས་སོགས་བླ་མ་ལས།།",
    "target": "སངས་རྒྱས་ སྦས་པ འི་ ཞབས་ སོགས་ བླ་མ་ ལས ། །"
  },
  {
    "source": "ལེགས་པར་གསན་ནས་ཐུན་མོང་མ་ཡིན་པའི།།",
    "target": "ལེགས་པ ར་ གསན་ ནས་ ཐུན་མོང་ མ་ ཡིན་ པ འི ། །"
  },
  {
    "source": "ཟབ་དོན་རྒྱ་མཚོའི་བདག་པོར༴།",
    "target": "ཟབ་ དོན་ རྒྱ་མཚོ འི་ བདག་ པོར ༴ །"
  },
  {
    "source": "དཔག་མེད་སྐྱེས་རབས་ཕྲེང་བར་མངོན་འབྲེལ་བའི།།",
    "target": "དཔག་མེད་ སྐྱེས་རབས་ ཕྲེང་བ ར་ མངོན་ འབྲེལ་ བ འི ། །"
  },
  {
    "source": "གདོད་མའི་མགོན་པོ་རྡོ་རྗེ་སློབ་དཔོན་མཆོག།",
    "target": "གདོད་མ འི་ མགོན་པོ་རྡོ་རྗེ་ སློབ་དཔོན་ མཆོག །"
  },
  {
    "source": "བརྒྱུད་པ་ཀུན་འདུས་རྩ་བའི་བླ་མ་དང་།།",
    "target": "བརྒྱུད་པ་ ཀུན་ འདུས་ རྩ་བ འི་ བླ་མ་ དང་ ། །"
  },
  {
    "source": "ཐུགས་ཡིད་དབྱེར་མེད་འདྲེས་ལ༴།",
    "target": "ཐུགས་ ཡིད་ དབྱེར་མེད་ འདྲེས་ ལ ༴ །"
  },
  {
    "source": "གང་ལས་མཐར་ཐུག་དེ་ཉིད་ནོད་པའི་ཚེ།།",
    "target": "གང་ ལས་ མཐ ར་ ཐུག་ དེ་ ཉིད་ ནོད་པ འི་ ཚེ ། །"
  },
  {
    "source": "གནས་ལུགས་གདོད་མ་རང་བཞིན་ལྷན་ཅིག་སྐྱེས།།",
    "target": "གནས་ལུགས་ གདོད་ མ་ རང་བཞིན་ ལྷན་ ཅིག་ སྐྱེས ། །"
  },
  {
    "source": "ཆོས་ཀུན་ངོ་བོ་ཆོས་སྐུ་མངོན་གྱུར་ཏེ།།",
    "target": "ཆོས་ ཀུན་ ངོ་བོ་ ཆོས་སྐུ་ མངོན་ གྱུར་ ཏེ ། །"
  },
  {
    "source": "སྲིད་ཞིའི་མགོན་པོར་གྱུར་ལ༴།",
    "target": "སྲིད་ཞི འི་ མགོན་ པོ ར་ གྱུར་ ལ ༴ །"
  },
  {
    "source": "ཟབ་ཅིང་རྒྱ་༼༤༥༡༽ཆེ་དཔག་ཡས་དམ་ཆོས་སྟོན།།",
    "target": "ཟབ་ ཅིང་ རྒྱ་ ༼ ༤༥༡ ༽ ཆེ་ དཔག་ཡས་ དམ་ཆོས་ སྟོན ། །"
  },
  {
    "source": "མཐའ་དག་གཅིག་གྱུར་དོན་གྱི་བརྒྱུད་པ་བརྙེས།།",
    "target": "མཐའ་དག་ གཅིག་ གྱུར་ དོན་ གྱི་ བརྒྱུད་པ་ བརྙེས ། །"
  },
  {
    "source": "རྫོགས་རིམ་ཟབ་མོའི་ཡེ་ཤེས་མངོན་གྱུར་པ།།",
    "target": "རྫོགས་རིམ་ ཟབ་མོ འི་ ཡེ་ཤེས་ མངོན་ གྱུར་པ ། །"
  },
  {
    "source": "བདེ་ཆེན་དང་པོའི་རྒྱལ་བར༴།",
    "target": "བདེ་ཆེན་ དང་པོ འི་ རྒྱལ་བ ར ༴ །"
  },
  {
    "source": "འཕགས་ཡུལ་ཤིང་རྟ་ཆེན་པོ་བཅུ་དྲུག་དང་།།",
    "target": "འཕགས་ཡུལ་ ཤིང་རྟ་ ཆེན་པོ་ བཅུ་ དྲུག་ དང་ ། །"
  },
  {
    "source": "གྲུབ་ཐོབ་འཁོར་ལོས་སྒྱུར་བ་བགྲང་ཡས་ཀྱི།།",
    "target": "གྲུབ་ཐོབ་ འཁོར་ལོ ས་ སྒྱུར་བ་ བགྲང་ ཡས་ ཀྱི ། །"
  },
  {
    "source": "བཀའ་བབས་བྱིན་གྱིས་བརླབས་པའི་རྟགས་མཚན་ཐོབ།།",
    "target": "བཀའ་བབས་ བྱིན་ གྱིས་ བརླབས་པ འི་ རྟགས་ མཚན་ ཐོབ ། །"
  },
  {
    "source": "ཆོས་ཀྱི་རྒྱལ་པོ་བླ་མར༴",
    "target": "ཆོས་ ཀྱི་ རྒྱལ་པོ་ བླ་མ ར ༴"
  },
  {
    "source": "།",
    "target": "།"
  },
  {
    "source": "རྡོ་རྗེ་ཐེག་པའི་འཕགས་ལམ་རྗེས་མཐུན་ནས།།",
    "target": "རྡོ་རྗེ་ཐེག་པ འི་ འཕགས་ལམ་ རྗེས་ མཐུན་ ནས ། །"
  },
  {
    "source": "བཅུ་གཉིས་རྡོ་རྗེའི་གནས་པ་མངོན་གྱུར་ཏེ།།",
    "target": "བཅུ་ གཉིས་ རྡོ་རྗེ འི་ གནས་པ་ མངོན་ གྱུར་ ཏེ ། །"
  },
  {
    "source": "རྩོད་པའི་དུས་འདིར་རྡོ་རྗེ་འཆང་དབང་གི།",
    "target": "རྩོད་པ འི་ དུས་ འདི ར་ རྡོ་རྗེ་འཆང་ དབང་ གི །"
  },
  {
    "source": "གདུང་འཚོབ་གྱུར་པ་གང་དེར༴།",
    "target": "གདུང་འཚོབ་ གྱུར་པ་ གང་ དེར ༴ །"
  },
  {
    "source": "སྐྱེ་བ་ཀུན་ཏུ་རྗེས་བཟུང་ཡི་དམ་ལྷ།།",
    "target": "སྐྱེ་བ་ ཀུན་ ཏུ་ རྗེས་ བཟུང་ ཡི་དམ་ ལྷ ། །"
  },
  {
    "source": "འཁོར་ལོ་སྡོམ་པའི་བསྙེན་སྒྲུབ་ལ་བརྩོན་ཚེ།།",
    "target": "འཁོར་ལོ་སྡོམ་པ འི་ བསྙེན་སྒྲུབ་ ལ་ བརྩོན་ ཚེ ། །"
  },
  {
    "source": "བདག་ཉིད་ཧེ་རུ་ཀར་གྱུར་མཚན་མ་གཟིགས།།",
    "target": "བདག་ ཉིད་ ཧེ་རུ་ ཀ ར་ གྱུར་ མཚན་མ་ གཟིགས ། །"
  },
  {
    "source": "ཡ་མཚན་དཔག་ཡས་མངའ་ལ༴།",
    "target": "ཡ་མཚན་ དཔག་ཡས་ མངའ་ ལ ༴ །"
  },
  {
    "source": "སྒྲོལ་མའི་དབང་བཞི་ནོད་ཚེ་རང་གི་ལུས།།",
    "target": "སྒྲོལ་མ འི་ དབང་ བཞི་ ནོད་ ཚེ་ རང་ གི་ ལུས ། །"
  },
  {
    "source": "མཁའ་འགྲོའི་ཚོགས་ཀྱིས་ཡོངས་སྦྱངས་བྱིན་བརླབས་ཏེ།།",
    "target": "མཁའ་འགྲོ འི་ ཚོགས་ ཀྱིས་ ཡོངས་ སྦྱངས་ བྱིན་ བརླབས་ ཏེ ། །"
  },
  {
    "source": "མཐའ་དག་རྒྱུད་ཀྱི་གླེགས་བམ་རྣམ་པར་གྱུར།།",
    "target": "མཐའ་དག་ རྒྱུད་ ཀྱི་ གླེགས་བམ་ རྣམ་པ ར་ གྱུར ། །"
  },
  {
    "source": "གསང་སྔགས་བསྟན་པའི་བདག་པོར༴།",
    "target": "གསང་སྔགས་ བསྟན་པ འི་ བདག་ པོར ༴ །"
  },
  {
    "source": "རྣལ་འབྱོར་ནམ་མཁའི་དཀྱིལ་འཁོར་མངོན་གཟིགས་ཤིང་།།",
    "target": "རྣལ་འབྱོར་ ནམ་ མཁ འི་ དཀྱིལ་འཁོར་ མངོན་ གཟིགས་ ཤིང་ ། །"
  },
  {
    "source": "འཕགས་པ་ལྷ་ཡིས་ཐེ་ཚོམ་དྲྭ་བ་བསལ།།",
    "target": "འཕགས་པ་ལྷ་ ཡིས་ ཐེ་ཚོམ་ དྲྭ་བ་ བསལ ། །"
  },
  {
    "source": "ཞི་བ་ལྷས་ཀྱང་འདུས་པའི་རྒྱུད་དོན་བསྟན།།",
    "target": "ཞི་བ་ལྷ ས་ ཀྱང་ འདུས་པ འི་ རྒྱུད་ དོན་ བསྟན ། །"
  },
  {
    "source": "ཆོས་རྒྱུན་ཏིང་འཛིན་བརྙེས་ལ༴།",
    "target": "ཆོས་ རྒྱུན་ ཏིང་འཛིན་ བརྙེས་ ལ ༴ །"
  },
  {
    "source": "ཡན་ལག་དྲུག་གི་རྣལ་འབྱོར་མཉམ་བཞག་པས།།",
    "target": "ཡན་ལག་ དྲུག་ གི་ རྣལ་འབྱོར་ མཉམ་བཞག་པ ས ། །"
  },
  {
    "source": "ཐོག་མར་དགེ་བའི་རྟགས་རྣམས་མཐར་ཕྱིན་ཞིང་།།",
    "target": "ཐོག་མ ར་ དགེ་བ འི་ རྟགས་ རྣམས་ མཐ ར་ ཕྱིན་ ཞིང་ ། །"
  },
  {
    "source": "སྲོག་འཛིན་རྟགས་སྣང་དུ་མ་མངོན་གྱུར་པ།།",
    "target": "སྲོག་ འཛིན་ རྟགས་ སྣང་ དུ་ མ་ མངོན་ གྱུར་པ ། །"
  },
  {
    "source": "བཅོས་མིན་ཡེ་ཤེས་གཟིགས་ལ༴།",
    "target": "བཅོས་མིན་ ཡེ་ཤེས་ གཟིགས་ ལ ༴ །"
  },
  {
    "source": "དཔལ་ལྡན་གསང་འདུས་དོན་ལ་མཉམ་བཞག་པས།།",
    "target": "དཔལ་ལྡན་ གསང་འདུས་ དོན་ ལ་ མཉམ་བཞག་པ ས ། །"
  },
  {
    "source": "འཇམ་དབྱངས་ཐུགས་རྗེས་ཆོས་ཀུན་དེ་ཉིད་གཟིགས།།",
    "target": "འཇམ་དབྱངས་ ཐུགས་རྗེ ས་ ཆོས་ ཀུན་ དེ་ ཉིད་ གཟིགས ། །"
  },
  {
    "source": "ཁྲོ་རྒྱལ་གཤིན་རྗེ་གཤེད་པོས་བྱིན་བརླབས་པས།།",
    "target": "ཁྲོ་རྒྱལ་ གཤིན་རྗེ་གཤེད་པོ ས་ བྱིན་ བརླབས་ པས ། །"
  },
  {
    "source": "མཐུ་སྟོབས་དབང་ཕྱུག་གྱུར་ལ༴།",
    "target": "མཐུ་སྟོབས་ དབང་ཕྱུག་ གྱུར་ ལ ༴ །"
  },
  {
    "source": "རྣལ་འབྱོར་གསང་མཐའི་དོན་ལ་མཉམ་གཞག་ཚེ།།",
    "target": "རྣལ་འབྱོར་ གསང་ མཐ འི་ དོན་ ལ་ མཉམ་ གཞག་ ཚེ ། །"
  },
  {
    "source": "རང་ལུས་ལྷ་སྐུའི་གསལ་སྣང་ཆེར་བརྟན་ཞིང་།།",
    "target": "རང་ ལུས་ ལྷ་སྐུ འི་ གསལ་སྣང་ ཆེ ར་ བརྟན་ ཞིང་ ། །"
  },
  {
    "source": "གནས་གསུམ་ཕོ་ཉའི་འདུ་བ་ལེགས་ཐོབ་པ།།",
    "target": "གནས་ གསུམ་ ཕོ་ཉ འི་ འདུ་བ་ ལེགས་ ཐོབ་པ ། །"
  },
  {
    "source": "ལྷན་སྐྱེས་བདེ་ཆེན་ཐོབ་ལ༴།",
    "target": "ལྷན་སྐྱེས་ བདེ་ཆེན་ ཐོབ་ ལ ༴ །"
  },
  {
    "source": "རྣམ་དག་ཐུགས་མངའ་༼༤༥༢༽ཁྱོད་ཀྱི་མནལ་ལམ་དུ།།",
    "target": "རྣམ་དག་ ཐུགས་ མངའ་ ༼ ༤༥༢ ༽ ཁྱོད་ ཀྱི་ མནལ་ལམ་ དུ ། །"
  },
  {
    "source": "མདའ་བསྣུན་ཤཱ་བ་རི་དང་ལཱུ་ཡི་པ།།",
    "target": "མདའ་ བསྣུན་ ཤཱ་ བ་རི་ དང་ ལཱུ་ ཡི་པ ། །"
  },
  {
    "source": "དྲིལ་བུ་འབར་འཛིན་ཞི་བ་སྦས་པ་སོགས།།",
    "target": "དྲིལ་བུ་ འབར་ འཛིན་ ཞི་བ་ སྦས་པ་ སོགས ། །"
  },
  {
    "source": "གྲུབ་མཆོག་དུ་མས་ཞལ་བསྟན༴།",
    "target": "གྲུབ་མཆོག་ དུ་མ ས་ ཞལ་ བསྟན ༴ །"
  },
  {
    "source": "དེ་དག་རྣམས་ལ་ཐེ་ཚོམ་གཅོད་མཛད་ཅིང་།།",
    "target": "དེ་ དག་ རྣམས་ ལ་ ཐེ་ཚོམ་ གཅོད་ མཛད་ ཅིང་ ། །"
  },
  {
    "source": "རྒྱུད་སྡེའི་དགོངས་དོན་རྣམ་པར་འགྲེལ་བའི་ཚེ།།",
    "target": "རྒྱུད་སྡེ འི་ དགོངས་དོན་ རྣམ་པར་ འགྲེལ་བ འི་ ཚེ ། །"
  },
  {
    "source": "དཔའ་བོ་མཁའ་འགྲོ་དཔག་ཡས་བརྡ་ཐབས་ཀྱིས།།",
    "target": "དཔའ་བོ་མཁའ་འགྲོ་ དཔག་ཡས་ བརྡ་ཐབས་ ཀྱིས ། །"
  },
  {
    "source": "ཟབ་དོན་ངོ་སྤྲོད་བརྙེས་ལ་མགོས་ཕྱག་འཚལ།།",
    "target": "ཟབ་ དོན་ ངོ་སྤྲོད་ བརྙེས་ ལ་ མགོ ས་ ཕྱག་ འཚལ ། །"
  },
  {
    "source": "དགའ་ལྡན་གནས་ནས་ཤཱཀྱའི་མཚན་ལྡན་པས།།",
    "target": "དགའ་ལྡན་ གནས་ ནས་ ཤཱཀྱ འི་ མཚན་ལྡན་པ ས ། །"
  },
  {
    "source": "ཞལ་བསྟན་མི་ཕམ་མགོན་པོས་བདག་ཉིད་ལ།།",
    "target": "ཞལ་ བསྟན་ མི་ཕམ་མགོན་པོ ས་ བདག་ ཉིད་ ལ ། །"
  },
  {
    "source": "དངོས་སུ་བྱིན་གྱིས་བརླབས་པའི་མཚན་མ་ཐོབ།།",
    "target": "དངོས་ སུ་ བྱིན་ གྱིས་ བརླབས་པ འི་ མཚན་མ་ ཐོབ ། །"
  },
  {
    "source": "ཆོས་འབྱོར་རྒྱུན་མི་འཆད་ལ༴",
    "target": "ཆོས་ འབྱོར་ རྒྱུན་ མི་ འཆད་ ལ ༴"
  },
  {
    "source": "།",
    "target": "།"
  },
  {
    "source": "པདྨ་འབྱུང་གནས་ཟླ་འོད་གཞོན་ནུ་དང་།།",
    "target": "པདྨ་ འབྱུང་གནས་ ཟླ་འོད་གཞོན་ནུ་ དང་ ། །"
  },
  {
    "source": "བརྟོན་པ་བཞི་ལྡན་ལ་སོགས་མཆོག་རྣམས་དང་།།",
    "target": "བརྟོན་པ་ བཞི་ ལྡན་ ལ་ སོགས་ མཆོག་ རྣམས་ དང་ ། །"
  },
  {
    "source": "དམ་པ་ཆོས་ཀྱི་བཀའ་མཆིད་ཡོངས་ཐོབ་པ།།",
    "target": "དམ་པ་ ཆོས་ ཀྱི་ བཀའ་མཆིད་ ཡོངས་ ཐོབ་པ ། །"
  },
  {
    "source": "བཤེས་གཉེན་མཆོག་གིས་རྗེས་བཟུང་མགོས་ཕྱག་འཚལ།།",
    "target": "བཤེས་གཉེན་ མཆོག་ གིས་ རྗེས་ བཟུང་ མགོ ས་ ཕྱག་ འཚལ ། །"
  },
  {
    "source": "ཐོས་བསམ་མཐར་ཕྱིན་རྩེ་གཅིག་སྒྲུབ་ལ་དགྱེས།།",
    "target": "ཐོས་བསམ་ མཐ ར་ ཕྱིན་ རྩེ་ གཅིག་ སྒྲུབ་ ལ་ དགྱེས ། །"
  },
  {
    "source": "ས་སྟེང་ཆོས་ཀྱི་འཁོར་ལོས་ཁྱབ་མཛད་པ།།",
    "target": "ས་ སྟེང་ ཆོས་ ཀྱི་ འཁོར་ལོ ས་ ཁྱབ་ མཛད་པ ། །"
  },
  {
    "source": "ཡ་མཚན་མཚུངས་མེད་བླ་མ་རིན་ཆེན་ལ།།",
    "target": "ཡ་མཚན་ མཚུངས་མེད་ བླ་མ་ རིན་ཆེན་ ལ ། །"
  },
  {
    "source": "མཆོག་ཏུ་གུས་པའི་ཡིད་ཀྱིས་མགོས་ཕྱག་འཚལ།།",
    "target": "མཆོག་ ཏུ་ གུས་པ འི་ ཡིད་ ཀྱིས་ མགོ ས་ ཕྱག་ འཚལ ། །"
  },
  {
    "source": "ཅེས་པ་འདི་ཡན་ཆད་སློབ་མའི་ངོར་ཏཱ་ར་ནཱ་ཐས་སྨྲས་པའོ།།",
    "target": "ཅེས་ པ་ འདི་ ཡན་ཆད་ སློབ་མ འི་ ངོ ར་ ཏཱ་ར་ནཱ་ཐ ས་ སྨྲས་པ འོ ། །"
  },
  {
    "source": "།",
    "target": "།"
  },
  {
    "source": "མངྒ་ལམ།།",
    "target": "མངྒ་ ལམ ། །"
  },
  {
    "source": "།།",
    "target": "། །"
  },
  {
    "source": "༼༤༥༣༽།",
    "target": "༼ ༤༥༣ ༽ །"
  },
  {
    "source": "རྗེ་བཙུན་རིན་པོ་ཆེའི་རྣམ་ཐར་གསོལ་འདེབས་ཁ་སྐོང་དད་པའི་མེ་ཏོག་ཅེས་བྱ་བ།།",
    "target": "རྗེ་བཙུན་ རིན་པོ་ཆེ འི་ རྣམ་ཐར་ གསོལ་འདེབས་ ཁ་སྐོང་ དད་པ འི་ མེ་ཏོག་ ཅེས་ བྱ་བ ། །"
  },
  {
    "source": "རྒྱལ་བ་ཀུན་གྱི་ཡབ་གྱུར་རྒྱལ་བའི་སྲས།།",
    "target": "རྒྱལ་བ་ ཀུན་ གྱི་ ཡབ་ གྱུར་ རྒྱལ་བ འི་ སྲས ། །"
  },
  {
    "source": "སྲིད་ཞི་ཀུན་སྤངས་སྲིད་ཞི་ཀུན་གྱི་བདག།",
    "target": "སྲིད་ ཞི་ ཀུན་ སྤངས་ སྲིད་ཞི་ ཀུན་ གྱི་ བདག །"
  },
  {
    "source": "དཔལ་ལྡན་འཁོར་ལོ་སྡོམ་པ་བླ་མའི་ཚུལ།།",
    "target": "དཔལ་ལྡན་ འཁོར་ལོ་སྡོམ་པ་ བླ་མ འི་ ཚུལ ། །"
  },
  {
    "source": "སྒྲོལ་བའི་མགོན་པོའི་ཞབས་ལ་གསོལ་བ་འདེབས།།",
    "target": "སྒྲོལ་བ འི་ མགོན་ པོ འི་ ཞབས་ ལ་ གསོལ་བ་ འདེབས ། །"
  },
  {
    "source": "སྔོན་ཚེ་རྒྱལ་པོའི་ཕོ་བྲང་མཉན་ལྡན་ཏུ།།",
    "target": "སྔོན་ ཚེ་ རྒྱལ་པོ འི་ ཕོ་བྲང་ མཉན་ ལྡན་ ཏུ ། །"
  },
  {
    "source": "གྱད་ཀྱི་གཙོ་བོར་སྟོབས་མཐའ་ཡས་པར་གྱུར།།",
    "target": "གྱད་ ཀྱི་ གཙོ་བོ ར་ སྟོབས་ མཐའ་ཡས་པ ར་ གྱུར ། །"
  },
  {
    "source": "རྣམ་གཟིགས་དྲུང་དུ་བྱང་ཆུབ་ཐུགས་བསྐྱེད་ནས།།",
    "target": "རྣམ་ གཟིགས་ དྲུང་ དུ་ བྱང་ཆུབ་ ཐུགས་ བསྐྱེད་ ནས ། །"
  },
  {
    "source": "ངེས་པའི་ཡ་མཚན་ཐོབ་ལ་མགོས་ཕྱག་འཚལ།།",
    "target": "ངེས་པ འི་ ཡ་མཚན་ ཐོབ་ ལ་ མགོ ས་ ཕྱག་ འཚལ ། །"
  },
  {
    "source": "དེ་ནས་སངས་རྒྱས་ཀུན་དང་རྟག་ཏུ་འགྲོགས།།",
    "target": "དེ་ ནས་ སངས་རྒྱས་ ཀུན་ དང་ རྟག་ ཏུ་ འགྲོགས ། །"
  },
  {
    "source": "བྱང་ཆུབ་སྤྱོད་པ་ཁྱད་པར་ཅན་རྣམས་བསྟན།།",
    "target": "བྱང་ཆུབ་ སྤྱོད་པ་ ཁྱད་པར་ཅན་ རྣམས་ བསྟན ། །"
  },
  {
    "source": "རྣམ་འཕྲུལ་དཔག་ཏུ་མེད་པས་གདུལ་བྱའི་ཁམས།།",
    "target": "རྣམ་འཕྲུལ་ དཔག་ ཏུ་ མེད་པ ས་ གདུལ་བྱ འི་ ཁམས ། །"
  },
  {
    "source": "ཡོངས་སུ་སྨིན་པར་མཛད་ལ་མགོས་ཕྱག་འཚལ།།",
    "target": "ཡོངས་ སུ་ སྨིན་པ ར་ མཛད་ ལ་ མགོ ས་ ཕྱག་ འཚལ ། །"
  },
  {
    "source": "ཤཱཀ་ཐུབ་སྤྱན་སྔར་བྱང་སེམས་ལྔ་བརྒྱའི་དབུས།།",
    "target": "ཤཱཀ་ ཐུབ་ སྤྱན་སྔ ར་ བྱང་སེམས་ ལྔ་ བརྒྱ འི་ དབུས ། །"
  },
  {
    "source": "བློ་གྲོས་ཤིན་ཏུ་རྣམ་པར་དག་པར་གྱུར།།",
    "target": "བློ་གྲོས་ ཤིན་ ཏུ་ རྣམ་པ ར་ དག་པ ར་ གྱུར ། །"
  },
  {
    "source": "ངེས་དོན་སྙིང་པོའི་བསྟན་པ་ཕྱོགས་མེད་དུ།།",
    "target": "ངེས་དོན་ སྙིང་པོ འི་ བསྟན་པ་ ཕྱོགས་མེད་ དུ ། །"
  },
  {
    "source": "འཛིན་པའི་གོ་ཆ་བཞེས་ལ༴།",
    "target": "འཛིན་པ འི་ གོ་ཆ་ བཞེས་ ལ ༴ །"
  },
  {
    "source": "གྲུབ་པ་རིག་འཛིན་དྲང་སྲོང་པཎྜི་ཏ།།",
    "target": "གྲུབ་པ་ རིག་འཛིན་ དྲང་སྲོང་ པཎྜི་ཏ ། །"
  },
  {
    "source": "རྒྱལ་བློན་བྲམ་ཟེ་ཁྱིམ་བདག་ཐ་མལ་པ།།",
    "target": "རྒྱལ་བློན་ བྲམ་ཟེ་ ཁྱིམ་བདག་ ཐ་མལ་པ ། །"
  },
  {
    "source": "སྣ་ཚོགས་གཟུགས་ཀྱིས་སངས་རྒྱས་བསྟན་སྐྱོང་ཞིང་།།",
    "target": "སྣ་ཚོགས་ གཟུགས་ ཀྱིས་ སངས་རྒྱས་ བསྟན་ སྐྱོང་ ཞིང་ ། །"
  },
  {
    "source": "འཁོར་བ་དོང་ནས་སྤྲུགས་ལ༴།",
    "target": "འཁོར་བ་ དོང་ ནས་ སྤྲུགས་ ལ ༴ །"
  },
  {
    "source": "ཤར་ཕྱོགས་མྱ་ངན་བྲལ་བར་དེ་བཞིན་གཤེགས།།",
    "target": "ཤར་ཕྱོགས་ མྱ་ངན་ བྲལ་བ ར་ དེ་ བཞིན་ གཤེགས ། །"
  },
  {
    "source": "ཙམྦྷ་ཀ་དྲུང་འཁོར་ལོས་སྒྱུར་བའི་རྒྱལ།།",
    "target": "ཙམྦྷ་ ཀ་ དྲུང་ འཁོར་ལོ ས་ སྒྱུར་བ འི་ རྒྱལ ། །"
  },
  {
    "source": "རི་བོའི་རྩེ་སོགས་སྐུ་ཡི་བཀོད་པ་བརྒྱད།།",
    "target": "རི་བོ འི་ རྩེ་ སོགས་ སྐུ་ ཡི་ བཀོད་པ་ བརྒྱད ། །"
  },
  {
    "source": "གཅིག་ཆར་སྟོན་པར་མཛད་ལ༴།",
    "target": "གཅིག་ ཆར་ སྟོན་པ ར་ མཛད་ ལ ༴ །"
  },
  {
    "source": "དེ་བཞིན་འཇིག་རྟེན་གཞན་དང་བོད་ཡུལ་འདིར།།",
    "target": "དེ་ བཞིན་ འཇིག་རྟེན་ གཞན་ དང་ བོད་ཡུལ་ འདི ར ། །"
  },
  {
    "source": "སྤྲུལ་མང་དུས་གཅིག་སྟོན་ལས་འདྲེན་པའི་གཙོ།།",
    "target": "སྤྲུལ་ མང་ དུས་ གཅིག་ སྟོན་ལས་ འདྲེན་པ འི་ གཙོ ། །"
  },
  {
    "source": "ཨོ་རྒྱན་དཔའ་བོ་བི་ཥཱ་རཱ་ཛ་ཉིད།།",
    "target": "ཨོ་རྒྱན་ དཔའ་བོ་ བི་ཥཱ་ རཱ་ཛ་ ཉིད ། །"
  },
  {
    "source": "སྤྲུལ་གཞིའི་ཚུལ་དུ་སྟོན་ལ༴",
    "target": "སྤྲུལ་ གཞི འི་ ཚུལ་ དུ་ སྟོན་ ལ ༴"
  },
  {
    "source": "།",
    "target": "།"
  },
  {
    "source": "ཧེ་རུ་ཀ་ཡིས་གསང་བའི་མཛོད་གཏད་ཅིང་།།",
    "target": "ཧེ་རུ་ཀ་ ཡིས་ གསང་བ འི་ མཛོད་ གཏད་ ཅིང་ ། །"
  },
  {
    "source": "ཐུབ་པས་ཆོས་ཀུན་བདག་པོར་རྗེས་སུ་གནང་།།",
    "target": "ཐུབ་པ ས་ ཆོས་ ཀུན་ བདག་པོ ར་ རྗེས་ སུ་ གནང་ ། །"
  },
  {
    "source": "ཉེ་སྲས་བརྒྱད་ཀྱིས་མདོ་རྒྱུད་མ་ལུས་པའི།།",
    "target": "ཉེ་སྲས་ བརྒྱད་ ཀྱིས་ མདོ་ རྒྱུད་ མ་ ལུས་ པ འི ། །"
  },
  {
    "source": "འབྱུང་གནས་བྱིན་གྱིས་བརླབས་ལ༴།",
    "target": "འབྱུང་གནས་ བྱིན་ གྱིས་ བརླབས་ ལ ༴ །"
  },
  {
    "source": "སྤྱན་རས་གཟིགས་ཀྱིས་འགྲོ་འདུལ་སེམས་དཔར་བསྔགས།",
    "target": "སྤྱན་རས་གཟིགས་ ཀྱིས་ འགྲོ་ འདུལ་ སེམས་ དཔ ར་ བསྔགས །"
  },
  {
    "source": "ནམ་མཁའི་སྙིང་པོས་ལྷག་པའི་བསླབ་པ་བྱིན།།",
    "target": "ནམ་ མཁ འི་ སྙིང་པོ ས་ ལྷག་པ འི་ བསླབ་པ་ བྱིན ། །"
  },
  {
    "source": "རྗེ་བཙུན་སྒྲོལ་མས་རྟག་ཏུ་ཞལ་སྟོན་ཅིང་།།",
    "target": "རྗེ་བཙུན་ སྒྲོལ་མ ས་ རྟག་ ཏུ་ ཞལ་ སྟོན་ ཅིང་ ། །"
  },
  {
    "source": "ལུང་༼༤༥༤༽བསྟན་ཡེ་ཤེས་སྤོར་ལ༴།",
    "target": "ལུང་ ༼ ༤༥༤ ༽ བསྟན་ ཡེ་ཤེས་ སྤོ ར་ ལ ༴ །"
  },
  {
    "source": "པདྨཱ་ཀ་རས་ཁྲག་འཐུང་དལ་དུ་བཅུག།",
    "target": "པདྨཱ་ ཀ་ར ས་ ཁྲག་འཐུང་ དལ་ དུ་ བཅུག །"
  },
  {
    "source": "མཚོ་རྒྱལ་མ་ཡིས་ཟབ་མོའི་བརྡ་དབང་བསྐུར།།",
    "target": "མཚོ་ རྒྱལ་ མ་ ཡིས་ ཟབ་མོ འི་ བརྡ་ དབང་ བསྐུར ། །"
  },
  {
    "source": "ཌོམྦི་ཧེ་རུས་གནས་གསུམ་མཁའ་འགྲོ་མའི།།",
    "target": "ཌོམྦི་ ཧེ་ རུས་ གནས་ གསུམ་ མཁའ་འགྲོ་ མ འི ། །"
  },
  {
    "source": "བདག་པོར་མངའ་གསོལ་མཛད་ལ༴།",
    "target": "བདག་ པོར་ མངའ་ གསོལ་ མཛད་ ལ ༴ །"
  },
  {
    "source": "ཙཱནྡྲ་གོ་མཱིས་ཏིང་འཛིན་ངོ་སྤྲད་མཛད།།",
    "target": "ཙཱནྡྲ་ གོ་ མཱིས་ ཏིང་འཛིན་ ངོ་ སྤྲད་ མཛད ། །"
  },
  {
    "source": "བསྙུན་གྱི་ཟུག་རྔུ་འཕགས་པས་དངོས་སུ་བཀྲུས།།",
    "target": "བསྙུན་ གྱི་ ཟུག་རྔུ་ འཕགས་པ ས་ དངོས་ སུ་ བཀྲུས ། །"
  },
  {
    "source": "དབྱངས་ཅན་ལྷ་མོས་ངག་གི་དབང་ཕྱུག་སྩལ།།",
    "target": "དབྱངས་ཅན་ ལྷ་མོ ས་ ངག་ གི་ དབང་ཕྱུག་ སྩལ ། །"
  },
  {
    "source": "བསམ་ཡས་ཡེ་ཤེས་ཡངས་པར་མགོས༴།",
    "target": "བསམ་ཡས་ ཡེ་ཤེས་ ཡངས་པ ར་ མགོས ༴ །"
  },
  {
    "source": "གྲུབ་ཆེན་བརྒྱད་ཅུ་ལོ་ཙཱ་རྣལ་འབྱོར་ཚོགས།།",
    "target": "གྲུབ་ཆེན་ བརྒྱད་ ཅུ་ ལོ་ ཙཱ་ རྣལ་འབྱོར་ ཚོགས ། །"
  },
  {
    "source": "གསོལ་བ་བཏབ་རེས་དངོས་སུ་ཆོས་གསུངས་ཤིང་།།",
    "target": "གསོལ་བ་ བཏབ་ རེ ས་ དངོས་ སུ་ ཆོས་ གསུངས་ ཤིང་ ། །"
  },
  {
    "source": "ཨ་བྷ་ཡ་ཡིས་རྒྱུད་སྡེ་རབ་འབྱམས་ཀྱི།།",
    "target": "ཨ་བྷ་ཡ་ ཡིས་ རྒྱུད་སྡེ་ རབ་འབྱམས་ ཀྱི ། །"
  },
  {
    "source": "དཀྱིལ་འཁོར་ཆེན་པོར་བཅུག་ལ༴།",
    "target": "དཀྱིལ་འཁོར་ ཆེན་པོ ར་ བཅུག་ ལ ༴ །"
  },
  {
    "source": "གསང་བ་ཡེ་ཤེས་གསང་བའི་དབང་བཞི་བསྐུར།།",
    "target": "གསང་བ་ ཡེ་ཤེས་ གསང་བ འི་ དབང་ བཞི་ བསྐུར ། །"
  },
  {
    "source": "ཌཱ་ཀིས་སྨན་མཆོག་རྣམ་རྒྱལ་དངོས་སུ་སྩལ།།",
    "target": "ཌཱ་ཀི ས་ སྨན་ མཆོག་ རྣམ་རྒྱལ་ དངོས་ སུ་ སྩལ ། །"
  },
  {
    "source": "དེ་བཱི་ཀོ་ཊིར་མཁའ་འགྲོས་བཀའ་མཆིད་ཀྱིས།།",
    "target": "དེ་ བཱི་ ཀོ་ཊི ར་ མཁའ་འགྲོ ས་ བཀའ་ མཆིད་ ཀྱིས ། །"
  },
  {
    "source": "ཆོས་དྲུག་ཐང་མར་བརྡལ་ལ༴།",
    "target": "ཆོས་ དྲུག་ ཐང་ མར་ བརྡལ་ ལ ༴ །"
  },
  {
    "source": "ལཱུ་ཡི་པཱ་དེས་བདེ་ཆེན་ངོ་སྤྲོད་མཛད།།",
    "target": "ལཱུ་ ཡི་ པཱ་ དེ ས་ བདེ་ཆེན་ ངོ་སྤྲོད་ མཛད ། །"
  },
  {
    "source": "འཁོར་ལོ་གསུམ་དུ་ཚོགས་ཀྱི་འདུ་བ་རོལ།།",
    "target": "འཁོར་ལོ་ གསུམ་ དུ་ ཚོགས་ ཀྱི་ འདུ་བ་ རོལ ། །"
  },
  {
    "source": "ཆགས་ཆེན་ལམ་ལས་མཐོང་ཐོས་དྲན་རེག་ཀུན།།",
    "target": "ཆགས་ ཆེན་ ལམ་ ལས་ མཐོང་ ཐོས་ དྲན་ རེག་ ཀུན ། །"
  },
  {
    "source": "རྣམ་གྲོལ་ལུང་བསྟན་ཐོབ་ལ༴།",
    "target": "རྣམ་གྲོལ་ ལུང་ བསྟན་ ཐོབ་ ལ ༴ །"
  },
  {
    "source": "ཨོ་ཌཱི་ཡ་ན་ཟངས་མདོག་དཔལ་གྱི་རི།།",
    "target": "ཨོ་ ཌཱི་ ཡ་ ན་ ཟངས་ མདོག་ དཔལ་ གྱི་ རི ། །"
  },
  {
    "source": "ཤམྦྷ་ལ་རུ་རྫུ་འཕྲུལ་ཞབས་ཀྱིས་བགྲོད།།",
    "target": "ཤམྦྷ་ ལ་ རུ་ རྫུ་འཕྲུལ་ ཞབས་ ཀྱིས་ བགྲོད ། །"
  },
  {
    "source": "ཨིནྡྲ་བོ་དྷི་པད་འབྱུང་རིགས་ལྡན་ཆེའི།།",
    "target": "ཨིནྡྲ་བོ་དྷི་ པད་ འབྱུང་ རིགས་ལྡན་ ཆེ འི ། །"
  },
  {
    "source": "ཞལ་ལུང་བདུད་རྩི་གསོལ་ལ༴།",
    "target": "ཞལ་ལུང་ བདུད་རྩི་ གསོལ་ ལ ༴ །"
  },
  {
    "source": "རྡོ་རྗེ་ཕག་མོ་དུས་འཁོར་གསང་འདུས་ཀྱིས།།",
    "target": "རྡོ་རྗེ་ཕག་མོ་ དུས་འཁོར་ གསང་འདུས་ ཀྱིས ། །"
  },
  {
    "source": "འོད་ཟེར་ཆེན་པོའི་དབང་བསྐུར་རྒྱུད་སྡེའི་དོན།།",
    "target": "འོད་ཟེར་ ཆེན་པོ འི་ དབང་ བསྐུར་ རྒྱུད་སྡེ འི་ དོན ། །"
  },
  {
    "source": "རྣམ་པར་འགྲེལ་ལ་ལེགས་སོའི་དབུགས་དབྱུང་སྩལ།།",
    "target": "རྣམ་པ ར་ འགྲེལ་ ལ་ ལེགས་ སོ འི་ དབུགས་ དབྱུང་ སྩལ ། །"
  },
  {
    "source": "གསང་བདག་རྡོ་རྗེ་ཆོས་ལ༴།",
    "target": "གསང་བདག་ རྡོ་རྗེ་ ཆོས་ ལ ༴ །"
  },
  {
    "source": "འཇམ་དཔལ་དམར་ནག་རྡོ་རྗེ་འཇིག་བྱེད་ཀྱིས།།",
    "target": "འཇམ་དཔལ་ དམར་ནག་ རྡོ་རྗེ་ འཇིག་ བྱེད་ ཀྱིས ། །"
  },
  {
    "source": "དབང་བསྐུར་བདུད་སྡེ་འཇོམས་པའི་ལུང་བསྟན་ཐོབ།།",
    "target": "དབང་ བསྐུར་ བདུད་ སྡེ་ འཇོམས་པ འི་ ལུང་བསྟན་ ཐོབ ། །"
  },
  {
    "source": "བླ་མ་གྲུབ་ཆེན་བརྒྱད་ཀྱིས་བྱིན་བརླབས་པས།།",
    "target": "བླ་མ་ གྲུབ་ཆེན་ བརྒྱད་ ཀྱིས་ བྱིན་ བརླབས་པ ས ། །"
  },
  {
    "source": "ཆོས་ཀྱི་གཏིང་སླེབ་གྱུར་ལ༴",
    "target": "ཆོས་ ཀྱི་ གཏིང་ སླེབ་ གྱུར་ ལ ༴"
  },
  {
    "source": "།",
    "target": "།"
  },
  {
    "source": "ཡེ་ཤེས་ཕེབ་པས་སྣང་གྲགས་རྟོག་ཚོགས་ཀུན།།",
    "target": "ཡེ་ཤེས་ ཕེབ་པ ས་ སྣང་གྲགས་ རྟོག་ ཚོགས་ ཀུན ། །"
  },
  {
    "source": "དག་པའི་སྣང་བར་རྒྱ་འབྱམས་རྡོ་རྗེའི་གླུས།།",
    "target": "དག་པ འི་ སྣང་བ ར་ རྒྱ་འབྱམས་ རྡོ་རྗེ འི་ གླུས ། །"
  },
  {
    "source": "ལས་ཅན་འཁོར་ཚོགས་རྟོགས་གྲོལ་དུས་མཉམ་གྱི།།",
    "target": "ལས་ཅན་ འཁོར་ཚོགས་ རྟོགས་ གྲོལ་ དུས་ མཉམ་ གྱི ། །"
  },
  {
    "source": "ཡེ་ཤེས་སད་པར་མཛད་ལ༴།",
    "target": "ཡེ་ཤེས་ སད་པ ར་ མཛད་ ལ ༴ །"
  },
  {
    "source": "དབང་བསྐུར་སྒྲུབ་མཆོད་ཆོས་འཁོར་བསྐོར་ལ་སོགས།།",
    "target": "དབང་བསྐུར་ སྒྲུབ་མཆོད་ ཆོས་འཁོར་ བསྐོར་ ལ་ སོགས ། །"
  },
  {
    "source": "མཛད་ཆེན་སྟོན་ཚེ་འཇའ་འོད་མེ་ཏོག་ཆར།།",
    "target": "མཛད་ ཆེན་ སྟོན་ ཚེ་ འཇའ་འོད་ མེ་ཏོག་ ཆར ། །"
  },
  {
    "source": "མཁའ་འགྲོའི་བརྡ་གླུ་༼༤༥༥༽དྲི་བཟང་ངད་པས་ཁྱབ།།",
    "target": "མཁའ་འགྲོ འི་ བརྡ་ གླུ་ ༼ ༤༥༥ ༽ དྲི་ བཟང་ ངད་པ ས་ ཁྱབ ། །"
  },
  {
    "source": "སྤྲུལ་བསྒྱུར་ཆོ་འཕྲུལ་སྟོན་ལ༴།",
    "target": "སྤྲུལ་བསྒྱུར་ ཆོ་འཕྲུལ་ སྟོན་ ལ ༴ །"
  },
  {
    "source": "རིང་ལུགས་ཉམས་པ་གསོས་ཤིང་འཁྲུལ་པ་བསལ།།",
    "target": "རིང་ལུགས་ ཉམས་པ་ གསོས་ ཤིང་ འཁྲུལ་པ་ བསལ ། །"
  },
  {
    "source": "སྔོན་མེད་ཤིང་རྟ་གསར་དུ་དྲངས་ལ་སོགས།།",
    "target": "སྔོན་ མེད་ ཤིང་རྟ་ གསར་ དུ་ དྲངས་ ལ་ སོགས ། །"
  },
  {
    "source": "ངེས་དོན་སྙིང་པོ་རྡོ་རྗེ་ཐེག་མཆོག་གི་།",
    "target": "ངེས་དོན་ སྙིང་པོ་ རྡོ་རྗེ་ ཐེག་མཆོག་ གི་ །"
  },
  {
    "source": "བསྟན་པ་རྨངས་ནས་གསོས་ལ༴།",
    "target": "བསྟན་པ་ རྨངས་ ནས་ གསོས་ ལ ༴ །"
  },
  {
    "source": "ཀུན་མཁྱེན་ཆོས་རྗེས་བདེ་བ་ཅན་ཞིང་བསྟན།།",
    "target": "ཀུན་མཁྱེན་ ཆོས་རྗེས་ བདེ་བ་ཅན་ ཞིང་ བསྟན ། །"
  },
  {
    "source": "ཕྱིར་མི་ལྡོག་པའི་ཆོས་ཀྱི་རྒྱལ་སྲིད་ཕོག།",
    "target": "ཕྱི ར་ མི་ ལྡོག་པ འི་ ཆོས་ ཀྱི་ རྒྱལ་སྲིད་ ཕོག །"
  },
  {
    "source": "བུ་སྟོན་ཆེན་པོས་ཆོས་ཀྱི་ཅོད་པན་བཅིངས།།",
    "target": "བུ་ སྟོན་ ཆེན་པོ ས་ ཆོས་ ཀྱི་ ཅོད་པན་ བཅིངས ། །"
  },
  {
    "source": "ཐུབ་བསྟན་མངའ་བདག་གྱུར་ལ༴།",
    "target": "ཐུབ་བསྟན་ མངའ་བདག་ གྱུར་ ལ ༴ །"
  },
  {
    "source": "བླ་མ་རྣམས་དང་རིས་མེད་མཁས་གྲུབ་ཚོགས།།",
    "target": "བླ་མ་ རྣམས་ དང་ རིས་ མེད་ མཁས་གྲུབ་ ཚོགས ། །"
  },
  {
    "source": "གྲུབ་མཐར་དགྱེས་པའི་ལེགས་སོའི་ཤིས་བརྗོད་ལྡིར།།",
    "target": "གྲུབ་ མཐ ར་ དགྱེས་པ འི་ ལེགས་ སོ འི་ ཤིས་བརྗོད་ ལྡིར ། །"
  },
  {
    "source": "སྐྱེ་བ་གསུམ་ནས་མངོན་པར་འཚང་རྒྱ་ཞེས།།",
    "target": "སྐྱེ་བ་ གསུམ་ ནས་ མངོན་པ ར་ འཚང་ རྒྱ་ ཞེས ། །"
  },
  {
    "source": "སེང་གེའི་སྒྲ་ཆེན་བསྒྲགས་ལ༴།",
    "target": "སེང་གེ འི་ སྒྲ་ ཆེན་ བསྒྲགས་ ལ ༴ །"
  },
  {
    "source": "སངས་རྒྱས་ཞལ་མཐོང་མཐུ་ཆེན་ཆོས་སྐྱོང་རྣམས།།",
    "target": "སངས་རྒྱས་ ཞལ་ མཐོང་ མཐུ་ཆེན་ ཆོས་སྐྱོང་ རྣམས ། །"
  },
  {
    "source": "འབངས་སུ་མཆི་ཞིང་སྲོག་གི་སྙིང་པོ་ཕུལ།།",
    "target": "འབངས་ སུ་ མཆི་ ཞིང་ སྲོག་ གི་ སྙིང་པོ་ ཕུལ ། །"
  },
  {
    "source": "མཱ་ཀཱ་ལ་ལྕམ་དྲལ་སྡེ་འཁོར་བཅས།།",
    "target": "མཱ་ ཀཱ་ལ་ ལྕམ་དྲལ་ སྡེ་ འཁོར་ བཅས ། །"
  },
  {
    "source": "ཅི་བཅོལ་བཀའ་བཞིན་སྒྲུབ་ལ༴།",
    "target": "ཅི་ བཅོལ་ བཀའ་ བཞིན་ སྒྲུབ་ ལ ༴ །"
  },
  {
    "source": "ཚེ་འདིར་ལྟ་བའི་སྒོ་ནས་བྱ་བ་མཛད།།",
    "target": "ཚེ་ འདི ར་ ལྟ་བ འི་ སྒོ་ ནས་ བྱ་བ་ མཛད ། །"
  },
  {
    "source": "ཕྱི་མར་མདོ་སྒྱུ་སེམས་སོགས་འགྲོ་ལྡིང་དུ།།",
    "target": "ཕྱི་ མ ར་ མདོ་ སྒྱུ་ སེམས་ སོགས་ འགྲོ་ ལྡིང་ དུ ། །"
  },
  {
    "source": "དངོས་སུ་སྤེལ་ནས་པདྨ་ཐོད་ཕྲེང་གི།",
    "target": "དངོས་ སུ་ སྤེལ་ ནས་ པདྨ་ ཐོད་ཕྲེང་ གི །"
  },
  {
    "source": "ཕྲིན་ལས་འཁོར་ལོས་སྒྱུར་ལ༴།",
    "target": "ཕྲིན་ ལ ས་ འཁོར་ལོ ས་ སྒྱུར་ ལ ༴ །"
  },
  {
    "source": "ཕག་མོ་སྒྲོལ་མ་སྤྱོད་འཆང་པདྨ་བདེས།།",
    "target": "ཕག་མོ་ སྒྲོལ་མ་ སྤྱོད་ འཆང་ པདྨ་ བདེ ས ། །"
  },
  {
    "source": "བསྐུལ་ཞིང་དཔའ་བོ་ཌཱ་ཀིས་གླུ་གར་གདུགས།།",
    "target": "བསྐུལ་ ཞིང་ དཔའ་བོ་ ཌཱ་ཀི ས་ གླུ་ ག ར་ གདུགས ། །"
  },
  {
    "source": "ཌཱ་དྲིལ་བདེ་སྐྱོང་བདུད་རྩིས་ཡོངས་མཆོད་དེ།།",
    "target": "ཌཱ་དྲིལ་ བདེ་སྐྱོང་ བདུད་རྩི ས་ ཡོངས་ མཆོད་ དེ ། །"
  },
  {
    "source": "ཞིང་ཁམས་མཐའ་ཡས་གཤེགས་ལ༴།",
    "target": "ཞིང་ཁམས་ མཐའ་ཡས་ གཤེགས་ ལ ༴ །"
  },
  {
    "source": "བདུད་ཀྱི་གནས་གཡོ་འཇིག་རྟེན་རབ་འབྱམས་སུ།།",
    "target": "བདུད་ ཀྱི་ གནས་ གཡོ་ འཇིག་རྟེན་ རབ་འབྱམས་ སུ ། །"
  },
  {
    "source": "ངོ་མཚར་ལྟས་སོགས་ཏིང་འཛིན་ས་བརྙེས་ཤིང་།།",
    "target": "ངོ་མཚར་ ལྟས་ སོགས་ ཏིང་འཛིན་ ས་ བརྙེས་ ཤིང་ ། །"
  },
  {
    "source": "རིག་མའི་སྐྱེས་བུ་གྲུབ་པའི་དགེ་མཚན་གྱིས།།",
    "target": "རིག་མ འི་ སྐྱེས་བུ་ གྲུབ་པ འི་ དགེ་མཚན་ གྱིས ། །"
  },
  {
    "source": "ཀུན་ཏུ་ཁྱབ་པར་མཛད་ལ༴།",
    "target": "ཀུན་ ཏུ་ ཁྱབ་པ ར་ མཛད་ ལ ༴ །"
  },
  {
    "source": "ཨཽ་ཌཱི་ཡ་ནར་བཱིརྻ་རཱ་ཛ་དང་།།",
    "target": "ཨཽ་ ཌཱི་ ཡ་ ན ར་ བཱིརྻ་ རཱ་ཛ་ དང་ ། །"
  },
  {
    "source": "འགྲོ་ལྡིང་གནས་སུ་བདེ་བའི་མགོན་པོའི་ཚུལ།།",
    "target": "འགྲོ་ ལྡིང་ གནས་ སུ་ བདེ་བ འི་ མགོན་ པོ འི་ ཚུལ ། །"
  },
  {
    "source": "བཻ་ཌཱུརྻ་སྣང་བདེ་བ་ཅན་ཞིང་དུ།།",
    "target": "བཻ་ ཌཱུརྻ་ སྣང་ བདེ་བ་ཅན་ ཞིང་ དུ ། །"
  },
  {
    "source": "ས་བཅུའི་དབང་ཕྱུག་སྟོན་ལ༴",
    "target": "ས་བཅུ འི་ དབང་ཕྱུག་ སྟོན་ ལ ༴"
  },
  {
    "source": "།",
    "target": "།"
  },
  {
    "source": "ངོ་བོ་ལྷན་ཅིག་སྐྱེས་པའི་དྲྭ་བར་སྡོམ།།",
    "target": "ངོ་བོ་ ལྷན་ ཅིག་ སྐྱེས་པ འི་ དྲྭ་བ ར་ སྡོམ ། །"
  },
  {
    "source": "ཐུན་མོང་སྣང་ངོར་འཇིག་རྟེན་འོད་ལྡན་ཏུ།།",
    "target": "ཐུན་མོང་ སྣང་ངོ ར་ འཇིག་རྟེན་ འོད་ལྡན་ ཏུ ། །"
  },
  {
    "source": "བདེ་གཤེགས་ནམ་མཁའི་ཐིག་ལེར་འཚང་རྒྱ་སོགས།།",
    "target": "བདེ་གཤེགས་ ནམ་ མཁ འི་ ཐིག་ལེ ར་ འཚང་ རྒྱ་ སོགས ། །"
  },
  {
    "source": "རྣམ་འཕྲུལ་བསམ་མི་ཁྱབ་ལ་མགོས་ཕྱག་འཚལ།།",
    "target": "རྣམ་འཕྲུལ་ བསམ་ མི་ ཁྱབ་ ལ་ མགོ ས་ ཕྱག་ འཚལ ། །"
  },
  {
    "source": "འཕགས་པའི་ཡུལ་དུ་འཇིགས་འབྱུང་སྦས་པ་བཞིན།།",
    "target": "འཕགས་པ འི་ ཡུལ་ དུ་ འཇིགས་ འབྱུང་ སྦས་པ་ བཞིན ། །"
  },
  {
    "source": "ཁྱོད་འདྲའི་༼༤༥༦༽གང་ཟག་ཕྱིས་ནས་མ་བྱོན་པའི།།",
    "target": "ཁྱོད་ འདྲ འི་ ༼ ༤༥༦ ༽ གང་ཟག་ ཕྱི ས་ ནས་ མ་ བྱོན་ པ འི ། །"
  },
  {
    "source": "དྲུག་པའི་རྒྱལ་ཚབ་ཉིད་དུ་ངེས་པ་རྙེད།།",
    "target": "དྲུག་པ འི་ རྒྱལ་ཚབ་ ཉིད་ དུ་ ངེས་པ་ རྙེད ། །"
  },
  {
    "source": "བླ་མེད་ཧེ་རུ་ཀ་དཔལ་བླ་མ་རྗེར།།",
    "target": "བླ་མེད་ ཧེ་རུ་ཀ་ དཔལ་ བླ་མ་ རྗེར ། །"
  },
  {
    "source": "གུས་པའི་ཕྱག་འཚལ་ངོ་མཚར་མཆོད་སྤྲིན་འབུལ།།",
    "target": "གུས་པ འི་ ཕྱག་ འཚལ་ ངོ་མཚར་ མཆོད་སྤྲིན་ འབུལ ། །"
  },
  {
    "source": "ཉེས་བྱས་ཀུན་བཤགས་དགེ་ལ་རྗེས་ཡི་རང་།།",
    "target": "ཉེས་ བྱས་ ཀུན་ བཤགས་ དགེ་ ལ་ རྗེས་ ཡི་ རང་ ། །"
  },
  {
    "source": "ཆོས་འཁོར་བསྐོར་ཞིང་རྟག་ཏུ་བཞུགས་གསོལ་འདེབས།།",
    "target": "ཆོས་འཁོར་ བསྐོར་ ཞིང་ རྟག་ ཏུ་ བཞུགས་ གསོལ་ འདེབས ། །"
  },
  {
    "source": "དགེ་ཀུན་ཁྱོད་ཀྱི་གོ་འཕང་ཐོབ་ཕྱིར་བསྔོ།།",
    "target": "དགེ་ ཀུན་ ཁྱོད་ ཀྱི་ གོ་འཕང་ ཐོབ་ ཕྱི ར་ བསྔོ ། །"
  },
  {
    "source": "ཀུན་དགའ་སྙིང་པོའི་སྐུ་གསུང་ཐུགས་ཡོན་ཏན།།",
    "target": "ཀུན་དགའ་ སྙིང་པོ འི་ སྐུ་གསུང་ཐུགས་ ཡོན་ཏན ། །"
  },
  {
    "source": "རྣམ་མཐར་ཕྲིན་ལས་ཅི་འདྲར་བདག་གྱུར་ཏེ།།",
    "target": "རྣམ་ མཐ ར་ ཕྲིན་ལས་ ཅི་ འདྲ ར་ བདག་ གྱུར་ ཏེ ། །"
  },
  {
    "source": "ཕྱོགས་ལས་རྣམ་རྒྱལ་གསུང་རབ་ཕྱོགས་བཅུར་སྤེལ།།",
    "target": "ཕྱོགས་ ལས་ རྣམ་རྒྱལ་ གསུང་རབ་ ཕྱོགས་ བཅུ ར་ སྤེལ ། །"
  },
  {
    "source": "འགྲོ་ཀུན་མཁའ་འགྲོ་དྲྭ་བར་སྡོམ་བྱེད་ཤོག།",
    "target": "འགྲོ་ ཀུན་ མཁའ་འགྲོ་ དྲྭ་བ ར་ སྡོམ་ བྱེད་ ཤོག །"
  },
  {
    "source": "འདི་ཕྱི་བར་དོ་རྨི་ལམ་དག་ཏུ་ཡང་།།",
    "target": "འདི་ཕྱི་ བར་དོ་ རྨི་ལམ་ དག་ ཏུ་ ཡང་ ། །"
  },
  {
    "source": "ཏཱ་ར་ནཱ་ཐ་ཉིད་དང་མི་འབྲལ་བར།།",
    "target": "ཏཱ་ར་ནཱ་ཐ་ ཉིད་ དང་ མི་ འབྲལ་བ ར ། །"
  },
  {
    "source": "གསང་བའི་མཛོད་ཐོབ་བརྟུལ་ཞུགས་ཕྱོགས་མེད་གྲུབ།།",
    "target": "གསང་བ འི་ མཛོད་ ཐོབ་ བརྟུལ་ཞུགས་ ཕྱོགས་མེད་ གྲུབ ། །"
  },
  {
    "source": "ཁ་སྦྱོར་བདེ་ཆེན་རོལ་པར་འཚང་རྒྱ་ཤོག།",
    "target": "ཁ་སྦྱོར་ བདེ་ཆེན་ རོལ་པ ར་ འཚང་ རྒྱ་ ཤོག །"
  },
  {
    "source": "རྟག་ཏུ་རྗེ་བཙུན་མཉེས་པའི་བྱ་བ་སྒྲུབ།།",
    "target": "རྟག་ ཏུ་ རྗེ་བཙུན་ མཉེས་པ འི་ བྱ་བ་ སྒྲུབ ། །"
  },
  {
    "source": "བྱིན་རླབས་རྒྱུད་ལ་ཞུགས་ནས་རྗེ་ཉིད་དང་།།",
    "target": "བྱིན་རླབས་ རྒྱུད་ ལ་ ཞུགས་ ནས་ རྗེ་ ཉིད་ དང་ ། །"
  },
  {
    "source": "རྣམ་དབྱེར་མེད་པའི་ཕྲིན་ལས་རབ་འབྱམས་ཀྱིས།།",
    "target": "རྣམ་དབྱེ ར་ མེད་པ འི་ ཕྲིན་ལས་ རབ་འབྱམས་ ཀྱིས ། །"
  },
  {
    "source": "མཁའ་ཁྱབ་ཛམ་གླིང་བཀྲ་ཤིས་དཔལ་འབར་ཤོག།",
    "target": "མཁའ་ཁྱབ་ ཛམ་ གླིང་ བཀྲ་ཤིས་ དཔལ་འབར་ ཤོག །"
  },
  {
    "source": "ཅེས་རྣམ་ཐར་གསོལ་འདེབས་དད་པའི་ལྗོན་ཤིང་གི་ཁ་སྐོང་དམ་པ་སྔ་མས་མཛད་པ་འགའ་ཞིག་རྒྱས་བསྡུས་མ་འཚམས་པ་དང་ལུང་རྒྱུན་མ་བཞུགས་པས།།",
    "target": "ཅེས་ རྣམ་ཐར་ གསོལ་འདེབས་ དད་པ འི་ ལྗོན་ཤིང་ གི་ ཁ་སྐོང་ དམ་པ་ སྔ་མ ས་ མཛད་པ་ འགའ་ ཞིག་ རྒྱས་ བསྡུས་ མ་ འཚམས་པ་ དང་ ལུང་ རྒྱུན་ མ་ བཞུགས་པ ས ། །"
  },
  {
    "source": "རང་གཞན་དད་པའི་གསོས་འདེབས་ཀྱི་ཚུལ་དུ་ཀརྨ་ངག་དབང་ཡོན་ཏན་རྒྱ་མཚོས་དཔལ་སྤུངས་ཡང་ཁྲོད་དུ་བྲིས་པ་དགེ་ལེགས་འཕེལ།།",
    "target": "རང་ གཞན་ དད་པ འི་ གསོས་ འདེབས་ ཀྱི་ ཚུལ་ དུ་ ཀརྨ་ ངག་དབང་ ཡོན་ཏན་རྒྱ་མཚོ ས་ དཔལ་ སྤུངས་ ཡང་ ཁྲོད་ དུ་ བྲིས་པ་ དགེ་ལེགས་ འཕེལ ། །"
  },
  {
    "source": "།།",
    "target": "། །"
  }
]
