[
  {
    "source": "༼༤༤༡༽༄༅།།",
    "target": "༼ ༤༤༡ ༽ ༄༅ ། །"
  },
  {
    "source": "སྒྲོལ་དཀར་ཡིད་བཞིན་འཁོར་ལོའི་ཚེ་ཁྲིད་ཟླ་བའི་ཆུ་རྒྱུན་གྱི་ཉམས་ལེན་སྙིང་པོ་བསྡུས་པ་བཞུགས་སོ།།",
    "target": "སྒྲོལ་དཀར་ ཡིད་བཞིན་ འཁོར་ལོ འི་ ཚེ་ ཁྲིད་ ཟླ་བ འི་ ཆུ་རྒྱུན་ གྱི་ ཉམས་ལེན་ སྙིང་པོ་ བསྡུས་པ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༤༤༢༽༄༅།།",
    "target": "༼ ༤༤༢ ༽ ༄༅ ། །"
  },
  {
    "source": "ན་མོ་ཨཱརྻ་ཏཱ་རཱ་ཡཻ།།",
    "target": "ན་མོ་ ཨཱརྻ་ ཏཱ་རཱ་ ཡཻ ། །"
  },
  {
    "source": "ཟླ་ཤེལ་པདྨོ་བཞད་པའི་ལྟེ་བ་ལ།།",
    "target": "ཟླ་ཤེལ་ པདྨོ་ བཞད་པ འི་ ལྟེ་བ་ ལ ། །"
  },
  {
    "source": "ཟླ་བ་ཞུན་མའི་ཡིད་འཕྲོག་ལང་ཚོ་ཅན།།",
    "target": "ཟླ་བ་ ཞུན་མ འི་ ཡིད་ འཕྲོག་ ལང་ཚོ་ཅན ། །"
  },
  {
    "source": "ཟླ་ཞལ་མཐོང་བས་དགའ་བདེའི་དཔལ་སྟེར་མ།།",
    "target": "ཟླ་ཞལ་ མཐོང་བ ས་ དགའ་བདེ འི་ དཔལ་ སྟེར་ མ ། །"
  },
  {
    "source": "ཟླ་བའི་ཆུ་རྒྱུན་བདུད་རྩིས་རིང་དུ་སྐྱོངས།།",
    "target": "ཟླ་བ འི་ ཆུ་རྒྱུན་ བདུད་རྩི ས་ རིང་ དུ་ སྐྱོངས ། །"
  },
  {
    "source": "རྗེ་བཙུན་བཅོམ་ལྡན་འདས་མ་སྒྲོལ་དཀར་ཡིད་བཞིན་གྱི་འཁོར་ལོའི་སྒོ་ནས་ཚེ་སྒྲུབ་པར་བྱེད་པའི་ཐབས་ཆེས་ཟབ་པ་ཚེ་ཁྲིད་ཟླ་བའི་ཆུ་རྒྱུན་དུ་གྲགས་པའི་ཉམས་ལེན་གྱི་སྙིང་པོ་བསྡུས་ཏེ་རྒྱུན་དུ་ཉམས་སུ་ལེན་པར་འདོད་པས་བདེ་བའི་སྟན་ལ་བསམ་གཏན་གྱི་འདུག་སྟངས་ཀྱིས་འདུག་སྟེ།།",
    "target": "རྗེ་བཙུན་ བཅོམ་ལྡན་འདས་མ་ སྒྲོལ་དཀར་ ཡིད་ བཞིན་ གྱི་ འཁོར་ལོ འི་ སྒོ་ ནས་ ཚེ་ སྒྲུབ་པ ར་ བྱེད་པ འི་ ཐབས་ ཆེས་ ཟབ་པ་ ཚེ་ ཁྲིད་ ཟླ་བ འི་ ཆུ་རྒྱུན་ དུ་ གྲགས་པ འི་ ཉམས་ལེན་ གྱི་ སྙིང་པོ་ བསྡུས་ ཏེ་ རྒྱུན་ དུ་ ཉམས་ སུ་ ལེན་པ ར་ འདོད་པ ས་ བདེ་བ འི་ སྟན་ ལ་ བསམ་གཏན་ གྱི་ འདུག་སྟངས་ ཀྱིས་ འདུག་ སྟེ ། །"
  },
  {
    "source": "སྐྱབས་ཡུལ་ཞིང་ཁམས་ཡོངས་སུ་དག་པའི་དབུས་སུ་ཡེ་ཤེས་ཀྱི་སྣང་བ་ལས་གྲུབ་པའི་དཔག་བསམ་ཤིང་གི་སྡོང་པོའི་སྟེང་པདྨ་འདབ་མ་བཞི་པའི་དབུས་སུ་རྩ་བའི་བླ་མ་འོད་དཔག་མེད་ཀྱི་རྣམ་པ་ཅན་ལ་བརྒྱུད་པའི་བླ་མས་བསྐོར་བ།",
    "target": "སྐྱབས་ ཡུལ་ ཞིང་ཁམས་ ཡོངས་ སུ་ དག་པ འི་ དབུས་ སུ་ ཡེ་ཤེས་ ཀྱི་ སྣང་བ་ ལས་ གྲུབ་པ འི་ དཔག་བསམ་ཤིང་ གི་ སྡོང་པོ འི་ སྟེང་ པདྨ་ འདབ་ མ་ བཞི་པ འི་ དབུས་ སུ་ རྩ་བ འི་ བླ་མ་ འོད་དཔག་མེད་ ཀྱི་ རྣམ་པ་ ཅན་ ལ་ བརྒྱུད་པ འི་ བླ་མ ས་ བསྐོར་བ །"
  },
  {
    "source": "མདུན་གྱི་འདབ་མ་ལ་སྒྲོལ་དཀར་སོགས་ཡི་དམ།",
    "target": "མདུན་ གྱི་ འདབ་མ་ ལ་ སྒྲོལ་དཀར་ སོགས་ ཡི་ དམ །"
  },
  {
    "source": "གཡས་སུ་སངས་རྒྱས་ཐུབ་དབང་སོགས་སྤྲུལ་སྐུའི་རྣམ་པ།",
    "target": "གཡས་ སུ་ སངས་རྒྱས་ ཐུབ་དབང་ སོགས་ སྤྲུལ་སྐུ འི་ རྣམ་པ །"
  },
  {
    "source": "རྒྱབ་ཏུ་གསུང་རབ་པོ་ཏི་བརྩིགས་པ།",
    "target": "རྒྱབ་ ཏུ་ གསུང་རབ་ པོ་ཏི་ བརྩིགས་པ །"
  },
  {
    "source": "གཡོན་དུ་ཉེ་བའི་སྲས་བརྒྱད་སོགས་དགེ་འདུན།",
    "target": "གཡོན་ དུ་ ཉེ་བ འི་ སྲས་ བརྒྱད་ སོགས་ དགེ་འདུན །"
  },
  {
    "source": "གཞན་ཡང་སྐྱབས་ཡུལ་རྣམས་ཀྱིས་དཔག་བསམ་གྱི་ཤིང་གི་ཡལ་ག་ལོ་མ་མེ་ཏོག་གི་ཁྲོད་ཐམས་ཅད་གང་བ་ལ་དམིགས་ནས་བདག་གཞན་ཐམས་ཅད་ལུས་ངག་ཡིད་གསུམ་འཇུག་པ་༼༤༤༣༽གཅིག་ཏུ་དྲིལ་ནས་ངག་ཏུ།།",
    "target": "གཞན་ ཡང་ སྐྱབས་ ཡུལ་ རྣམས་ ཀྱིས་ དཔག་བསམ་ གྱི་ ཤིང་ གི་ ཡལ་ག་ ལོ་ མ་ མེ་ཏོག་ གི་ ཁྲོད་ ཐམས་ཅད་ གང་བ་ ལ་ དམིགས་ ནས་ བདག་ གཞན་ ཐམས་ཅད་ ལུས་ངག་ ཡིད་ གསུམ་ འཇུག་པ་ ༼ ༤༤༣ ༽ གཅིག་ ཏུ་ དྲིལ་ ནས་ ངག་ ཏུ ། །"
  },
  {
    "source": "བདག་དང་འགྲོ་བ་ཁམས་གསུམ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ།",
    "target": "བདག་ དང་ འགྲོ་བ་ ཁམས་ གསུམ་ ནམ་ མཁ འི་ མཐའ་ དང་ མཉམ་པ འི་ སེམས་ཅན་ ཐམས་ཅད་ དུས་ འདི་ ནས་ བཟུང་ སྟེ །"
  },
  {
    "source": "ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ།།",
    "target": "ཇི་སྲིད་ བྱང་ཆུབ་སྙིང་པོ་ ལ་ མཆིས་ ཀྱི་ བར་ དུ་ དཔལ་ལྡན་བླ་མ་ དམ་པ་ རྣམས་ ལ་ སྐྱབས་ སུ་ མཆི འོ ། །"
  },
  {
    "source": "རྫོགས་པའི་སངས་རྒྱས་བཅོམ་ལྡན་འདས་རྣམས་ལ༴།",
    "target": "རྫོགས་པ འི་ སངས་རྒྱས་ བཅོམ་ལྡན་འདས་ རྣམས་ ལ ༴ །"
  },
  {
    "source": "འཕགས་པའི་དགེ་འདུན་རྣམས་ལ་སྐྱབས་སུ་མཆིའོ།།",
    "target": "འཕགས་པ འི་ དགེ་འདུན་ རྣམས་ ལ་ སྐྱབས་ སུ་ མཆི འོ ། །"
  },
  {
    "source": "ཉེར་གཅིག་སོགས།",
    "target": "ཉེར་ གཅིག་ སོགས །"
  },
  {
    "source": "བླ་མ་དང་དཀོན་མཆོག་རིན་པོ་ཆེ་རྣམ་པ་གསུམ་ལ་བདག་ཕྱག་འཚལ་ཞིང་སྐྱབས་སུ་མཆིའོ།།",
    "target": "བླ་མ་ དང་ དཀོན་མཆོག་ རིན་པོ་ཆེ་ རྣམ་པ་ གསུམ་ ལ་ བདག་ ཕྱག་ འཚལ་ ཞིང་ སྐྱབས་ སུ་ མཆི འོ ། །"
  },
  {
    "source": "ཁྱེད་རྣམས་ཀྱིས་བདག་གི་རྒྱུད་བྱིན་གྱིས་བརླབ་ཏུ་གསོལ།",
    "target": "ཁྱེད་ རྣམས་ ཀྱིས་ བདག་ གི་ རྒྱུད་ བྱིན་ གྱིས་ བརླབ་ ཏུ་ གསོལ །"
  },
  {
    "source": "ལན་གཅིག།",
    "target": "ལན་ གཅིག །"
  },
  {
    "source": "སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ།།",
    "target": "སེམས་ཅན་ ཐམས་ཅད་ ཀྱི་ དོན་ དུ་ རྫོགས་པ འི་ སངས་རྒྱས་ ཀྱི་ གོ་འཕང་ ཐོབ་པ ར་ བྱ ། །"
  },
  {
    "source": "དེའི་ཆེད་དུ་ཚེ་སྦྱིན་ཡིད་བཞིན་འཁོར་ལོའི་སྒོམ་བཟླས་ཉམས་སུ་བླང་བར་བགྱིའོ།",
    "target": "དེ འི་ ཆེད་ དུ་ ཚེ་ སྦྱིན་ ཡིད་ བཞིན་ འཁོར་ལོ འི་ སྒོམ་བཟླས་ ཉམས་ སུ་ བླང་བ ར་ བགྱི འོ །"
  },
  {
    "source": "།",
    "target": "།"
  },
  {
    "source": "ལན་གསུམ།",
    "target": "ལན་ གསུམ །"
  },
  {
    "source": "རང་སྐད་ཅིག་གིས་རྗེ་བཙུན་མར་གསལ་བའི་སྙིང་གར་ཟླ་བའི་དཀྱིལ་འཁོར་གྱི་སྟེང་དུ་ཏཱྃ་ཡིག་དཀར་པོ།",
    "target": "རང་ སྐད་ ཅིག་ གིས་ རྗེ་བཙུན་ མར་ གསལ་བ འི་ སྙིང་ག ར་ ཟླ་བ འི་ དཀྱིལ་འཁོར་ གྱི་ སྟེང་ དུ་ ཏཱྃ་ ཡིག་ དཀར་པོ །"
  },
  {
    "source": "དེ་ལས་འོད་ཟེར་འཕྲོས་པས་རང་བཞིན་གྱི་གནས་ནས་བཅོམ་ལྡན་འདས་མ་ལ་བླ་མ་འོད་དཔག་མེད་ཀྱིས་དབུ་བརྒྱན་པ་མདུན་གྱི་ནམ་མཁར་ཨོཾ་བཛྲ་ས་མཱ་ཛཿཅེས་པས་སྤྱན་དྲང་།",
    "target": "དེ་ ལས་ འོད་ཟེར་ འཕྲོས་པ ས་ རང་བཞིན་ གྱི་ གནས་ ནས་ བཅོམ་ལྡན་འདས་མ་ ལ་ བླ་མ་ འོད་དཔག་མེད་ ཀྱིས་ དབུ་ བརྒྱན་པ་ མདུན་ གྱི་ ནམ་ མཁ ར་ ཨོཾ་ བཛྲ་ས་མཱ་ཛཿ ཅེས་ པ ས་ སྤྱན་ དྲང་ །"
  },
  {
    "source": "ན་མོ་གུ་རུ་བྷྱཿན་མ་ཨཱརྻ་ཏཱ་རེ་ས་པ་རི་ཝཱ་རེ་བྷྱཿཞེས་པས་ཕྱག་བྱ།",
    "target": "ན་མོ་ གུ་རུ་ བྷྱཿ ན་ མ་ ཨཱརྻ་ ཏཱ་ རེ་ ས་པ་ རི་ ཝཱ་ རེ་ བྷྱཿ ཞེས་ པ ས་ ཕྱག་ བྱ །"
  },
  {
    "source": "ཨོཾ་༼༤༤༤༽ཨཱརྻ་ཏཱ་རེ་ས་པ་རི་ཝཱ་ར་ཨརྒྷཾ་ནས༴།",
    "target": "ཨོཾ་ ༼ ༤༤༤ ༽ ཨཱརྻ་ ཏཱ་རེ་ ས་པ་ རི་ ཝཱ་ར་ ཨརྒྷཾ་ ནས ༴ །"
  },
  {
    "source": "ཤབྡ་ཨཱཿཧཱུྃ།",
    "target": "ཤབྡ་ ཨཱཿ ཧཱུྃ །"
  },
  {
    "source": "ཞེས་པས་མཆོད།།",
    "target": "ཞེས་ པ ས་ མཆོད ། །"
  },
  {
    "source": "དཀོན་མཆོག་གསུམ་ལ་བདག་སྐྱབས་མཆི།།",
    "target": "དཀོན་མཆོག་ གསུམ་ ལ་ བདག་ སྐྱབས་ མཆི ། །"
  },
  {
    "source": "སྡིག་པ་མི་དགེ་སོ་སོར་བཤགས།།",
    "target": "སྡིག་པ་ མི་ དགེ་ སོ་སོ ར་ བཤགས ། །"
  },
  {
    "source": "འགྲོ་བའི་དགེ་ལ་རྗེས་ཡི་རང་།།",
    "target": "འགྲོ་བ འི་ དགེ་ ལ་ རྗེས་ ཡི་ རང་ ། །"
  },
  {
    "source": "སངས་རྒྱས་བྱང་ཆུབ་ཡིད་ཀྱིས་བཟུང་།།",
    "target": "སངས་རྒྱས་ བྱང་ཆུབ་ ཡིད་ ཀྱིས་ བཟུང་ ། །"
  },
  {
    "source": "སངས་རྒྱས་ཆོས་དང་ཚོགས་མཆོག་ལ།།",
    "target": "སངས་རྒྱས་ ཆོས་ དང་ ཚོགས་ མཆོག་ ལ ། །"
  },
  {
    "source": "བྱང་ཆུབ་བར་དུ་བདག་སྐྱབས་མཆི།།",
    "target": "བྱང་ཆུབ་ བར་ དུ་ བདག་ སྐྱབས་ མཆི ། །"
  },
  {
    "source": "རང་གཞན་དོན་ནི་རབ་བསྒྲུབ་ཕྱིར།།",
    "target": "རང་ གཞན་ དོན་ ནི་ རབ་ བསྒྲུབ་ ཕྱི ར ། །"
  },
  {
    "source": "བྱང་ཆུབ་མཆོག་གི་སེམས་ནི་བསྐྱེད་པར་བགྱི།།",
    "target": "བྱང་ཆུབ་ མཆོག་ གི་ སེམས་ ནི་ བསྐྱེད་པ ར་ བགྱི ། །"
  },
  {
    "source": "བྱང་ཆུབ་མཆོག་གི་སེམས་ནི་བསྐྱེད་བགྱིས་ནས།།",
    "target": "བྱང་ཆུབ་ མཆོག་ གི་ སེམས་ ནི་ བསྐྱེད་ བགྱིས་ ནས ། །"
  },
  {
    "source": "སེམས་ཅན་ཐམས་ཅད་བདག་གིས་མགྲོན་དུ་གཉེར།།",
    "target": "སེམས་ཅན་ ཐམས་ཅད་ བདག་ གིས་ མགྲོན་ དུ་ གཉེར ། །"
  },
  {
    "source": "བྱང་ཆུབ་སྤྱོད་མཆོག་ཡིད་འོང་སྤྱད་པར་བགྱི།།",
    "target": "བྱང་ཆུབ་ སྤྱོད་ མཆོག་ ཡིད་འོང་ སྤྱད་པ ར་ བགྱི ། །"
  },
  {
    "source": "འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག།",
    "target": "འགྲོ་ ལ་ ཕན་ ཕྱི ར་ སངས་རྒྱས་ འགྲུབ་པ ར་ ཤོག །"
  },
  {
    "source": "ལན་གསུམ་གྱིས་སྡོམ་པ་བཟུང་།",
    "target": "ལན་ གསུམ་ གྱིས་ སྡོམ་པ་ བཟུང་ །"
  },
  {
    "source": "སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག།",
    "target": "སེམས་ཅན་ ཐམས་ཅད་ བདེ་བ་ དང་ བདེ་བ འི་ རྒྱུ་ དང་ ལྡན་པ ར་ གྱུར་ ཅིག །"
  },
  {
    "source": "སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག།",
    "target": "སྡུག་བསྔལ་ དང་ སྡུག་བསྔལ་ གྱི་ རྒྱུ་ དང་ བྲལ་བ ར་ གྱུར་ ཅིག །"
  },
  {
    "source": "སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་ཅིག།",
    "target": "སྡུག་བསྔལ་ མེད་པ འི་ བདེ་བ་ དང་ མི་ འབྲལ་བ ར་ གྱུར་ ཅིག །"
  },
  {
    "source": "ཉེ་རིང་ཆགས་སྡང་དང་བྲལ་བའི་བཏང་སྙོམས་ལ་གནས་པར་གྱུར་ཅིག།",
    "target": "ཉེ་རིང་ ཆགས་སྡང་ དང་ བྲལ་བ འི་ བཏང་ སྙོམས་ ལ་ གནས་པ ར་ གྱུར་ ཅིག །"
  },
  {
    "source": "ཅེས་ཚད་མེད་བཞི་བསྒོམ།",
    "target": "ཅེས་ ཚད་ མེད་ བཞི་ བསྒོམ །"
  },
  {
    "source": "ཨོཾ་སྭ་བྷཱ་ཝས་སྦྱང་།",
    "target": "ཨོཾ་ སྭ་ བྷཱ་ཝ ས་ སྦྱང་ །"
  },
  {
    "source": "སྟོང་པར་གྱུར།།",
    "target": "སྟོང་པ ར་ གྱུར ། །"
  },
  {
    "source": "སྟོང་པའི་ངང་ལས་པཾ་ལས་པདྨ་དཀར་པོ་འདབ་མ་བརྒྱད་པའི་ལྟེ་བར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རང་གི་རྣམ་ཤེས་ཀྱི་ངོ་བོ་ཏཱྃ་ཡིག་དཀར་པོ་དེ་ལས་འོད་ཟེར་འཕྲོས།",
    "target": "སྟོང་པ འི་ ངང་ ལས་ པཾ་ ལས་ པདྨ་ དཀར་པོ་ འདབ་མ་ བརྒྱད་པ འི་ ལྟེ་བ ར་ ཨ་ལ ས་ ཟླ་བ འི་ དཀྱིལ་འཁོར་ གྱི་ སྟེང་ དུ་ རང་ གི་ རྣམ་ཤེས་ ཀྱི་ ངོ་བོ་ ཏཱྃ་ ཡིག་ དཀར་པོ་ དེ་ ལས་ འོད་ཟེར་ འཕྲོས །"
  },
  {
    "source": "འཕགས་པ་མཆོད།",
    "target": "འཕགས་པ་ མཆོད །"
  },
  {
    "source": "སེམས་ཅན་གྱི་དོན་བྱས།",
    "target": "སེམས་ཅན་ གྱི་ དོན་ བྱས །"
  },
  {
    "source": "ཚུར་འདུས་ཡོངས་སུ་གྱུར་པ་ལས།",
    "target": "ཚུ ར་ འདུས་ ཡོངས་ སུ་ གྱུར་པ་ ལས །"
  },
  {
    "source": "རང་ཉིད་རྗེ་བཙུན་མ་སྒྲོལ་མ་ཡིད་བཞིན་གྱི་འཁོར་ལོ་སྐུ་མདོག་སྟོན་ཁའི་ཟླ་བ་ལྟར་དཀར་ཞིང་ནོར་བུ་ཆུ་ཤེལ་དྲི་མ་མེད་པ་ལྟར་དྭངས་ཤིང་འོད་འཕྲོ་བ།",
    "target": "རང་ ཉིད་ རྗེ་བཙུན་མ་ སྒྲོལ་མ་ ཡིད་ བཞིན་ གྱི་ འཁོར་ལོ་ སྐུ་མདོག་ སྟོན་ཁ འི་ ཟླ་བ་ ལྟ ར་ དཀར་ ཞིང་ ནོར་བུ་ ཆུ་ཤེལ་ དྲི་མ་ མེད་པ་ ལྟ ར་ དྭངས་ ཤིང་ འོད་ འཕྲོ་བ །"
  },
  {
    "source": "ཞལ་གཅིག་ཕྱག་གཉིས་སྤྱན་གསུམ་དང་ལྡན་པ་ལང་ཚོ་བཅུ་དྲུག་ལོན་པའི་ན་ཚོད་ཅན།",
    "target": "ཞལ་ གཅིག་ ཕྱག་ གཉིས་ སྤྱན་ གསུམ་ དང་ ལྡན་པ་ ལང་ཚོ་ བཅུ་ དྲུག་ ལོན་པ འི་ ན་ཚོད་ཅན །"
  },
  {
    "source": "ཕྱག་གཡས་མཆོག་སྦྱིན་གྱི་ཕྱག་རྒྱ་མཛད་པ།",
    "target": "ཕྱག་ གཡས་ མཆོག་ སྦྱིན་ གྱི་ ཕྱག་རྒྱ་ མཛད་པ །"
  },
  {
    "source": "གཡོན་པས་ཨུཏྤལ་དཀར་པོའི་ཡུ་བ་མཐེབ་སྲིན་གྱིས་ཐུགས་ཀར་བཟུང་བའི་འདབ་མ་སྙན་གྱི་ཐད་ཀར།",
    "target": "གཡོན་པ ས་ ཨུཏྤལ་ དཀར་པོ འི་ ཡུ་བ་ མཐེབ་ སྲིན་ གྱིས་ ཐུགས་ ཀ ར་ བཟུང་བ འི་ འདབ་མ་ སྙན་ གྱི་ ཐད་ ཀར །"
  },
  {
    "source": "དུས་གསུམ་གྱི་སངས་རྒྱས་མཚོན་པའི་བརྡར་རྩ་བ་གཅིག་ལ་རྩེ་མོ་གསུམ་དུ་གྱེས་པའི་དབུས་ཀྱི་མེ་ཏོག་ཁ་བྱེ་བ།",
    "target": "དུས་ གསུམ་ གྱི་ སངས་རྒྱས་ མཚོན་པ འི་ བརྡ ར་ རྩ་བ་ གཅིག་ ལ་རྩེ་ མོ་ གསུམ་ དུ་ གྱེས་པ འི་ དབུས་ ཀྱི་ མེ་ཏོག་ ཁ་ བྱེ་བ །"
  },
  {
    "source": "གཡས་འབྲས་བུ།",
    "target": "གཡས་ འབྲས་བུ །"
  },
  {
    "source": "གཡོན་གོང་བུའི་རྣམ་པར་ཡོད་པ།",
    "target": "གཡོན་ གོང་བུ འི་ རྣམ་པ ར་ ཡོད་པ །"
  },
  {
    "source": "དབུ་སྐྲ་མཐོན་མཐིང་རལ་༼༤༤༥༽པའི་ཟུར་ཕུད་ལྟག་པར་བཅིངས་ཤིང་ལན་བུ་རིང་དུ་འཕྱང་བ།",
    "target": "དབུ་ སྐྲ་ མཐོན་མཐིང་ རལ་ ༼ ༤༤༥ ༽ པ འི་ ཟུར་ ཕུད་ ལྟག་པ ར་ བཅིངས་ ཤིང་ ལན་ བུ་ རིང་ དུ་ འཕྱང་བ །"
  },
  {
    "source": "རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ།",
    "target": "རིན་པོ་ཆེ འི་ རྒྱན་ སྣ་ཚོགས་ ཀྱིས་ བརྒྱན་པ །"
  },
  {
    "source": "དར་སྣ་ཚོགས་ཀྱི་སྟོད་གཡོགས་དང་།",
    "target": "དར་ སྣ་ཚོགས་ ཀྱི་ སྟོད་གཡོགས་ དང་ །"
  },
  {
    "source": "དར་དམར་པོའི་ཤམ་ཐབས་ཅན།",
    "target": "དར་ དམར་པོ འི་ ཤམ་ཐབས་ ཅན །"
  },
  {
    "source": "ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ།",
    "target": "ཞབས་ རྡོ་རྗེ འི་ སྐྱིལ་མོ་ཀྲུང་ གིས་ བཞུགས་པ །"
  },
  {
    "source": "ཕྱག་ཞབས་ཀྱི་མཐིལ་རྣམས་ལ་སྤྱན་རེ་རེ་སྟེ་ཡེ་ཤེས་ཀྱི་སྤྱན་བདུན་མངའ་བ།",
    "target": "ཕྱག་ ཞབས་ ཀྱི་ མཐིལ་ རྣམས་ ལ་ སྤྱན་ རེ་རེ་ སྟེ་ ཡེ་ཤེས་ ཀྱི་ སྤྱན་ བདུན་ མངའ་བ །"
  },
  {
    "source": "ཟླ་བའི་རྒྱབ་ཡོལ་དང་འོད་ཀོར་ཅན།",
    "target": "ཟླ་བ འི་ རྒྱབ་ཡོལ་ དང་ འོད་ ཀོ ར་ ཅན །"
  },
  {
    "source": "དེའི་སྤྱི་བོར་ཨོཾ།",
    "target": "དེ འི་ སྤྱི་བོ ར་ ཨོཾ །"
  },
  {
    "source": "མགྲིན་པར་ཨཱཿཐུགས་ཀར་ཧཱུྃ།",
    "target": "མགྲིན་པ ར་ ཨཱཿ ཐུགས་ ཀ ར་ ཧཱུྃ །"
  },
  {
    "source": "དེ་ལས་འོད་ཟེར་འཕྲོས་པས་རང་བཞིན་གྱི་གནས་ནས་རྗེ་བཙུན་སྒྲོལ་མ་དཀར་མོ་ལ།",
    "target": "དེ་ ལས་ འོད་ཟེར་ འཕྲོས་པ ས་ རང་བཞིན་ གྱི་ གནས་ ནས་ རྗེ་བཙུན་ སྒྲོལ་མ་ དཀར་མོ་ ལ །"
  },
  {
    "source": "སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་བསྐོར་བ་བཛྲ་ས་མཱ་ཛཿཞེས་པས་སྤྱན་དྲང་།",
    "target": "སངས་རྒྱས་ དང་ བྱང་ཆུབ་སེམས་ དཔ འི་ ཚོགས་ ཀྱིས་ བསྐོར་བ་ བཛྲ་ས་མཱ་ཛཿ ཞེས་ པ ས་ སྤྱན་ དྲང་ །"
  },
  {
    "source": "ཛཿཧཱུྃ་བྃ་ཧོཿགཉིས་སུ་མེད་པར་ཐིམ།",
    "target": "ཛཿ ཧཱུྃ་ བྃ་ ཧོཿ གཉིས་ སུ་ མེད་པ ར་ ཐིམ །"
  },
  {
    "source": "སླར་ཡང་ཐུགས་ཀའི་ཧཱུྃ་ལས་འོད་འཕྲོས།",
    "target": "སླ ར་ ཡང་ ཐུགས་ ཀ འི་ ཧཱུྃ་ ལས་ འོད་འཕྲོ ས །"
  },
  {
    "source": "དབང་གི་ལྷ་དེ་བཞིན་གཤེགས་པ་རིགས་ལྔ་འཁོར་དང་བཅས་པ་ཨོཾ་བཛྲ་ས་མཱ་ཛཿཞེས་པས་སྤྱན་དྲང་།",
    "target": "དབང་ གི་ ལྷ་ དེ་བཞིན་གཤེགས་པ་ རིགས་ ལྔ་ འཁོར་ དང་ བཅས་པ་ ཨོཾ་ བཛྲ་ས་མཱ་ཛཿ ཞེས་ པ ས་ སྤྱན་ དྲང་ །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་བ་སྩལ་དུ་གསོལ།།",
    "target": "དེ་བཞིན་གཤེགས་པ་ ཐམས་ཅད་ ཀྱིས་ བདག་ ལ་ མངོན་པ ར་ དབང་ བསྐུར་བ་ སྩལ་ དུ་ གསོལ ། །"
  },
  {
    "source": "ཞེས་གསོལ་བ་བཏབ་པས།",
    "target": "ཞེས་ གསོལ་བ་ བཏབ་པ ས །"
  },
  {
    "source": "ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡེ་ཤྲི་ཧཱུྃ།",
    "target": "ཨོཾ་ སརྦ་ ཏ་ ཐཱ་ ག་ཏ་ ཨ་བྷི་ཥེ་ཀ་ ཏ་ ས་ མ་ ཡེ་ ཤྲི་ ཧཱུྃ །"
  },
  {
    "source": "ཞེས་གསུང་ཞིང་བུམ་པའི་ཆུས་སྤྱི་བོ་ནས་དབང་བསྐུར།",
    "target": "ཞེས་ གསུང་ ཞིང་ བུམ་པ འི་ ཆུ ས་ སྤྱི་བོ་ ནས་ དབང་ བསྐུར །"
  },
  {
    "source": "སྐུ་གང་།",
    "target": "སྐུ་ གང་ །"
  },
  {
    "source": "དྲི་མ་དག།",
    "target": "དྲི་མ་ དག །"
  },
  {
    "source": "ཆུ་ཡི་ལྷག་མ་ཡར་ལུད་པ་ལས་འོད་དཔག་མེད་ཀྱིས་དབུར་བརྒྱན་པར་བསམ།",
    "target": "ཆུ་ ཡི་ ལྷག་མ་ ཡར་ ལུད་པ་ ལས་ འོད་དཔག་མེད་ ཀྱིས་ དབུར་ བརྒྱན་པ ར་ བསམ །"
  },
  {
    "source": "ཨཱརྻ་ཏཱ་རེ་ས་པ་རི་ཝཱ་ར་ཨརྒྷཾ་ནས།",
    "target": "ཨཱརྻ་ ཏཱ་ རེ་ ས་པ་ རི་ ཝཱ་ར་ ཨརྒྷཾ་ ནས །"
  },
  {
    "source": "ཤབྡའི་བར་གྱིས་མཆོད།",
    "target": "ཤབྡའི་བ ར་ གྱིས་ མཆོད །"
  },
  {
    "source": "འཁོར་བ་ལས་སྒྲོལ་ཏཱ་རེ་མ།།",
    "target": "འཁོར་བ་ ལས་ སྒྲོལ་ ཏཱ་ རེ་ མ ། །"
  },
  {
    "source": "ཏུཏྟཱ་རེ་ཡིས་འཇིགས་བརྒྱད་སྒྲོལ།།",
    "target": "ཏུཏྟཱ་ རེ་ ཡིས་ འཇིགས་ བརྒྱད་ སྒྲོལ ། །"
  },
  {
    "source": "ཏུ་རེས་ན་བ་རྣམས་ལས་སྒྲོལ།།",
    "target": "ཏུ་ རེས་ ན་བ་ རྣམས་ ལས་ སྒྲོལ ། །"
  },
  {
    "source": "སྒྲོལ་མ་ཡུམ་ལ་ཕྱག་འཚལ་ལོ།།",
    "target": "སྒྲོལ་མ་ ཡུམ་ ལ་ ཕྱག་ འཚལ་ ལོ ། །"
  },
  {
    "source": "ཞེས་པས་བསྟོད།",
    "target": "ཞེས་ པ ས་ བསྟོད །"
  },
  {
    "source": "ལྷའི་སྐུ་སྣང་སྟོང་དབྱེར་མེད་ལ་སེམས་གཏད་དེ་ཇི་ཙམ་གནས་ཀྱི་བར་མཉམ་པར་བཞག།",
    "target": "ལྷ འི་ སྐུ་ སྣང་སྟོང་དབྱེར་མེད་ ལ་ སེམས་ གཏད་ དེ་ ཇི་ ཙམ་ གནས་ ཀྱི་ བར་ མཉམ་པ ར་ བཞག །"
  },
  {
    "source": "དེ་ནས་བཟླས་པ་བྱ་བར་འདོད་པས།",
    "target": "དེ་ ནས་ བཟླས་པ་ བྱ་བ ར་ འདོད་པ ས །"
  },
  {
    "source": "རང་གི་སྙིང་གར་ཟླ་བའི་རང་བཞིན་གྱི་འཁོར་ལོ་དཀར་པོ་རྩིབས་བརྒྱད་པ་མུ་ཁྱུད་ལྔ་དང་ལྡན་པའི་ལྟེ་བར་ཏྲཱྃ་ཡིག་དཀར་པོ།",
    "target": "རང་ གི་ སྙིང་ ག ར་ ཟླ་བ འི་ རང་བཞིན་ གྱི་ འཁོར་ལོ་ དཀར་པོ་ རྩིབས་ བརྒྱད་པ་ མུ་ཁྱུད་ ལྔ་ དང་ ལྡན་པ འི་ ལྟེ་བ ར་ ཏྲཱྃ་ ཡིག་ དཀར་པོ །"
  },
  {
    "source": "དེའི་མཐའ་སྐོར་དུ།",
    "target": "དེ འི་ མཐའ་ སྐོར་ དུ །"
  },
  {
    "source": "མ་མ་ཨཱ་ཡུཿཔུནྱ་ཛྙཱ་ན་པུཥྚིཾ་ཀུ་རུ་ཞེས་པས་བསྐོར་བ།",
    "target": "མ་མ་ ཨཱ་ཡུཿ པུནྱ་ ཛྙཱ་ན་ པུཥྚིཾ་ ཀུ་རུ་ ཞེས་ པ ས་ བསྐོར་བ །"
  },
  {
    "source": "དེའི་མདུན་དུ་ཨོཾ།",
    "target": "དེ འི་ མདུན་ དུ་ ཨོཾ །"
  },
  {
    "source": "རྒྱབ་ཏུ་ཧཱ།",
    "target": "རྒྱབ་ ཏུ་ ཧཱ །"
  },
  {
    "source": "རྩིབས་བརྒྱད་ལ་མདུན་ནས་བརྩམས་ཏེ་གཡས་བསྐོར་དུ།",
    "target": "རྩིབས་ བརྒྱད་ ལ་ མདུན་ ནས་ བརྩམས་ ཏེ་ གཡས་ བསྐོར་ དུ །"
  },
  {
    "source": "ཏཱ།",
    "target": "ཏཱ །"
  },
  {
    "source": "རེ།",
    "target": "རེ །"
  },
  {
    "source": "ཏུཏ།",
    "target": "ཏུཏ །"
  },
  {
    "source": "ཏཱ།",
    "target": "ཏཱ །"
  },
  {
    "source": "རེ།",
    "target": "རེ །"
  },
  {
    "source": "ཏུ།",
    "target": "ཏུ །"
  },
  {
    "source": "རེ།",
    "target": "རེ །"
  },
  {
    "source": "སྭ།",
    "target": "སྭ །"
  },
  {
    "source": "ཞེས་པའི་ཡི་༼༤༤༦༽གེ་འབྲུ་རེ་རེ་ཡོད་པ།",
    "target": "ཞེས་ པ འི་ ཡི་ ༼ ༤༤༦ ༽ གེ་ འབྲུ་ རེ་རེ་ ཡོད་པ །"
  },
  {
    "source": "དེའི་ཕྱི་རོལ་གྱི་མུ་ཁྱུད་ནང་མ་ལ།",
    "target": "དེ འི་ ཕྱི་རོལ་ གྱི་ མུ་ཁྱུད་ ནང་མ་ ལ །"
  },
  {
    "source": "ཨ་ཨཱ།",
    "target": "ཨ་ ཨཱ །"
  },
  {
    "source": "ཨི་ཨཱི།",
    "target": "ཨི་ ཨཱི །"
  },
  {
    "source": "ཨུ་ཨཱུ།",
    "target": "ཨུ་ ཨཱུ །"
  },
  {
    "source": "རྀ་རཱྀ།",
    "target": "རྀ་ རཱྀ །"
  },
  {
    "source": "ལྀ་ལཱྀ།",
    "target": "ལྀ་ ལཱྀ །"
  },
  {
    "source": "ཨེ་ཨཻ།",
    "target": "ཨེ་ ཨཻ །"
  },
  {
    "source": "ཨོ་ཨཽ།",
    "target": "ཨོ་ ཨཽ །"
  },
  {
    "source": "ཨཾ་ཨཱཿཅེས་པས་གཡོན་བསྐོར་དུ་ཡོད་པ།",
    "target": "ཨཾ་ ཨཱཿ ཅེས་ པ ས་ གཡོན་ བསྐོར་ དུ་ ཡོད་པ །"
  },
  {
    "source": "དེའི་ཕྱི་རོལ་མུ་ཁྱུད་ལ།",
    "target": "དེ འི་ ཕྱི་རོལ་ མུ་ཁྱུད་ ལ །"
  },
  {
    "source": "ཀ་ཁ་ག་གྷ་ང་།",
    "target": "ཀ་ ཁ་ག་ གྷ་ ང་ །"
  },
  {
    "source": "ཙ་ཚ་ཛ་ཛྙ་ཉ།",
    "target": "ཙ་ཚ་ ཛ་ ཛྙ་ ཉ །"
  },
  {
    "source": "ཊ་ཋ་ཌ་ཌྷ་ཎ།",
    "target": "ཊ་ ཋ་ ཌ་ ཌྷ་ ཎ །"
  },
  {
    "source": "ཏ་ཐ་ད་དྷ་ན།",
    "target": "ཏ་ ཐ་ ད་ དྷ་ ན །"
  },
  {
    "source": "པ་ཕ་བ་བྷ་མ།",
    "target": "པ་ཕ་བ་ བྷ་ མ །"
  },
  {
    "source": "ཡ་ར་ལ་ཝ།",
    "target": "ཡ་ ར་ ལ་ ཝ །"
  },
  {
    "source": "ཤ་ཥ་ས་ཧ་ཀྵཿཞེས་པས་གཡས་བསྐོར་དུ་ཡོད་པ།",
    "target": "ཤ་ ཥ་ ས་ཧ་ ཀྵཿ ཞེས་ པ ས་ གཡས་ བསྐོར་ དུ་ ཡོད་པ །"
  },
  {
    "source": "དེའི་ཕྱི་རོལ་གྱི་མུ་ཁྱུད་ལ།",
    "target": "དེ འི་ ཕྱི་རོལ་ གྱི་ མུ་ཁྱུད་ ལ །"
  },
  {
    "source": "ཡེ་དྷརྨཿཧེ་ཏུ་པྲ་བྷ་བཱ་ཧེ་དུནྟེ་ཥནྟ་བཱ་ག་ཏེ་ཧྱ་བ་ད་ཏྲ་ཏེ་ཥཉྩ་ཡོ་ནི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎ།།",
    "target": "ཡེ་ དྷརྨཿ ཧེ་ ཏུ་ པྲ་ བྷ་ བཱ་ ཧེ་ དུནྟེ་ ཥནྟ་ བཱ་ ག་ ཏེ་ ཧྱ་བ་ ད་ ཏྲ་ ཏེ་ ཥཉྩ་ ཡོ་ ནི་ རོ་ དྷ་ ཨེ་ ཝཾ་ བཱ་དཱི་ མ་ ཧཱ་ ཤྲ་མ་ཎ ། །"
  },
  {
    "source": "ཞེས་པས་གཡས་བསྐོར་དུ་ཡོད་པ།།",
    "target": "ཞེས་ པ ས་ གཡས་ བསྐོར་ དུ་ ཡོད་པ ། །"
  },
  {
    "source": "དེའི་ཕྱིའི་མུ་ཁྱུད་ལ་རྡོ་རྗེ་སྔོན་པོའི་འཕྲེང་བས་བསྐོར་བ།",
    "target": "དེ འི་ ཕྱི འི་ མུ་ཁྱུད་ ལ་ རྡོ་རྗེ་ སྔོན་པོ འི་ འཕྲེང་བ ས་ བསྐོར་བ །"
  },
  {
    "source": "དེའི་ཕྱི་རོལ་དུ་འོད་ཟེར་སྣ་ལྔའི་ཕྲེང་བས་གཡས་བསྐོར་དུ་ཡོད་པར་བསམ།",
    "target": "དེ འི་ ཕྱི་རོལ་ དུ་ འོད་ཟེར་ སྣ་ ལྔ འི་ ཕྲེང་བ ས་ གཡས་ བསྐོར་ དུ་ ཡོད་པ ར་ བསམ །"
  },
  {
    "source": "དེ་ནས་སྤྱི་བོའི་བླ་མ་འོད་དཔག་མེད་ཡོངས་སུ་གྱུར་པ་ལས།",
    "target": "དེ་ ནས་ སྤྱི་བོ འི་ བླ་མ་ འོད་དཔག་མེད་ ཡོངས་ སུ་ གྱུར་པ་ ལས །"
  },
  {
    "source": "མགོན་པོ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་དཀར་ལ་དམར་བའི་མདངས་ཆགས་པ་ཞལ་གཅིག་ཕྱག་གཉིས་ཀྱིས་གསེར་གྱི་བུམ་པ་འཆི་མེད་བདུད་རྩིའི་ཆུ་རྒྱུན་གྱིས་གང་བ་མཉམ་བཞག་གི་སྟེང་ན་འཛིན་པ།",
    "target": "མགོན་པོ་ ཚེ་ དང་ ཡེ་ཤེས་ དཔག་ ཏུ་ མེད་པ་ སྐུ་ མདོག་ དཀར་ ལ་ དམར་བ འི་ མདངས་ ཆགས་པ་ ཞལ་ གཅིག་ ཕྱག་ གཉིས་ ཀྱིས་ གསེར་ གྱི་ བུམ་པ་ འཆི་མེད་ བདུད་རྩི འི་ ཆུ་རྒྱུན་ གྱིས་ གང་བ་ མཉམ་བཞག་ གི་ སྟེང་ ན་ འཛིན་པ །"
  },
  {
    "source": "དར་དང་རིན་པོ་ཆེའི་རྒྱན་གྱིས་བརྒྱན་པ།",
    "target": "དར་ དང་ རིན་པོ་ཆེ འི་ རྒྱན་ གྱིས་ བརྒྱན་པ །"
  },
  {
    "source": "ཞབས་རྡོ་རྗེའི་སྐྱིལ་ཀྲུང་གིས་བཞུགས་པ།",
    "target": "ཞབས་ རྡོ་རྗེ འི་ སྐྱིལ་ཀྲུང་ གིས་ བཞུགས་པ །"
  },
  {
    "source": "རང་ཉིད་ཀྱི་ཕྱི་རོལ་དུ་འཁོར་ལོ་དཀར་པོ་རྩིབས་བརྒྱད་པ་སྦུབས་ཅན་ཞྭ་ཐེབས་ཁ་སྦྱར་བ་ལྟ་བུ་གཡས་བསྐོར་དུ་འཁོར་བ།",
    "target": "རང་ ཉིད་ ཀྱི་ ཕྱི་རོལ་ དུ་ འཁོར་ལོ་ དཀར་པོ་ རྩིབས་ བརྒྱད་པ་ སྦུབས་ ཅན་ ཞྭ་ ཐེབས་ ཁ་ སྦྱར་བ་ ལྟ་བུ་ གཡས་ བསྐོར་ དུ་ འཁོར་བ །"
  },
  {
    "source": "མེ་དཔུང་འབར་ཞིང་འཁྲུགས་པས་གདོན་བགེགས་གནོད་བྱེད་ཐམས་ཅད་བྱ་སྒྲོ་མགར་གྱི་སོལ་མལ་དུ་བབ་པ་ལྟར་གཞོབ་ཐུལ་ཐུལ་ཚིག་པར་བསམ།།",
    "target": "མེ་ དཔུང་ འབར་ ཞིང་ འཁྲུགས་པ ས་ གདོན་ བགེགས་ གནོད་ བྱེད་ ཐམས་ཅད་ བྱ་སྒྲོ་ མགར་ གྱི་ སོལ་མལ་ དུ་ བབ་པ་ ལྟ ར་ གཞོབ་ ཐུལ་ ཐུལ་ ཚིག་པ ར་ བསམ ། །"
  },
  {
    "source": "ཡང་སྙིང་གིའི་ཏཱྃ་ཡིག་སྔགས་ཕྲེང་དང་བཅས་པ་ལས་འོད་ཟེར་དཀར་པོ་ཟླ་བ་སྟོང་དུས་གཅིག་ཏུ་ཤར་བ་ལྟ་བུ་འཕྲོས།",
    "target": "ཡང་ སྙིང་ གི འི་ ཏཱྃ་ ཡིག་ སྔགས་ ཕྲེང་ དང་ བཅས་པ་ ལས་ འོད་ཟེར་ དཀར་པོ་ ཟླ་བ་ སྟོང་ དུས་ གཅིག་ ཏུ་ ཤར་བ་ ལྟ་བུ་ འཕྲོས །"
  },
  {
    "source": "ལུས་ཀྱི་ནང་ཐམས་ཅད་གང་།",
    "target": "ལུས་ ཀྱི་ ནང་ ཐམས་ཅད་ གང་ །"
  },
  {
    "source": "ནད་གདོན་སྡིག་སྒྲིབ་ཐམས་ཅད་བྱང་ཞིང་དག།",
    "target": "ནད་ གདོན་ སྡིག་སྒྲིབ་ ཐམས་ཅད་ བྱང་ ཞིང་ དག །"
  },
  {
    "source": "བ་སྤུའི་བུ་ག་ནས་ཕྱིར་འཕྲོས།",
    "target": "བ་སྤུ འི་ བུ་ག་ ནས་ ཕྱི ར་ འཕྲོས །"
  },
  {
    "source": "འཁོར་ལོའི་ཕྱི་རོལ་འདོམ་གང་ཙམ་དུ་འོད་དཀར་པོའི་གུར་ཁང་དུ་གྱུར།",
    "target": "འཁོར་ལོ འི་ ཕྱི་རོལ་ འདོམ་ གང་ ཙམ་ དུ་ འོད་ དཀར་པོ འི་ གུར་ཁང་ དུ་ གྱུར །"
  },
  {
    "source": "ཞི་བའི་ཕྲིན་ལས་ཐམས་ཅད་འགྲུབ་པར་བསམ།",
    "target": "ཞི་བ འི་ ཕྲིན་ལས་ ཐམས་ཅད་ འགྲུབ་པ ར་ བསམ །"
  },
  {
    "source": "ཡང་སྙིང་གའི་སྔགས་འཕྲེང་ལས་འོད་ཟེར་སེར་པོ་གསེར་ཞུན་མ་ལྟ་བུ་འཕྲོས།",
    "target": "ཡང་ སྙིང་ ག འི་ སྔགས་ འཕྲེང་ ལས་ འོད་ཟེར་ སེར་པོ་ གསེར་ ཞུན་མ་ ལྟ་བུ་ འཕྲོས །"
  },
  {
    "source": "ལུས་ཀྱི་ནང་ཐམས་ཅད་གང་།",
    "target": "ལུས་ ཀྱི་ ནང་ ཐམས་ཅད་ གང་ །"
  },
  {
    "source": "ཚེ་༼༤༤༧༽དང་བསོད་ནམས་ཡེ་ཤེས་ཐམས་ཅད་རྒྱས་པར་བྱས།",
    "target": "ཚེ་ ༼ ༤༤༧ ༽ དང་ བསོད་ནམས་ ཡེ་ཤེས་ ཐམས་ཅད་ རྒྱས་པ ར་ བྱས །"
  },
  {
    "source": "བ་སྤུའི་བུ་ག་ནས་ཕྱིར་འཕྲོས།",
    "target": "བ་སྤུ འི་ བུ་ག་ ནས་ ཕྱི ར་ འཕྲོས །"
  },
  {
    "source": "འོད་དཀར་པོའི་གུར་ཁང་གི་ཕྱི་རོལ་འདོམ་གང་ཙམ་དུ་འོད་སེར་པོའི་གུར་ཁང་དུ་གྱུར།།",
    "target": "འོད་ དཀར་པོ འི་ གུར་ཁང་ གི་ ཕྱི་རོལ་ འདོམ་ གང་ ཙམ་ དུ་ འོད་ སེར་པོ འི་ གུར་ཁང་ དུ་ གྱུར ། །"
  },
  {
    "source": "རྒྱས་པའི་ཕྲིན་ལས་ཐམས་ཅད་འགྲུབ་པར་བསམ།།",
    "target": "རྒྱས་པ འི་ ཕྲིན་ལས་ ཐམས་ཅད་ འགྲུབ་པ ར་ བསམ ། །"
  },
  {
    "source": "ཡང་སྙིང་གའི་སྔགས་ཕྲེང་ལས་འོད་ཟེར་དམར་པོ་བྱེ་རུའི་མདོག་ལྟ་བུ་འཕྲོས།",
    "target": "ཡང་ སྙིང་ ག འི་ སྔགས་ ཕྲེང་ ལས་ འོད་ཟེར་ དམར་པོ་ བྱེ་ རུ འི་ མདོག་ ལྟ་བུ་ འཕྲོས །"
  },
  {
    "source": "ལུས་ཀྱི་ནང་ཐམས་ཅད་གང་།",
    "target": "ལུས་ ཀྱི་ ནང་ ཐམས་ཅད་ གང་ །"
  },
  {
    "source": "བརྟན་གཡོ་སྣོད་བཅུད་ཐམས་ཅད་དབང་དུ་བསྡུས།",
    "target": "བརྟན་གཡོ་ སྣོད་བཅུད་ ཐམས་ཅད་ དབང་ དུ་ བསྡུས །"
  },
  {
    "source": "བ་སྤུའི་བུ་ག་ནས་ཕྱིར་འཕྲོས།",
    "target": "བ་སྤུ འི་ བུ་ག་ ནས་ ཕྱི ར་ འཕྲོས །"
  },
  {
    "source": "འོད་སེར་པོའི་གུར་ཁང་གི་ཕྱི་རོལ་འདོམ་གང་ཙམ་དུ་འོད་དམར་པོའི་གུར་ཁང་དུ་གྱུར།",
    "target": "འོད་ སེར་པོ འི་ གུར་ཁང་ གི་ ཕྱི་རོལ་ འདོམ་ གང་ ཙམ་ དུ་ འོད་དམར་པོ འི་ གུར་ཁང་ དུ་ གྱུར །"
  },
  {
    "source": "དབང་གི་ཕྲིན་ལས་ཐམས་ཅད་འགྲུབ་པར་བསམ།།",
    "target": "དབང་ གི་ ཕྲིན་ལས་ ཐམས་ཅད་ འགྲུབ་པ ར་ བསམ ། །"
  },
  {
    "source": "ཡང་སྙིང་གའི་སྔགས་ཕྲེང་ལས་འོད་ཟེར་མཐིང་ག་འཕྲོས།",
    "target": "ཡང་ སྙིང་ ག འི་ སྔགས་ ཕྲེང་ ལས་ འོད་ཟེར་ མཐིང་ག་ འཕྲོས །"
  },
  {
    "source": "ལུས་ཀྱི་ནང་ཐམས་ཅད་གང་།",
    "target": "ལུས་ ཀྱི་ ནང་ ཐམས་ཅད་ གང་ །"
  },
  {
    "source": "མི་མཐུན་པའི་ཕྱོགས་ཐམས་ཅད་ཚར་བཅད།",
    "target": "མི་ མཐུན་པ འི་ ཕྱོགས་ ཐམས་ཅད་ ཚར་ བཅད །"
  },
  {
    "source": "བ་སྤུའི་བུ་ག་ནས་ཕྱིར་འཕྲོས།",
    "target": "བ་སྤུ འི་ བུ་ག་ ནས་ ཕྱི ར་ འཕྲོས །"
  },
  {
    "source": "འོད་དམར་པོའི་གུར་ཁང་གི་ཕྱི་རོལ་འདོམ་གང་ཙམ་དུ་འོད་མཐིང་གའི་གུར་ཁང་དུ་གྱུར།།",
    "target": "འོད་ དམར་པོ འི་ གུར་ཁང་ གི་ ཕྱི་རོལ་ འདོམ་ གང་ ཙམ་ དུ་ འོད་ མཐིང་ ག འི་ གུར་ཁང་ དུ་ གྱུར ། །"
  },
  {
    "source": "དྲག་པོའི་ཕྲིན་ལས་ཐམས་ཅད་འགྲུབ་བར་བསམ།།",
    "target": "དྲག་པོ འི་ ཕྲིན་ལས་ ཐམས་ཅད་ འགྲུབ་བ ར་ བསམ ། །"
  },
  {
    "source": "ཡང་སྙིང་གའི་སྔགས་ཕྲེང་ལས་འོད་ཟེར་ལྗང་གུ་མརྒད་ཞུ་བའི་མདོག་ལྟ་བུ་འཕྲོས།",
    "target": "ཡང་ སྙིང་ ག འི་ སྔགས་ ཕྲེང་ ལས་ འོད་ཟེར་ ལྗང་གུ་ མརྒད་ ཞུ་བ འི་ མདོག་ ལྟ་བུ་ འཕྲོས །"
  },
  {
    "source": "ལུས་ཀྱི་ནང་ཐམས་ཅད་གང་།",
    "target": "ལུས་ ཀྱི་ ནང་ ཐམས་ཅད་ གང་ །"
  },
  {
    "source": "མཆོག་དང་ཐུན་མོང་གི་དངོས་གྲུབ་ཐམས་ཅད་གཅིག་ཆར་དུ་འགྲུབ་པར་བྱས།",
    "target": "མཆོག་ དང་ ཐུན་མོང་ གི་ དངོས་གྲུབ་ ཐམས་ཅད་ གཅིག་ ཆར་ དུ་ འགྲུབ་པ ར་ བྱས །"
  },
  {
    "source": "བ་སྤུའི་བུ་ག་ནས་ཕྱིར་འཕྲོས།",
    "target": "བ་སྤུ འི་ བུ་ག་ ནས་ ཕྱི ར་ འཕྲོས །"
  },
  {
    "source": "འོད་མཐིང་གའི་གུར་ཁང་གི་ཕྱི་རོལ་འདོམ་གང་ཙམ་དུ་འོད་ལྗང་གུའི་གུར་ཁང་དུ་གྱུར།།",
    "target": "འོད་ མཐིང་ ག འི་ གུར་ཁང་ གི་ ཕྱི་རོལ་ འདོམ་ གང་ ཙམ་ དུ་ འོད་ ལྗང་གུ འི་ གུར་ཁང་ དུ་ གྱུར ། །"
  },
  {
    "source": "ཕྲིན་ལས་ཐམས་ཅད་འགྲུབ་པར་བསམ།",
    "target": "ཕྲིན་ལས་ ཐམས་ཅད་ འགྲུབ་པ ར་ བསམ །"
  },
  {
    "source": "ཡང་སྙིང་གའི་སྔགས་ཕྲེང་ལས་འོད་ཟེར་མཆིན་ཁ་འཕྲོས།",
    "target": "ཡང་ སྙིང་ ག འི་ སྔགས་ ཕྲེང་ ལས་ འོད་ཟེར་ མཆིན་ ཁ་ འཕྲོས །"
  },
  {
    "source": "ལུས་ཀྱི་ནང་ཐམས་ཅད་གང་།",
    "target": "ལུས་ ཀྱི་ ནང་ ཐམས་ཅད་ གང་ །"
  },
  {
    "source": "དངོས་གྲུབ་ཐམས་ཅད་བརྟན་པར་བྱས།",
    "target": "དངོས་གྲུབ་ ཐམས་ཅད་ བརྟན་པ ར་ བྱས །"
  },
  {
    "source": "བ་སྤུའི་བུ་ག་ནས་ཕྱིར་འཕྲོས།",
    "target": "བ་སྤུ འི་ བུ་ག་ ནས་ ཕྱི ར་ འཕྲོས །"
  },
  {
    "source": "འོད་ལྗང་གུའི་ཕྱི་རོལ་འདོམ་གང་ཙམ་དུ་འོད་མཆིན་ཁའི་གུར་ཁང་དུ་གྱུར།།",
    "target": "འོད་ ལྗང་གུ འི་ ཕྱི་རོལ་ འདོམ་ གང་ ཙམ་ དུ་ འོད་ མཆིན་ཁ འི་ གུར་ཁང་ དུ་ གྱུར ། །"
  },
  {
    "source": "བྱིན་རླབས་དང་ཕྲིན་ལས་ཐམས་ཅད་བརྟན་པར་བསམ།།",
    "target": "བྱིན་རླབས་ དང་ ཕྲིན་ལས་ ཐམས་ཅད་ བརྟན་པ ར་ བསམ ། །"
  },
  {
    "source": "འོད་ཀྱི་གུར་ཁང་དྲུག་པོ་ཐམས་ཅད་ཀྱང་དབྱིབས་སྒོ་ངའི་རྣམ་པ་ལྟ་བུ་དུམ་བུ་གཅིག་ཏུ་གྱུར་པ་སྲ་ཞིང་མཁྲིགས་པ་བསྐལ་པའི་རླུང་གིས་ཀྱང་གཞིག་པར་མི་ནུས་པ།",
    "target": "འོད་ ཀྱི་ གུར་ཁང་ དྲུག་པོ་ ཐམས་ཅད་ ཀྱང་ དབྱིབས་ སྒོ་ང འི་ རྣམ་པ་ ལྟ་བུ་ དུམ་བུ་ གཅིག་ ཏུ་ གྱུར་པ་ སྲ་ ཞིང་ མཁྲིགས་པ་ བསྐལ་པ འི་ རླུང་ གིས་ ཀྱང་ གཞིག་པ ར་ མི་ ནུས་པ །"
  },
  {
    "source": "བར་མཚམས་ཅད་༼༤༤༨༽ཨུཏྤལ་སྔོན་པོའི་མེ་ཏོག་ཁ་བྱེ་མ་ཐག་པ་གསར་ཞིང་མཉེན་ལྕུག་དང་ལྡན་པས་བུན་ལོང་གིས་གཏམས་པར་བསམ།།",
    "target": "བ ར་ མཚམས་ ཅད་ ༼ ༤༤༨ ༽ ཨུཏྤལ་ སྔོན་པོ འི་ མེ་ཏོག་ ཁ་ བྱེ་མ་ ཐག་པ་ གསར་ ཞིང་ མཉེན་ ལྕུག་ དང་ ལྡན་པ ས་ བུན་ལོང་ གིས་ གཏམས་པ ར་ བསམ ། །"
  },
  {
    "source": "རང་ཉིད་རྗེ་བཙུན་མར་གསལ་བ།",
    "target": "རང་ ཉིད་ རྗེ་བཙུན་ མར་ གསལ་བ །"
  },
  {
    "source": "ནས་བཟུང་།",
    "target": "ནས་ བཟུང་ །"
  },
  {
    "source": "འོད་ཟེར་མཆིན་ཁའི་གུར་ཁང་གི་བར་དུ་སེམས་འཛིན་ཅིང་སྣང་སྟོང་གི་ངང་དུ་མཉམ་པར་འཇོག།",
    "target": "འོད་ཟེར་ མཆིན་ཁ འི་ གུར་ཁང་ གི་ བར་ དུ་ སེམས་ འཛིན་ ཅིང་ སྣང་སྟོང་ གི་ ངང་ དུ་ མཉམ་པ ར་ འཇོག །"
  },
  {
    "source": "དེ་བཞིན་དུ་ཕྱི་ནས་རིམ་བཞིན་ཐུགས་ཀའི་ཏཱྃ་ཡིག་གི་བར་དུ་སེམས་འཛིན་ཅིང་སྣང་སྟོང་དབྱེར་མེད་ཀྱི་ངང་དུ་མཉམ་པར་འཇོག།",
    "target": "དེ་ བཞིན་ དུ་ ཕྱི་ ནས་ རིམ་ བཞིན་ ཐུགས་ཀ འི་ ཏཱྃ་ ཡིག་ གི་ བར་ དུ་ སེམས་ འཛིན་ ཅིང་ སྣང་སྟོང་དབྱེར་མེད་ ཀྱི་ ངང་ དུ་ མཉམ་པ ར་ འཇོག །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "སྤྱི་བོའི་ཚེ་དཔག་མེད་ཀྱི་ཐུགས་ཀའི་ཧྲཱིཿལས་འོད་ཟེར་ཕྱོགས་བཅུར་འཕྲོས་པས་སྣོད་བཅུད་འཁོར་འདས་ཀྱིས་བསྡུས་པའི་ཚེ་དང་བསོད་ནམས་ཐམས་ཅད་འོད་ཟེར་གྱི་རྣམ་པར་བསྡུས་ཏེ་བུམ་པའི་ནང་དུ་སོང་བས་འཆི་མེད་བདུད་རྩིའི་ཆུ་རྒྱུན་དུ་གྱུར།།",
    "target": "སྤྱི་བོ འི་ ཚེ་ དཔག་མེད་ ཀྱི་ ཐུགས་ ཀ འི་ ཧྲཱིཿ ལས་ འོད་ཟེར་ ཕྱོགས་ བཅུ ར་ འཕྲོས་པ ས་ སྣོད་བཅུད་ འཁོར་འདས་ ཀྱིས་ བསྡུས་པ འི་ ཚེ་ དང་ བསོད་ནམས་ ཐམས་ཅད་ འོད་ཟེར་ གྱི་ རྣམ་པ ར་ བསྡུས་ ཏེ་ བུམ་པ འི་ ནང་ དུ་ སོང་བ ས་ འཆི་མེད་ བདུད་རྩི འི་ ཆུ་རྒྱུན་ དུ་ གྱུར ། །"
  },
  {
    "source": "དེ་ཉིད་གྱེན་དུ་ཕྱུར་ཞིང་ཁ་ནས་ལུད་པས་རང་གི་སྤྱི་བོ་ཚངས་པའི་བུ་ག་ནས་ཞུགས།",
    "target": "དེ་ ཉིད་ གྱེན་ དུ་ ཕྱུར་ ཞིང་ ཁ་ ནས་ ལུད་པ ས་ རང་ གི་ སྤྱི་བོ་ ཚངས་པ འི་ བུ་ག་ ནས་ ཞུགས །"
  },
  {
    "source": "ལུས་ཀྱི་ནང་ཐམས་ཅད་གང་བས་ནད་གདོན་སྡིག་སྒྲིབ་དུས་མ་ཡིན་པར་འཆི་བའི་འཇིགས་པ་ཐམས་ཅད་དག།",
    "target": "ལུས་ ཀྱི་ ནང་ ཐམས་ཅད་ གང་བ ས་ ནད་ གདོན་ སྡིག་སྒྲིབ་ དུས་ མ་ ཡིན་པ ར་ འཆི་བ འི་ འཇིགས་པ་ ཐམས་ཅད་ དག །"
  },
  {
    "source": "འཆི་མེད་ཀྱི་བདུད་རྩིའི་དངོས་གྲུབ་ཐམས་ཅད་ཐོབ་པར་བསམ།།",
    "target": "འཆི་མེད་ ཀྱི་ བདུད་རྩི འི་ དངོས་གྲུབ་ ཐམས་ཅད་ ཐོབ་པ ར་ བསམ ། །"
  },
  {
    "source": "རླུང་བུམ་པ་ཅན་ཉེར་གཅིག་གམ་བདུན་ནམ་གསུམ་གྱི་བར་དུ་འཛིན།",
    "target": "རླུང་ བུམ་པ་ཅན་ ཉེར་ གཅིག་ གམ་ བདུན་ ནམ་ གསུམ་ གྱི་ བར་ དུ་ འཛིན །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "ཐུགས་ཀའི་འཁོར་ལོ་སྔགས་དང་བཅས་པ་ལས་ཀྱང་འཆི་མེད་བདུད་རྩིའི་ཟིལ་དངར་གྱི་རྒྱུན་དང་འོད་ཟེར་དཀར་པོ་སྔགས་ཀྱི་སྒྲ་སྒྲོགས་པའི་ཚོགས་དཔག་ཏུ་མེད་པ་འཕྲོས་རང་གི་ལུས་ཀྱི་སྤྱི་གཙུག་ནས་རྐང་མཐིལ་གྱི་བར་ཐམས་ཅད་མེར་གྱིས་ཁེངས་པས་ནད་གདོན་སྡིག་སྒྲིབ་དུས་མ་ཡིན་པའི་འཆི་བའི་འཇིགས་པ་ཐམས་ཅད་བྱང་ཞིང་དག།",
    "target": "ཐུགས་ཀ འི་ འཁོར་ལོ་ སྔགས་ དང་ བཅས་པ་ ལས་ ཀྱང་ འཆི་མེད་ བདུད་རྩི འི་ ཟིལ་དངར་ གྱི་ རྒྱུན་ དང་ འོད་ཟེར་ དཀར་པོ་ སྔགས་ ཀྱི་ སྒྲ་ སྒྲོགས་པ འི་ ཚོགས་ དཔག་ ཏུ་ མེད་པ་ འཕྲོས་ རང་ གི་ ལུས་ ཀྱི་ སྤྱི་གཙུག་ ནས་ རྐང་མཐིལ་ གྱི་ བ ར་ ཐམས་ཅད་ མེར་ གྱིས་ ཁེངས་པ ས་ ནད་ གདོན་ སྡིག་སྒྲིབ་ དུས་ མ་ ཡིན་པ འི་ འཆི་བ འི་ འཇིགས་པ་ ཐམས་ཅད་ བྱང་ ཞིང་ དག །"
  },
  {
    "source": "འཆི་མེད་ཚེའི་དངོས་གྲུབ་ཐོབ།",
    "target": "འཆི་མེད་ ཚེ འི་ དངོས་གྲུབ་ ཐོབ །"
  },
  {
    "source": "ལུས་ཀྱི་བ་སྤུའི་བུ་ག་ཐམས་ཅད་བདུད་རྩིའི་ཟིལ་པ་ཕྲོམ་མེར་ཡོད་པར་བསམས་ལ།།",
    "target": "ལུས་ ཀྱི་ བ་སྤུ འི་ བུ་ག་ ཐམས་ཅད་ བདུད་རྩི འི་ ཟིལ་པ་ ཕྲོམ་ མེར་ ཡོད་པ ར་ བསམས་ ལ ། །"
  },
  {
    "source": "ཨོཾ་ཏཱ་རེ་ཏུཏྟཱ་རེ་ཏུ་རེ་མ་མ་ཨཱ་ཡུཿཔུཎྱེ་ཛྙཱ་ན་པུཥྚིཾ་ཀུ་རུ་ཡེ་སྭཱ་ཧཱཿཀྱི་རྗེ་བཙུན་སྒྲོལ་མ་མཆོག་གི་སྒྲོལ་མ་མྱུར་མ་བདག་གི་ཚེ་བསོད་ཡེ་ཤེས་རྒྱས་པར་མཛད་པའི་གཞི་ཚུགས།",
    "target": "ཨོཾ་ ཏཱ་ རེ་ ཏུཏྟཱ་ རེ་ ཏུ་ རེ་ མ་ མ་ ཨཱ་ཡུཿ པུཎྱེ་ ཛྙཱ་ན་ པུཥྚིཾ་ ཀུ་རུ་ ཡེ་ སྭཱ་ཧཱཿ ཀྱི་ རྗེ་བཙུན་ སྒྲོལ་མ་ མཆོག་ གི་ སྒྲོལ་མ་ མྱུར་ མ་ བདག་ གི་ ཚེ་ བསོད་ ཡེ་ཤེས་ རྒྱས་པ ར་ མཛད་པ འི་ གཞི་ ཚུགས །"
  },
  {
    "source": "མཆན།",
    "target": "མཆན །"
  },
  {
    "source": "ཞེས་པ་ཅི་ནུས་བཟླ།",
    "target": "ཞེས་ པ་ ཅི་ ནུས་ བཟླ །"
  },
  {
    "source": "དམིགས་པ་ནམ་མི་གསལ་བའི་དུས་སྙིང་གའི་འཁོར་ལོ་སྔགས་འཕྲེང་དང་བཅས་པ་ལས་བདུད་རྩི་བབས་ཅིང་།",
    "target": "དམིགས་པ་ ནམ་ མི་ གསལ་བ འི་ དུས་ སྙིང་ག འི་ འཁོར་ལོ་ སྔགས་ འཕྲེང་ དང་ བཅས་པ་ ལས་ བདུད་རྩི་ བབས་ ཅིང་ །"
  },
  {
    "source": "འོད་ཟེར་གྱི་སྤྲོ་བསྡུའི་ཚིག་གོང་བཞིན་བརྗོད་ལ་སྔགས་དང་དམིགས་པ་སྤྲད་དེ་ཡིད་མ་ཡེངས་པར་བཟླས་པའི་རྗེས་སུ་སྔར་ལྟར་མཆོད་བསྟོད།",
    "target": "འོད་ཟེར་ གྱི་ སྤྲོ་ བསྡུ འི་ ཚིག་ གོང་ བཞིན་ བརྗོད་ ལ་ སྔགས་ དང་ དམིགས་པ་ སྤྲད་ དེ་ ཡིད་ མ་ ཡེངས་པ ར་ བཟླས་པ འི་ རྗེས་ སུ་ སྔ ར་ ལྟ ར་ མཆོད་ བསྟོད །"
  },
  {
    "source": "བཅོམ་ལྡན་འདས་མས་བདག་དང་སེམས་ཅན་ཐམས་ཅད་ལ་མཆོག་དང་ཐུན་མོང་གི་དངོས་༼༤༤༩༽གྲུབ་མ་ལུས་པ་སྩལ་དུ་གསོལ།།",
    "target": "བཅོམ་ལྡན་འདས་ མ ས་ བདག་ དང་ སེམས་ཅན་ ཐམས་ཅད་ ལ་ མཆོག་ དང་ ཐུན་མོང་ གི་ དངོས་ ༼ ༤༤༩ ༽ གྲུབ་ མ་ ལུས་པ་ སྩལ་ དུ་ གསོལ ། །"
  },
  {
    "source": "ཨཱ་ལི་ཀཱ་ལི་ཡེ་དྷརྨ་ཡིག་བརྒྱ་རྣམས་ཚར་གསུམ་རེས་བྱིན་རླབས་བརྟན་ཅིང་ལྷག་ཆད་ཁ་བསྐང་།",
    "target": "ཨཱ་ལི་ ཀཱ་ལི་ ཡེ་ དྷརྨ་ ཡིག་ བརྒྱ་ རྣམས་ ཚར་ གསུམ་ རེ ས་ བྱིན་རླབས་ བརྟན་ ཅིང་ ལྷག་ཆད་ ཁ་ བསྐང་ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "ཐུགས་ཀའི་ཏཱྃ་ཡིག་ལས་འོད་ཟེར་འཕྲོས།",
    "target": "ཐུགས་ཀ འི་ ཏཱྃ་ ཡིག་ ལས་ འོད་ཟེར་ འཕྲོས །"
  },
  {
    "source": "སྣོད་བཅུད་རྣམས་ལ་ཕོག་པས་དེ་རྣམས་འོད་དུ་ཞུ་ནས་འོད་མཆིན་ཁའི་གུར་ཁང་ལ་ཐིམ།",
    "target": "སྣོད་བཅུད་ རྣམས་ ལ་ ཕོག་པ ས་ དེ་ རྣམས་ འོད་ དུ་ ཞུ་ ནས་ འོད་ མཆིན་ཁ འི་ གུར་ཁང་ ལ་ ཐིམ །"
  },
  {
    "source": "དེ་འོད་ལྗང་གུའི་གུར་ཁང་ལ་ཐིམ།",
    "target": "དེ་ འོད་ ལྗང་གུ འི་ གུར་ཁང་ ལ་ ཐིམ །"
  },
  {
    "source": "དེ་འོད་མཐིང་གའི་གུར་ཁང་ལ་ཐིམ།",
    "target": "དེ་ འོད་ མཐིང་ག འི་ གུར་ཁང་ ལ་ ཐིམ །"
  },
  {
    "source": "དེ་འོད་དམར་པོའི་གུར་ཁང་ལ་ཐིམ།",
    "target": "དེ་ འོད་ དམར་པོ འི་ གུར་ཁང་ ལ་ ཐིམ །"
  },
  {
    "source": "དེ་འོད་སེར་པོའི་གུར་ཁང་ལ་ཐིམ།",
    "target": "དེ་ འོད་ སེར་པོ འི་ གུར་ཁང་ ལ་ ཐིམ །"
  },
  {
    "source": "དེ་འོད་དཀར་པོའི་གུར་ཁང་ལ་ཐིམ།",
    "target": "དེ་ འོད་ དཀར་པོ འི་ གུར་ཁང་ ལ་ ཐིམ །"
  },
  {
    "source": "དེ་འཁོར་ལོ་དཀར་པོ་ལ་ཐིམ།",
    "target": "དེ་ འཁོར་ལོ་ དཀར་པོ་ ལ་ ཐིམ །"
  },
  {
    "source": "དེ་རང་རྗེ་བཙུན་མར་གསལ་བ་ལ་ཐིམ།",
    "target": "དེ་ རང་ རྗེ་བཙུན་ མར་ གསལ་བ་ ལ་ ཐིམ །"
  },
  {
    "source": "དེ་ཐུགས་ཀའི་འཁོར་ལོ་སྔགས་ཕྲེང་དང་བཅས་པ་ལ་ཐིམ།",
    "target": "དེ་ ཐུགས་ ཀ འི་ འཁོར་ལོ་ སྔགས་ ཕྲེང་ དང་ བཅས་པ་ ལ་ ཐིམ །"
  },
  {
    "source": "དེ་ཏཱྃ་ཡིག་ལ་ཐིམ།",
    "target": "དེ་ ཏཱྃ་ ཡིག་ ལ་ ཐིམ །"
  },
  {
    "source": "དེ་ཁོག་པ་ལ་ཐིམ།",
    "target": "དེ་ ཁོག་པ་ ལ་ ཐིམ །"
  },
  {
    "source": "དེ་མགོ་བོ་ལ་ཐིམ།",
    "target": "དེ་ མགོ་བོ་ ལ་ ཐིམ །"
  },
  {
    "source": "མགོ་བོ་ཟླ་ཚེས་ལ་ཐིམ།",
    "target": "མགོ་བོ་ ཟླ་ཚེས་ ལ་ ཐིམ །"
  },
  {
    "source": "ཟླ་ཚེས་ཐིག་ལེ་ལ་ཐིམ།",
    "target": "ཟླ་ཚེས་ ཐིག་ལེ་ ལ་ ཐིམ །"
  },
  {
    "source": "ཐིག་ལེ་ནཱ་ད་ལ་ཐིམ།།",
    "target": "ཐིག་ལེ་ ནཱ་ད་ ལ་ ཐིམ ། །"
  },
  {
    "source": "ནཱ་ད་ཡང་མི་དམིགས་ཏེ་འོད་གསལ་སྟོང་པ་ཉིད་ཀྱི་ངང་དུ་གྱུར།།",
    "target": "ནཱ་ད་ ཡང་ མི་ དམིགས་ ཏེ་ འོད་གསལ་ སྟོང་པ་ཉིད་ ཀྱི་ ངང་ དུ་ གྱུར ། །"
  },
  {
    "source": "ཅེས་ཇི་ཙམ་གནས་ཀྱི་བར་དུ་མཉམ་པར་བཞག།",
    "target": "ཅེས་ ཇི་ ཙམ་ གནས་ ཀྱི་ བར་ དུ་ མཉམ་པ ར་ བཞག །"
  },
  {
    "source": "རྟོག་པ་འཕྲོ་ན།",
    "target": "རྟོག་པ་ འཕྲོ་ ན །"
  },
  {
    "source": "རང་སྐད་ཅིག་གིས་རྗེ་བཙུན་མ་སྒྲོལ་མའི་སྐུར་གྱུར།།",
    "target": "རང་ སྐད་ ཅིག་ གིས་ རྗེ་བཙུན་མ་ སྒྲོལ་མ འི་ སྐུ ར་ གྱུར ། །"
  },
  {
    "source": "དགེ་བ་འདི་ཡིས་མྱུར་དུ་བདག།",
    "target": "དགེ་བ་ འདི་ ཡིས་ མྱུར་ དུ་ བདག །"
  },
  {
    "source": "ཡིད་བཞིན་འཁོར་ལོ་འགྲུབ་གྱུར་ནས།།",
    "target": "ཡིད་ བཞིན་ འཁོར་ལོ་ འགྲུབ་ གྱུར་ ནས ། །"
  },
  {
    "source": "འགྲོ་བ་གཅིག་ཀྱང་མ་ལུས་པ།།",
    "target": "འགྲོ་བ་ གཅིག་ ཀྱང་ མ་ ལུས་པ ། །"
  },
  {
    "source": "དེ་ཡི་ས་ལ་འགོད་པར་ཤོག།",
    "target": "དེ་ ཡི་ ས་ ལ་ འགོད་པ ར་ ཤོག །"
  },
  {
    "source": "ལོ་བརྒྱ་ཐུབ་ཅིང་སྟོན་བརྒྱ་མཐོང་བ་དང་།།",
    "target": "ལོ་ བརྒྱ་ ཐུབ་ ཅིང་ སྟོན་ བརྒྱ་ མཐོང་བ་ དང་ ། །"
  },
  {
    "source": "ཚེ་རིང་ནད་མེད་བདེ་སྐྱིད་ཕུན་སུམ་ཚོགས།།",
    "target": "ཚེ་རིང་ ནད་མེད་ བདེ་སྐྱིད་ ཕུན་སུམ་ ཚོགས ། །"
  },
  {
    "source": "ཐེག་པ་མཆོག་ལ་ངེས་པར་འབྱུང་བ་ཡི།།",
    "target": "ཐེག་པ་ མཆོག་ ལ་ ངེས་པ ར་ འབྱུང་བ་ ཡི ། །"
  },
  {
    "source": "བཀྲ་ཤིས་དེས་ཀྱང་དེང་འདིར་བདེ་ལེགས་ཤོག།",
    "target": "བཀྲ་ཤིས་ དེ ས་ ཀྱང་ དེང་ འདི ར་ བདེ་ལེགས་ ཤོག །"
  },
  {
    "source": "སོགས་ཀྱིས་སྨོན་ལམ་དང་བཀྲ་ཤིས་བརྗོད།",
    "target": "སོགས་ ཀྱིས་ སྨོན་ལམ་ དང་ བཀྲ་ཤིས་ བརྗོད །"
  },
  {
    "source": "དེ་ལྟར་སྒྲོལ་དཀར་ཡིད་བཞིན་འཁོར་ལོ་ཇོ་བོ་རྗེ་ནས་བརྒྱུད་པ།",
    "target": "དེ་ ལྟ ར་ སྒྲོལ་དཀར་ ཡིད་ བཞིན་ འཁོར་ལོ་ ཇོ་བོ་རྗེ་ ནས་ བརྒྱུད་པ །"
  },
  {
    "source": "གཉན་ལོ་ཙཱ་བ་ནས་བརྒྱུད་པ།",
    "target": "གཉན་ ལོ་ཙཱ་བ་ ནས་ བརྒྱུད་པ །"
  },
  {
    "source": "བ་རི་ལོ་ཙཱ་བ་ནས་བརྒྱུད་པ།",
    "target": "བ་རི་ལོ་ཙཱ་བ་ ནས་ བརྒྱུད་པ །"
  },
  {
    "source": "ཁ་ཆེའི་པཎྜི་ཏ་ཤཱཀྱ་ཤྲཱི་ནས་བརྒྱུད་པ་སྟེ།",
    "target": "ཁ་ཆེ འི་ པཎྜི་ཏ་ ཤཱཀྱ་ ཤྲཱི་ ནས་ བརྒྱུད་པ་ སྟེ །"
  },
  {
    "source": "བོད་ཡུལ་དུ་བརྒྱུད་པའི་སྲོལ་མི་འདྲ་བ་བཞི་ཙམ་བྱོན་པའི་མན་ངག་གི་སྙིང་པོ་བསྡུས་པ།",
    "target": "བོད་ཡུལ་ དུ་ བརྒྱུད་པ འི་ སྲོལ་ མི་ འདྲ་བ་ བཞི་ ཙམ་ བྱོན་པ འི་ མན་ངག་ གི་ སྙིང་པོ་ བསྡུས་པ །"
  },
  {
    "source": "གཙོ་ཆེ་བ་བ་རི་བའི་སློབ་བརྒྱུད་བླ་མ་སླེ་ནགས་པས་དགེ་བའི་བཤེས་གཉེན་སྒྲེ་བ་ལ་གནང་བའི་ཉམས་ལེན་ངོ་མཚར་བའི་གཏམ་རྒྱུད་དང་བཅས་པ་འདི་ནི་ཚེ་སྒྲུབ་ཀྱི་མན་ངག་ལ་ཟབ་པའི་མཐར་ཐུག་པར་གྲགས་སོ།།",
    "target": "གཙོ་ ཆེ་བ་བ་ རི་བ འི་ སློབ་བརྒྱུད་ བླ་མ་ སླེ་ ནགས་ པ ས་ དགེ་བ འི་ བཤེས་གཉེན་ སྒྲེ་བ་ ལ་ གནང་བ འི་ ཉམས་ལེན་ ངོ་ མཚར་བ འི་ གཏམ་རྒྱུད་ དང་ བཅས་པ་ འདི་ ནི་ ཚེ་ སྒྲུབ་ ཀྱི་ མན་ངག་ ལ་ ཟབ་པ འི་ མཐ ར་ ཐུག་པ ར་ གྲགས་ སོ ། །"
  },
  {
    "source": "ཞེས་ཚེ་སྦྱིན་ཡིད་བཞིན་འཁོར་ལོའི་ཚེ་སྒྲུབ་ཁྱད་པར་ཅན་འོད་ཟེར་དྲུག་སྦྲགས་མ་རྒྱུན་དུ་ཉམས་སུ་ལེན་ཚུལ་ཚར་ཆེན་ཡབ་སྲས་ཀྱི་གསུང་ལྷན་ཅིག་ཏུ་བཀོད་ཅིང་སོགས་ཁོངས་རྣམས་ཀྱང་ནག་འགྲོས་དཀྱུས་གཅིག་༼༤༥༠༽ཏུ་བྲིས་པ་འདི་ཡང་གཉེར་དཔོན་བསོད་ནམས་མཆོག་ལྡན་ནས་ངོས་ཀྱི་རིམ་གྲོར་དགོན་ཁག་སོགས་སུ་སྒྲོལ་དཀར་གྱི་ཚེ་སྒྲུབ་འཇུག་འདུན་ལ་ཡིག་ཆ་ཞལ་གསལ་ཅན་དགོས་ཞེས་བསྐུལ་ངོར་ས་སྐྱ་བ་ཀུན་བློས་མགྱོགས་པར་སྦྱར་བ་དགེའོ།།",
    "target": "ཞེས་ ཚེ་ སྦྱིན་ ཡིད་ བཞིན་ འཁོར་ལོ འི་ ཚེ་ སྒྲུབ་ ཁྱད་པར་ཅན་ འོད་ཟེར་ དྲུག་ སྦྲག ས་ མ་ རྒྱུན་ དུ་ ཉམས་ སུ་ ལེན་ ཚུལ་ ཚར་ ཆེན་ ཡབ་སྲས་ ཀྱི་ གསུང་ ལྷན་ ཅིག་ ཏུ་ བཀོད་ ཅིང་ སོགས་ཁོངས་ རྣམས་ ཀྱང་ ནག་ འགྲོ ས་ དཀྱུས་ གཅིག་ ༼ ༤༥༠ ༽ ཏུ་ བྲིས་པ་ འདི་ ཡང་ གཉེར་ དཔོན་ བསོད་ནམས་ མཆོག་ ལྡན་ ནས་ ངོས་ ཀྱི་ རིམ་གྲོ ར་ དགོན་ ཁག་ སོགས་ སུ་ སྒྲོལ་དཀར་ གྱི་ ཚེ་ སྒྲུབ་འཇུག་ འདུན་ ལ་ ཡིག་ཆ་ ཞལ་ གསལ་ ཅན་ དགོས་ ཞེས་ བསྐུལ་ ངོ ར་ ས་ སྐྱ་བ་ ཀུན་ བློ ས་ མགྱོགས་པ ར་ སྦྱར་བ་ དགེ འོ ། །"
  }
]
