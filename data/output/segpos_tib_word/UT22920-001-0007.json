[
  {
    "source": "༄༅།།",
    "target": "༄༅ ། །"
  },
  {
    "source": "ལེའུ་བཅོ་བརྒྱད་པའི་ཚིག་འགྲེལ་བཞུགས་སོ།།",
    "target": "ལེའུ་ བཅོ་ བརྒྱད་པ འི་ ཚིག་འགྲེལ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མོ་གུ་ར་ཝེ།",
    "target": "ན་མོ་ གུ་ར་ ཝེ །"
  },
  {
    "source": "གཞིའི་ལེའུ་འདིར།",
    "target": "གཞི འི་ ལེའུ་ འདི ར །"
  },
  {
    "source": "བསྒོམ་བྱ་ཐེག་གསུམ་གྱི་རང་འབྲས་ལ་ངེས་པར་འབྱུང་བའི་ལམ་གསུམ་ཡོད་པ་ལས་འདིར་སྔགས་བླ་མེད།",
    "target": "བསྒོམ་ བྱ་ ཐེག་ གསུམ་ གྱི་ རང་ འབྲས་ ལ་ ངེས་པ ར་ འབྱུང་བ འི་ ལམ་ གསུམ་ ཡོད་པ་ ལས་ འདི ར་ སྔགས་ བླ་མེད །"
  },
  {
    "source": "དེ་ལའང་བསྐྱེད་རྫོགས་གཉིས་ལས་འདིར་རྫོགས་རིམ་སྟོན་ཅིང་དེ་ནི་རྒྱུད་ཀུན་གྱི་ཟབ་གནད་སྙིང་པོའོ།།",
    "target": "དེ་ ལ འང་ བསྐྱེད་རྫོགས་ གཉིས་ ལས་ འདི ར་ རྫོགས་རིམ་ སྟོན་ ཅིང་ དེ་ ནི་ རྒྱུད་ ཀུན་ གྱི་ ཟབ་ གནད་ སྙིང་པོ འོ ། །"
  },
  {
    "source": "བསྒོམ་བྱའི་སྔོན་དུ་གནས་ལུགས་ཤེས་དགོས།",
    "target": "བསྒོམ་ བྱ འི་ སྔོན་ དུ་ གནས་ལུགས་ ཤེས་ དགོས །"
  },
  {
    "source": "དེ་ལ་ཡང་གྲུབ་མཐའི་བློས་བཞག་པའི་རིམ་པ་མང་ན་ཡང་།",
    "target": "དེ་ ལ་ ཡང་ གྲུབ་ མཐ འི་ བློ ས་ བཞག་པ འི་ རིམ་པ་ མང་ ན་ ཡང་ །"
  },
  {
    "source": "འདིར་མདོ་རྒྱུད་ཀུན་གྱི་གནད་མཐུན་ངེས་པའི་སྙིང་པོ་ནི།",
    "target": "འདི ར་ མདོ་རྒྱུད་ ཀུན་ གྱི་ གནད་ མཐུན་ ངེས་པ འི་ སྙིང་པོ་ ནི །"
  },
  {
    "source": "བདེན་གཉིས་དབྱེར་མེད་པ་ཁོ་ན་ཡིན་ཞིང་།",
    "target": "བདེན་ གཉིས་ དབྱེར་མེད་པ་ ཁོ་ན་ ཡིན་ ཞིང་ །"
  },
  {
    "source": "དེ་ནི་སངས་རྒྱས་རྣམས་ཀྱི་ཐུན་མིན་གྱི་སྤྱོད་ཡུལ་ཡིན་པས་གསང་བ།",
    "target": "དེ་ ནི་ སངས་རྒྱས་ རྣམས་ ཀྱི་ ཐུན་ མིན་ གྱི་ སྤྱོད་ཡུལ་ ཡིན་པ ས་ གསང་བ །"
  },
  {
    "source": "ཆོས་ཐམས་ཅད་ཀྱི་འབྱུང་གནས་ཡིན་པས་མཛོད་ཁང་ཡིན་ནོ།།",
    "target": "ཆོས་ ཐམས་ཅད་ ཀྱི་ འབྱུང་གནས་ ཡིན་པ ས་ མཛོད་ཁང་ ཡིན་ ནོ ། །"
  },
  {
    "source": "དེ་གཏན་ལ་དབབ་པ་ལ།",
    "target": "དེ་ གཏན་ ལ་ དབབ་པ་ ལ །"
  },
  {
    "source": "དང་པོ་གཞི་བདེན་པ་དབྱེར་མེད་དུ་གཏན་ལ་དབབ།",
    "target": "དང་པོ་ གཞི་ བདེན་པ་ དབྱེར་ མེད་ དུ་ གཏན་ ལ་ དབབ །"
  },
  {
    "source": "ལམ་འཁོར་འདས་དབྱེར་མེད་ཉམས་སུ་བླང་།",
    "target": "ལམ་ འཁོར་འདས་ དབྱེར་མེད་ ཉམས་ སུ་ བླང་ །"
  },
  {
    "source": "ཐོབ་བྱ་གཞི་འབྲས་དབྱེར་མེད་དུ་ལ་བཟླ་བ་གསུམ་གྱི་དང་པོ།",
    "target": "ཐོབ་ བྱ་ གཞི་ འབྲས་ དབྱེར་མེད་ དུ་ ལ་ བཟླ་བ་ གསུམ་ གྱི་ དང་པོ །"
  },
  {
    "source": "བདེན་པ་དབྱེར་མེད་ཅེས་མིང་དུ་བཏགས་པའི་གནས་ལུགས་དེ་ཡི་རང་བཞིན་ཇི་ལྟ་བུ་ཞེ་ན།",
    "target": "བདེན་པ་ དབྱེར་ མེད་ ཅེས་ མིང་ དུ་ བཏགས་པ འི་ གནས་ལུགས་ དེ་ ཡི་ རང་བཞིན་ ཇི་ ལྟ་བུ་ ཞེ་ ན །"
  },
  {
    "source": "གདོད་ནས་འོད་གསལ་བའི་ཡེ་ཤེས་སམ་བདེ་བར་གཤེགས་པའི་སྙིང་པོ་ཞེས་བྱ་སྟེ།",
    "target": "གདོད་ ནས་ འོད་གསལ་ བ འི་ ཡེ་ཤེས་ སམ་ བདེ་བར་གཤེགས་པ འི་ སྙིང་པོ་ ཞེས་ བྱ་ སྟེ །"
  },
  {
    "source": "འོད་གསལ་ཞེས་པའི་མིང་གིས་ནི།",
    "target": "འོད་གསལ་ ཞེས་ པ འི་ མིང་ གིས་ ནི །"
  },
  {
    "source": "མུན་པ་དང་བྲལ་བ།",
    "target": "མུན་པ་ དང་ བྲལ་བ །"
  },
  {
    "source": "སྣང་བ་དང་ལྡན་པ་གཉིས་མཚོན་པ་ལྟར།",
    "target": "སྣང་བ་ དང་ ལྡན་པ་ གཉིས་ མཚོན་པ་ ལྟ ར །"
  },
  {
    "source": "སྒྲིབ་པས་མ་གོས་པ་དང་།",
    "target": "སྒྲིབ་པ ས་ མ་ གོས་པ་ དང་ །"
  },
  {
    "source": "ཡེ་ཤེས་ཀྱི་མཁྱེན་ཆ་དང་ལྡན་པའི་མིང་སྟེ།",
    "target": "ཡེ་ཤེས་ ཀྱི་ མཁྱེན་ ཆ་ དང་ ལྡན་པ འི་ མིང་ སྟེ །"
  },
  {
    "source": "དེས་ན་སྒྲིབ་བྲལ་གྱི་ཡེ་ཤེས་ཞེས་བྱའོ།།",
    "target": "དེ ས་ ན་ སྒྲིབ་ བྲལ་ གྱི་ ཡེ་ཤེས་ ཞེས་ བྱ འོ ། །"
  },
  {
    "source": "འདི་ནི་མཁྱེན་ཆ་རིག་པའི་ངོས་ནས་བསྟན།",
    "target": "འདི་ ནི་ མཁྱེན་ ཆ་ རིག་པ འི་ ངོས་ ནས་ བསྟན །"
  },
  {
    "source": "དེ་ཡང་ཐོག་མ་མེད་པའི་དུས་སམ་ཡེ་ནས་མཐའ་གང་དུའང་མི་གནས་པས་ན་རབ་ཏུ་ཞི་བ་སྟེ་སྤྲོས་པ་མེད་པའི་བདག་ཉིད་དམ།",
    "target": "དེ་ ཡང་ ཐོག་མ་ མེད་པ འི་ དུས་ སམ་ ཡེ་ ནས་ མཐའ་ གང་ དུ འང་ མི་ གནས་པ ས་ ན་ རབ་ ཏུ་ ཞི་བ་ སྟེ་ སྤྲོས་པ་ མེད་པ འི་ བདག་ཉིད་ དམ །"
  },
  {
    "source": "རང་བཞིན་ཅན་དུ་བཞུགས་པའོ།།",
    "target": "རང་བཞིན་ ཅན་ དུ་ བཞུགས་པ འོ ། །"
  },
  {
    "source": "འདིས་ནི་སྟོང་ཆ་བསྟན།",
    "target": "འདི ས་ ནི་ སྟོང་ཆ་ བསྟན །"
  },
  {
    "source": "རིག་པ་དང་སྟོང་པ་དེ་གཉིས་པོའི་དཔེ་ནི་ཉི་མའི་སྙིང་པོ་འོད་གསལ་བ་དང་ནམ་མཁའ་སྒྲིབ་པ་མེད་པ་ལྟ་བུ་དེ།",
    "target": "རིག་པ་ དང་ སྟོང་པ་ དེ་ གཉིས་པོ འི་ དཔེ་ ནི་ ཉི་མ འི་ སྙིང་པོ་ འོད་གསལ་བ་ དང་ ནམ་མཁའ་ སྒྲིབ་པ་ མེད་པ་ ལྟ་བུ་ དེ །"
  },
  {
    "source": "མཁྱེན་ཆ་ལྷུན་གྱིས་གྲུབ་པ་དང་རང་བཞིན་འདུས་མ་བྱས་པས་སོ།།",
    "target": "མཁྱེན་ ཆ་ ལྷུན་ གྱིས་ གྲུབ་པ་ དང་ རང་བཞིན་ འདུས་ མ་ བྱས་པ ས་ སོ ། །"
  },
  {
    "source": "དེ་ལྟ་བུའི་རིག་སྟོང་ཟུང་དུ་འཇུག་པའི་དབྱིངས་དེ་ནི་ལམ་གྱི་བྱེད་རྩོལ་ལྟ་བུ་ལ་མི་ལྟོས་པར་རང་བཞིན་གྱིས་རྣམ་པར་དག་པ་སྟེ།",
    "target": "དེ་ ལྟ་བུ འི་ རིག་སྟོང་ ཟུང་ དུ་ འཇུག་པ འི་ དབྱིངས་ དེ་ ནི་ ལམ་ གྱི་ བྱེད་ རྩོལ་ ལྟ་བུ་ ལ་ མི་ ལྟོས་པ ར་ རང་བཞིན་ གྱིས་ རྣམ་པ ར་ དག་པ་ སྟེ །"
  },
  {
    "source": "དེ་ཡང་འདུས་བྱས་འཁོར་བ་དང་འདུས་མ་བྱས་ཕྱོགས་གཅིག་པ་ཞི་བའི་སྐྱོན་གཉིས་ཀས་ཀྱང་མ་རེག་པས་ན་རྣམ་པར་དག་པ་ཆེན་པོའོ།།",
    "target": "དེ་ ཡང་ འདུས་ བྱས་ འཁོར་བ་ དང་ འདུས་ མ་ བྱས་ ཕྱོགས་ གཅིག་པ་ ཞི་བ འི་ སྐྱོན་ གཉིས་ ཀས་ ཀྱང་ མ་ རེག་པ ས་ ན་ རྣམ་པ ར་ དག་པ་ ཆེན་པོ འོ ། །"
  },
  {
    "source": "དེ་ལྟ་བུའི་ངང་ཚུལ་ཅན་དུ་ཡེ་ནས་གནས་པས་ན།",
    "target": "དེ་ ལྟ་བུ འི་ ངང་ཚུལ་ ཅན་ དུ་ ཡེ་ ནས་ གནས་པ ས་ ན །"
  },
  {
    "source": "ངོ་བོ་ལ་སྣང་སྟོང་སོ་སོར་དབྱེར་མེད་ཅིང་མྱང་འདས་བདེན་པར་བསྒྲུབ་པ་དང་།",
    "target": "ངོ་བོ་ ལ་ སྣང་སྟོང་ སོ་སོ ར་ དབྱེར་ མེད་ ཅིང་ མྱང་འདས་ བདེན་པ ར་ བསྒྲུབ་པ་ དང་ །"
  },
  {
    "source": "འཁོར་བ་བདེན་པ་བསལ་བྱའང་མེད་ཅིང་།",
    "target": "འཁོར་བ་ བདེན་པ་ བསལ་ བྱ འང་ མེད་ ཅིང་ །"
  },
  {
    "source": "དེའི་དབང་གིས་སྐྱོན་ཕར་འགྲོ་བ་དང་ཡོན་ཏན་ཚུར་འོང་བའང་མེད་དོ།།",
    "target": "དེ འི་ དབང་ གིས་ སྐྱོན་ ཕ ར་ འགྲོ་བ་ དང་ ཡོན་ཏན་ ཚུ ར་ འོང་ བ འང་ མེད་ དོ ། །"
  },
  {
    "source": "དེ་ལྟ་ན་ཀུན་རྫོབ་སྒྲ་དང་རྟོག་པའི་འཇུག་པ་དེར་མི་རྒྱུར་བས་ན་ཀུན་རྫོབ་ཀྱི་སྒྲོས་པ་རྣམ་པར་ཆད་པ་སྟེ།",
    "target": "དེ་ ལྟ་ ན་ ཀུན་རྫོབ་ སྒྲ་ དང་ རྟོག་པ འི་ འཇུག་པ་ དེ ར་ མི་ རྒྱུ ར་བ ས་ ན་ ཀུན་རྫོབ་ ཀྱི་ སྒྲོས་པ་ རྣམ་པ ར་ ཆད་པ་ སྟེ །"
  },
  {
    "source": "འཁོར་འདས་སྣང་སྟོང་སྐྱོན་ཡོན་སོགས་སུ་སྒྲ་རྟོག་གིས་གང་གཞལ་བ་ཐམས་ཅད་དཔྱོད་བཟོད་དུ་མི་འགྲུབ་པའི་ཕྱིར་ཀུན་རྫོབ་པ་ཡིན་ཅིང་དེའི་རྒྱུ་བ་ཐམས་ཅད་ཉེ་བར་ཞི་བའོ།།",
    "target": "འཁོར་འདས་ སྣང་སྟོང་ སྐྱོན་ ཡོན་ སོགས་ སུ་ སྒྲ་ རྟོག་ གིས་ གང་ གཞལ་བ་ ཐམས་ཅད་ དཔྱོད་ བཟོད་ དུ་ མི་ འགྲུབ་པ འི་ ཕྱི ར་ ཀུན་ རྫོབ་པ་ ཡིན་ ཅིང་ དེ འི་ རྒྱུ་བ་ ཐམས་ཅད་ ཉེ་བ ར་ ཞི་ བ འོ ། །"
  },
  {
    "source": "དེས་ན་འདི་ནི་ཀུན་རྫོབ་དང་འདི་ནི་དོན་དམ་ཞེས་རྣམ་པར་དབྱེ་བའི་སྤྱོད་ཡུལ་ལས་འདས་པས་ན།",
    "target": "དེ ས་ ན་ འདི་ ནི་ ཀུན་རྫོབ་ དང་ འདི་ ནི་ དོན་དམ་ ཞེས་ རྣམ་པ ར་ དབྱེ་བ འི་ སྤྱོད་ཡུལ་ ལས་ འདས་པ ས་ ན །"
  },
  {
    "source": "གྲུབ་མཐའི་བློས་སྐྱེ་བར་སྣང་བ་ཀུན་རྫོབ།",
    "target": "གྲུབ་ མཐ འི་ བློ ས་ སྐྱེ་བ ར་ སྣང་བ་ ཀུན་ རྫོབ །"
  },
  {
    "source": "སྐྱེ་བ་མེད་པར་གནས་པ་དོན་དམ་མོ་ཞེས་པ་ལྟ་བུར་བཏགས་ཤིང་ཞེན་པའི་བདེན་པ་གཉིས་སུའང་བཞག་པ་མེད་པའི་ཕྱིར་དེ་ལས་འདས་ཏེ་ཡོད་མེད་དུ་འཛིན་པ་ལ་སོགས་པའི་སྤྲོས་ཀུན་ཉེ་བར་ཞི་བ་ཡིན་ཏེ།",
    "target": "སྐྱེ་བ་ མེད་པ ར་ གནས་པ་ དོན་དམ་ མོ་ ཞེས་ པ་ ལྟ་བུ ར་ བཏགས་ ཤིང་ ཞེན་པ འི་ བདེན་པ་ གཉིས་ སུ འང་ བཞག་པ་ མེད་པ འི་ ཕྱི ར་ དེ་ ལས་ འདས་ ཏེ་ ཡོད་མེད་ དུ་ འཛིན་པ་ ལ་ སོགས་པ འི་ སྤྲོས་ཀུན་ ཉེ་བ ར་ ཞི་བ་ ཡིན་ ཏེ །"
  },
  {
    "source": "དེའི་རྒྱུ་མཚན་གནས་ལུགས་ལ་བདེན་པ་གཉིས་སོ་སོར་དབྱེར་མེད་པས་ན་ཀུན་རྫོབ་དུ་ནི་གྲུབ་ཅེས་སམ།",
    "target": "དེ འི་ རྒྱུ་མཚན་ གནས་ལུགས་ ལ་ བདེན་པ་ གཉིས་ སོ་སོ ར་ དབྱེར་ མེད་པ ས་ ན་ ཀུན་རྫོབ་ དུ་ ནི་ གྲུབ་ ཅེས་ སམ །"
  },
  {
    "source": "དོན་དམ་པར་མ་གྲུབ་ཅེས་སོ་སོར་དབྱེར་མེད་པའི་གནད་ཀྱིས་སོ།།",
    "target": "དོན་ དམ་པ ར་ མ་ གྲུབ་ ཅེས་ སོ་སོ ར་ དབྱེར་ མེད་པ འི་ གནད་ ཀྱིས་ སོ ། །"
  },
  {
    "source": "དེའི་མཇུག་བསྡུ་བ་ནི།",
    "target": "དེ འི་ མཇུག་ བསྡུ་བ་ ནི །"
  },
  {
    "source": "དེ་ལྟར་ཆོས་ཀྱི་དབྱིངས་ལ་སྣང་བ་དང་སྟོང་པའི་རང་བཞིན་གཉིས་སུ་མེད་ཅིང་གཉིས་སུ་བྱར་མེད་པས་ན།",
    "target": "དེ་ ལྟ ར་ ཆོས་ ཀྱི་ དབྱིངས་ ལ་ སྣང་བ་ དང་ སྟོང་པ འི་ རང་བཞིན་ གཉིས་ སུ་ མེད་ ཅིང་ གཉིས་ སུ་ བྱ ར་ མེད་པ ས་ ན །"
  },
  {
    "source": "ཀུན་རྫོབ་དང་དོན་དམ་གྱི་བདེན་པ་དེ་ཡང་དབྱེར་མེད་ཅེས་སུ་སྒྲ་དང་ཚིག་གིས་བརྗོད་པ་ཙམ་མོ།།",
    "target": "ཀུན་རྫོབ་ དང་ དོན་དམ་ གྱི་ བདེན་པ་ དེ་ ཡང་ དབྱེར་མེད་ ཅེས་ སུ་ སྒྲ་ དང་ ཚིག་ གིས་ བརྗོད་པ་ ཙམ་ མོ ། །"
  },
  {
    "source": "དབྱིངས་དེ་ལྟ་བུ་ཡིན་དུ་ཟིན་ཀྱང་སྣང་ཚུལ་ལ་བརྟེན་ནས་ཐ་སྙད་ཙམ་གྱི་ཚུལ་གྱིས་སོ་སོར་རབ་ཏུ་དབྱེ་ན།",
    "target": "དབྱིངས་ དེ་ ལྟ་བུ་ ཡིན་ དུ་ ཟིན་ ཀྱང་ སྣང་ཚུལ་ ལ་ བརྟེན་ ནས་ ཐ་སྙད་ ཙམ་ གྱི་ ཚུལ་ གྱིས་ སོ་སོ ར་ རབ་ ཏུ་ དབྱེ་ ན །"
  },
  {
    "source": "འདི་ལྟར་འཁྲུལ་སྣང་གིས་བསྡུས་པ་གཟུང་འཛིན་གྱི་རྟོག་པའི་དབང་གིས་སྣང་བ་འཁོར་བའི་ཆོས་སུ་གཏོགས་པ་ཐམས་ཅད།",
    "target": "འདི་ ལྟ ར་ འཁྲུལ་ སྣང་ གིས་ བསྡུས་པ་ གཟུང་འཛིན་ གྱི་ རྟོག་པ འི་ དབང་ གིས་ སྣང་བ་ འཁོར་བ འི་ ཆོས་ སུ་ གཏོགས་པ་ ཐམས་ཅད །"
  },
  {
    "source": "བརྟག་ན་མི་བདེན་ཞིང་གཡོ་ཞིང་མི་རྟག་པས་ན་བསླུ་བའི་ཆོས་ཅན་ཀུན་རྫོབ་ཀྱི་བདེན་པ་ཡིན་ལ།",
    "target": "བརྟག་ ན་ མི་ བདེན་ ཞིང་ གཡོ་ ཞིང་ མི་རྟག་པ ས་ ན་ བསླུ་བ འི་ ཆོས་ཅན་ ཀུན་ རྫོབ་ ཀྱི་ བདེན་པ་ ཡིན་ ལ །"
  },
  {
    "source": "རྟོགས་དཀའ་བས་ཟབ་པ་དང་སྤྲོས་ཀུན་ཉེ་བར་ཞི་བ་དང་།",
    "target": "རྟོགས་ དཀའ་བ ས་ ཟབ་པ་ དང་ སྤྲོས་ཀུན་ ཉེ་བ ར་ ཞི་བ་ དང་ །"
  },
  {
    "source": "མཁྱེན་པའི་ཡེ་ཤེས་འོད་གསལ་ཞིང་སྡུག་བསྔལ་མཐའ་དག་སྤངས་པས་ན་མྱ་ངན་ལས་འདས་པ་ཆེན་པོས་བསྡུས་པའི་ཆོས་རྣམས་ནི།",
    "target": "མཁྱེན་པ འི་ ཡེ་ཤེས་འོད་ གསལ་ ཞིང་ སྡུག་བསྔལ་ མཐའ་དག་ སྤངས་པ ས་ ན་ མྱ་ངན་ ལས་ འདས་པ་ ཆེན་པོ ས་ བསྡུས་པ འི་ ཆོས་ རྣམས་ ནི །"
  },
  {
    "source": "རྡུལ་དང་སྐད་ཅིག་མའི་ཆོས་ལས་འདས་པས་ན།",
    "target": "རྡུལ་ དང་ སྐད་ ཅིག་ མ འི་ ཆོས་ ལས་ འདས་པ ས་ ན །"
  },
  {
    "source": "འགྱུར་བའི་ཟུག་རྔུ་དང་བྲལ་བ་འགྱུར་བ་མེད་པའི་རང་བཞིན་ཅན་དོན་དམ་པའི་བདེན་པར་འདོད་དོ།།",
    "target": "འགྱུར་བ འི་ ཟུག་རྔུ་ དང་ བྲལ་བ་ འགྱུར་བ་ མེད་པ འི་ རང་བཞིན་ ཅན་ དོན་དམ་པ འི་ བདེན་པ ར་ འདོད་ དོ ། །"
  },
  {
    "source": "ཀུན་རྫོབ་དོན་དམ་གྱི་འཇོག་ཚུལ་འདི་ལ་སྣང་ཚུལ་དང་གནས་ཚུལ་གྱིས་བཞག་པ་ནི་སྣང་ཆ་དང་སྟོང་ཆ་ལ་འཇོག་པས་དེ་ནི་འཁོར་འདས་གཉིས་ཀར་འདྲ་ཞིང་མཉམ་ལ།",
    "target": "ཀུན་རྫོབ་ དོན་དམ་ གྱི་ འཇོག་ ཚུལ་ འདི་ ལ་ སྣང་ཚུལ་ དང་ གནས་ཚུལ་ གྱིས་ བཞག་པ་ ནི་ སྣང་ ཆ་ དང་ སྟོང་ ཆ་ ལ་ འཇོག་པ ས་ དེ་ ནི་ འཁོར་འདས་ གཉིས་ ཀ ར་ འདྲ་ ཞིང་ མཉམ་ ལ །"
  },
  {
    "source": "འདིར་གནས་ཚུལ་དང་སྣང་ཚུལ་མཐུན་པ་དང་མི་མཐུན་པ་ལ་དོན་དམ་དང་ཀུན་རྫོབ་ཏུ་འཇོག་པའི་ལུགས་ཏེ།",
    "target": "འདི ར་ གནས་ཚུལ་ དང་ སྣང་ཚུལ་ མཐུན་པ་ དང་ མི་ མཐུན་པ་ ལ་ དོན་དམ་ དང་ ཀུན་རྫོབ་ ཏུ་ འཇོག་པ འི་ ལུགས་ ཏེ །"
  },
  {
    "source": "དེ་ལྟ་བུའི་སྲོལ་ཆེན་པོ་གཉིས་སུ་གནས་པ་ནི་མདོ་རྣམས་ནའང་མང་དུ་འབྱུང་བ་ཡིན་པས་ཕན་ཚུན་ཤན་ཤོར་བར་མི་བྱ་ལ།",
    "target": "དེ་ ལྟ་བུ འི་ སྲོལ་ ཆེན་པོ་ གཉིས་ སུ་ གནས་པ་ ནི་ མདོ་ རྣམས་ ན འང་ མང་ དུ་ འབྱུང་བ་ ཡིན་པ ས་ ཕན་ཚུན་ ཤན་ ཤོར་བ ར་ མི་ བྱ་ ལ །"
  },
  {
    "source": "ཕྱི་མའི་འཇོག་ཚུལ་འདི་ནི་ཐ་སྙད་དཔྱོད་པའི་ཚད་མས་ཡང་དག་དང་ཡང་དག་མིན་པར་ཕྱེས་ནས་བདེན་གཉིས་འཇོག་ཚུལ་ཡིན་པས།",
    "target": "ཕྱི་མ འི་ འཇོག་ ཚུལ་ འདི་ ནི་ ཐ་སྙད་ དཔྱོད་པ འི་ ཚད་ མ ས་ ཡང་དག་ དང་ ཡང་དག་ མིན་པ ར་ ཕྱེས་ ནས་ བདེན་ གཉིས་ འཇོག་ ཚུལ་ ཡིན་པ ས །"
  },
  {
    "source": "གཞུང་འདིར་ཡང་།",
    "target": "གཞུང་ འདི ར་ ཡང་ །"
  },
  {
    "source": "ཐ་སྙན་བདེན་གཉིས་ཚུལ་གྱིས་རབ་དབྱེ་ན།།",
    "target": "ཐ་ སྙན་ བདེན་ གཉིས་ ཚུལ་ གྱིས་ རབ་ དབྱེ་ ན ། །"
  },
  {
    "source": "ཞེས་གསུངས་པ་ལྟར་རྟོགས་པར་བྱ་སྟེ།",
    "target": "ཞེས་ གསུངས་པ་ ལྟ ར་ རྟོགས་པ ར་ བྱ་ སྟེ །"
  },
  {
    "source": "དོན་དམ་དཔྱོད་བྱེད་ཀྱི་ཚད་མས།",
    "target": "དོན་དམ་ དཔྱོད་ བྱེད་ ཀྱི་ ཚད་མ ས །"
  },
  {
    "source": "མྱང་འདས་དཔྱད་བཟོད་དམ་བདེན་གྲུབ་ཏུ་བསྒྲུབ་པ་མིན་པར་ཤན་ཕྱེད་པ་གལ་ཆེའོ།།",
    "target": "མྱང་འདས་ དཔྱད་ བཟོད་ དམ་ བདེན་གྲུབ་ ཏུ་ བསྒྲུབ་པ་ མིན་པ ར་ ཤན་ ཕྱེད་པ་ གལ་ ཆེ འོ ། །"
  },
  {
    "source": "དེ་ཡང་གཉིས་སྣང་དང་བཅས་པའི་སྤྱོད་ཡུལ་དུ་མི་བརྟན་གཡོ་བའི་ངང་ཚུལ་ཅན་གྱི་ཀུན་རྫོབ་འདི་ལྟར་སྣང་བ་སྣ་ཚོགས་པ་འདི་ཡང་།",
    "target": "དེ་ ཡང་ གཉིས་ སྣང་ དང་ བཅས་པ འི་ སྤྱོད་ཡུལ་ དུ་ མི་ བརྟན་ གཡོ་བ འི་ ངང་ཚུལ་ ཅན་ གྱི་ ཀུན་རྫོབ་ འདི་ ལྟ ར་ སྣང་བ་ སྣ་ཚོགས་པ་ འདི་ ཡང་ །"
  },
  {
    "source": "སྒྱུ་མ་ཆུ་ཟླ་སྤྲུལ་པ་གཟུགས་བརྙན་བཞིན་དུ་བརྟགས་ན་རང་བཞིན་དུ་གྲུབ་པ་རྡུལ་ཙམ་མེད་ལ།",
    "target": "སྒྱུ་མ་ ཆུ་ཟླ་ སྤྲུལ་པ་ གཟུགས་བརྙན་ བཞིན་ དུ་ བརྟགས་ ན་ རང་བཞིན་ དུ་ གྲུབ་པ་ རྡུལ་ ཙམ་ མེད་ ལ །"
  },
  {
    "source": "མེད་ཀྱང་སྣང་ནི་སྣང་བ་གང་ཡིན་པ་འདི་དག་དོན་དམ་དཔྱོད་བྱེད་ཀྱི་རིགས་པས་ཤིན་ཏུ་བརྟགས་ན་རགས་པའི་གཞི་དང་ཕྲ་བའི་རྩ་བར་གྱུར་བའི་དངོས་པོ་རྡུལ་ཕྲ་རབ་ཙམ་ཡང་གྲུབ་པ་མེད་པས་ན།",
    "target": "མེད་ ཀྱང་ སྣང་ ནི་ སྣང་བ་ གང་ ཡིན་པ་ འདི་ དག་ དོན་དམ་ དཔྱོད་ བྱེད་ ཀྱི་ རིགས་པ ས་ ཤིན་ ཏུ་ བརྟགས་ ན་ རགས་པ འི་ གཞི་ དང་ ཕྲ་བ འི་ རྩ་བ ར་ གྱུར་བ འི་ དངོས་པོ་ རྡུལ་ ཕྲ་རབ་ ཙམ་ ཡང་ གྲུབ་པ་ མེད་པ ས་ ན །"
  },
  {
    "source": "ནམ་མཁའ་དང་འདྲ་བར་སྟོང་ཞིང་།",
    "target": "ནམ་མཁའ་ དང་ འདྲ་བ ར་ སྟོང་ ཞིང་ །"
  },
  {
    "source": "ཆོས་རང་རང་གི་མཚན་ཉིད་ཀྱིས་གྲུབ་པ་རྣམ་པར་ཆད་པས་བརྟག་པར་མི་བཟོད་ཀྱང་།",
    "target": "ཆོས་ རང་ རང་ གི་ མཚན་ཉིད་ ཀྱིས་ གྲུབ་པ་ རྣམ་པ ར་ ཆད་པ ས་ བརྟག་པ ར་ མི་ བཟོད་ ཀྱང་ །"
  },
  {
    "source": "མ་བརྟགས་མ་དཔྱོད་པར་བག་ཡངས་སམ་ཉམས་དགའ་བ་ཙམ་གྱི་སྤྱོད་ཡུལ་དུ་ནི་རྣམ་པ་སྣ་ཚོགས་པའི་རང་བཞིན་དུ་སྣང་བ་ནི་དཔེར་ན་མེད་བཞིན་སྣང་བ་སྒྱུ་མའི་རྟ་གླང་ལ་སོགས་པ་བཞིན་ནོ།།",
    "target": "མ་ བརྟགས་ མ་ དཔྱོད་པ ར་ བག་ ཡངས་ སམ་ ཉམས་ དགའ་བ་ ཙམ་ གྱི་ སྤྱོད་ཡུལ་ དུ་ ནི་ རྣམ་པ་ སྣ་ ཚོགས་པ འི་ རང་བཞིན་ དུ་ སྣང་བ་ ནི་ དཔེ ར་ ན་ མེད་ བཞིན་ སྣང་བ་ སྒྱུ་མ འི་ རྟ་ གླང་ ལ་ སོགས་པ་ བཞིན་ ནོ ། །"
  },
  {
    "source": "མེད་བཞིན་དུ་ཡང་སྣང་བའི་རྒྱུ་ཅི་ཞིག་ཡིན་ཅེ་ན།",
    "target": "མེད་ བཞིན་ དུ་ ཡང་ སྣང་བ འི་ རྒྱུ་ ཅི་ ཞིག་ ཡིན་ ཅེ་ ན །"
  },
  {
    "source": "ཐོག་མེད་ནས་གོམས་པའི་བག་ཆགས་གང་ཞིག་འཁྲུལ་པའི་རང་བཞིན་ཅན་གྱི་རྟེན་ཅིང་འབྲེལ་པ་ལས་བྱུང་བ་ཡིན་ཏེ།",
    "target": "ཐོག་མེད་ ནས་ གོམས་པ འི་ བག་ཆགས་ གང་ ཞིག་ འཁྲུལ་པ འི་ རང་བཞིན་ ཅན་ གྱི་ རྟེན་ ཅིང་ འབྲེལ་པ་ ལས་ བྱུང་བ་ ཡིན་ ཏེ །"
  },
  {
    "source": "དཔེ་ཅི་ལྟར་ན་དྷ་དུར་ཟོས་པ་ཡི་གང་ཟག་གི་མིག་ལམ་དུ་གླང་པོ་ལ་སོགས་པ་སྣང་བ་བཞིན་ནོ།།",
    "target": "དཔེ་ ཅི་ ལྟ ར་ ན་ དྷ་ དུར་ ཟོས་པ་ ཡི་ གང་ཟག་ གི་ མིག་ ལམ་ དུ་ གླང་པོ་ ལ་ སོགས་པ་ སྣང་བ་ བཞིན་ ནོ ། །"
  },
  {
    "source": "དེ་ལྟར་འཁྲུལ་པའི་སྣང་བ་འདི་དག་རང་བཞིན་གྱིས་ཆོས་བདག་གིས་སྟོང་ཞིང་གང་ཟག་གི་བདག་མེད་པ་དེ་ཉིད།",
    "target": "དེ་ ལྟ ར་ འཁྲུལ་པ འི་ སྣང་བ་ འདི་ དག་ རང་བཞིན་ གྱིས་ ཆོས་ བདག་ གིས་ སྟོང་ ཞིང་ གང་ཟག་ གི་ བདག་མེད་པ་ དེ་ ཉིད །"
  },
  {
    "source": "སྣང་བདེ་ཡི་ཡིན་ལུགས་སམ་གནས་ལུགས་ཡིན་པའི་ཕྱིར་སྟོང་པའི་ཆ་དེ་ལ་དོན་དམ་ཞེས་བྱ་ཞིང་དེའི་སྣང་ཆ་ལ་ཀུན་རྫོབ་ཅེས་སུ་བཞག་པ་ཡིན་ཏེ།",
    "target": "སྣང་ བདེ་ ཡི་ ཡིན་ལུགས་ སམ་ གནས་ལུགས་ ཡིན་པ འི་ ཕྱི ར་ སྟོང་པ འི་ ཆ་ དེ་ ལ་ དོན་དམ་ ཞེས་ བྱ་ ཞིང་ དེ འི་ སྣང་ ཆ་ ལ་ ཀུན་རྫོབ་ ཅེས་ སུ་ བཞག་པ་ ཡིན་ ཏེ །"
  },
  {
    "source": "དེ་ལྟར་སྣང་བའི་དུས་ཉིད་ནས་ཀྱང་སྐྱེ་བ་དང་གནས་པ་སོགས་སུ་གྲུབ་པ་མེད་པས་ན།",
    "target": "དེ་ ལྟ ར་ སྣང་བ འི་ དུས་ ཉིད་ ནས་ ཀྱང་ སྐྱེ་བ་ དང་ གནས་པ་ སོགས་ སུ་ གྲུབ་པ་ མེད་པ ས་ ན །"
  },
  {
    "source": "ཆོས་དེ་དང་དེའི་རང་བཞིན་ནམ་གནས་ལུགས་ནི་སྣང་སྟོང་འདུ་འབྲལ་མེད་པར་གནས་པ་དེ་ཡིན་པའི་ཕྱིར་བདེན་པ་དབྱེར་མེད་པའི་བདག་ཉིད་དོ།།",
    "target": "ཆོས་ དེ་ དང་ དེ འི་ རང་བཞིན་ ནམ་ གནས་ལུགས་ ནི་ སྣང་སྟོང་ འདུ་ འབྲལ་ མེད་པ ར་ གནས་པ་ དེ་ ཡིན་པ འི་ ཕྱི ར་ བདེན་པ་ དབྱེར་ མེད་པ འི་ བདག་ཉིད་ དོ ། །"
  },
  {
    "source": "གཉིས་པ་ལམ་འཁོར་འདས་དབྱེར་མེད་ནི།",
    "target": "གཉིས་པ་ ལམ་ འཁོར་འདས་ དབྱེར་མེད་ ནི །"
  },
  {
    "source": "འཁོར་བ་དེ་ཡི་རང་བཞིན་གདོད་ནས་སྐྱེ་བ་མེད་པའི་བདག་ཉིད་རྣམ་པར་དག་པ་སྟོང་པའི་ཆ་དབྱིངས་ཀྱི་དོན་དམ་དང་།",
    "target": "འཁོར་བ་ དེ་ ཡི་ རང་བཞིན་ གདོད་ ནས་ སྐྱེ་བ་ མེད་པ འི་ བདག་ཉིད་ རྣམ་པ ར་ དག་པ་ སྟོང་པ འི་ ཆ་ དབྱིངས་ ཀྱི་ དོན་དམ་ དང་ །"
  },
  {
    "source": "མཁྱེན་ཆ་འོད་གསལ་བའི་དོན་དམ་ཞེས་ཡེ་ཤེས་དང་འབྲས་བུའི་དོན་དམ་བསྟན་པའོ།།",
    "target": "མཁྱེན་ ཆ་ འོད་གསལ་ བ འི་ དོན་ དམ་ ཞེས་ ཡེ་ཤེས་ དང་ འབྲས་བུ འི་ དོན་ དམ་ བསྟན་པ འོ ། །"
  },
  {
    "source": "དེ་ཡང་རིག་པ་རང་བྱུང་གི་ཡེ་ཤེས་ཉིད་ལ་ལྡོག་ཆས་བྱེད་པ་ལྔ་དང་།",
    "target": "དེ་ ཡང་ རིག་པ་ རང་ བྱུང་ གི་ ཡེ་ཤེས་ ཉིད་ ལ་ ལྡོག་ ཆས་ བྱེད་པ་ ལྔ་ དང་ །"
  },
  {
    "source": "དེ་ལ་བརྟེན་ནས་སྐུ་ལྔ་འབྱུང་བས་ན་འབྲས་བུ་དང་ཡེ་ཤེས་ཀྱི་དོན་དམ་ནི་འོད་གསལ་བ་ཉིད་ལ་འདུས་པ་བཞིན་ནོ།།",
    "target": "དེ་ ལ་ བརྟེན་ ནས་ སྐུ་ ལྔ་ འབྱུང་བ ས་ ན་ འབྲས་བུ་ དང་ ཡེ་ཤེས་ ཀྱི་ དོན་དམ་ ནི་ འོད་གསལ་བ་ ཉིད་ ལ་ འདུས་པ་ བཞིན་ ནོ ། །"
  },
  {
    "source": "དེ་ལྟར་ན་སྟོང་པ་དབྱིངས་དང་གསལ་བ་ཡེ་ཤེས་གཉིས་པོ་གཉིས་སུ་མེད་ཅིང་གཉིས་སུ་བྱར་མེད་པས་ན།",
    "target": "དེ་ ལྟ ར་ ན་ སྟོང་པ་ དབྱིངས་ དང་ གསལ་བ་ ཡེ་ཤེས་ གཉིས་པོ་ གཉིས་ སུ་ མེད་ ཅིང་ གཉིས་ སུ་ བྱ ར་ མེད་པ ས་ ན །"
  },
  {
    "source": "སྣང་ཚུལ་འཁོར་བ་ལྟར་སྣང་བ་ཉིད་གནས་ཚུལ་ལ་རང་བཞིན་གྱིས་མྱ་ངན་ལས་འདས་པར་གནས་པ་སྟེ་གཤིས་ལ་འཁོར་འདས་གཉིས་སུ་མེད་ཅིང་བདེན་པ་གཉིས་སུ་དབྱེར་མེད་དོ།།",
    "target": "སྣང་ཚུལ་ འཁོར་བ་ ལྟ ར་ སྣང་བ་ ཉིད་ གནས་ཚུལ་ ལ་ རང་བཞིན་ གྱིས་ མྱ་ངན་ ལས་ འདས་པ ར་ གནས་པ་ སྟེ་ གཤིས་ ལ་ འཁོར་འདས་ གཉིས་ སུ་ མེད་ ཅིང་ བདེན་པ་ གཉིས་ སུ་ དབྱེར་མེད་ དོ ། །"
  },
  {
    "source": "དབྱིངས་དོན་དམ་དང་འོད་གསལ་བའི་དོན་དམ་དབྱེར་མེད་དུ་ཆུག་ཀྱང་དྲི་མར་ལྡན་པའི་འཁོར་བ་ཉིད་དྲི་མ་མེད་པའི་མྱང་འདས་སུ་ཅི་ལྟར་རུང་སྙམ་ན།",
    "target": "དབྱིངས་ དོན་དམ་ དང་ འོད་གསལ་ བ འི་ དོན་ དམ་ དབྱེར་མེད་ དུ་ ཆུག་ ཀྱང་ དྲི་མ ར་ ལྡན་པ འི་ འཁོར་བ་ ཉིད་ དྲི་མ་ མེད་པ འི་ མྱང་འདས་ སུ་ ཅི་ ལྟ ར་ རུང་ སྙམ་ ན །"
  },
  {
    "source": "འདི་ལྟར་མ་དག་པའི་བློ་ཅན་རྣམས་ཀྱི་ངོར་སྡུག་ཀུན་གྱིས་བསྡུས་པ་དྲི་མར་ལྡན་པ་འཁོར་བའི་ཆོས་སུ་སྣང་ན་ཡང་།",
    "target": "འདི་ ལྟ ར་ མ་ དག་པ འི་ བློ་ ཅན་ རྣམས་ ཀྱི་ ངོ ར་ སྡུག་ ཀུན་ གྱིས་ བསྡུས་པ་ དྲི་མ ར་ ལྡན་པ་ འཁོར་བ འི་ ཆོས་ སུ་ སྣང་ ན་ ཡང་ །"
  },
  {
    "source": "སྣང་བ་ལྟར་འཁོར་བ་ཉིད་གྲུབ་ན་མྱང་འདས་སུ་མི་རུང་ཡང་།",
    "target": "སྣང་བ་ ལྟ ར་ འཁོར་བ་ ཉིད་ གྲུབ་ ན་ མྱང་འདས་ སུ་ མི་ རུང་ ཡང་ །"
  },
  {
    "source": "འཁོར་བ་ཉིད་རིགས་པས་བརྟགས་ན་མ་གྲུབ་པས་ན་དྲི་མར་ལྡན་པས་འཁོར་བའི་རང་བཞིན་ཅུང་ཟད་ཀྱང་མེད་དེ་གདོད་ནས་དག་པ་དབྱིངས་ཀྱི་དོན་དམ་པ་དང་།",
    "target": "འཁོར་བ་ ཉིད་ རིགས་པ ས་ བརྟགས་ ན་ མ་ གྲུབ་པ ས་ ན་ དྲི་མ ར་ ལྡན་པ ས་ འཁོར་བ འི་ རང་བཞིན་ ཅུང་ཟད་ ཀྱང་ མེད་ དེ་ གདོད་ ནས་ དག་པ་ དབྱིངས་ ཀྱི་ དོན་ དམ་པ་ དང་ །"
  },
  {
    "source": "གཞི་ཐ་དད་པ་དང་རྣམ་པ་སོ་སོར་དབྱེ་བའི་ཆོས་ཡང་དག་པའི་དོན་ལ་མ་གྲུབ་པས་དོན་དམ་པར་འཁོར་འདས་དབྱེར་མེད་སྲིད་ཞི་མཉམ་པ་ཉིད་དུ་བསྟན་པ་ཡིན་ནོ།།",
    "target": "གཞི་ ཐ་ དད་པ་ དང་ རྣམ་པ་ སོ་སོ ར་ དབྱེ་བ འི་ ཆོས་ ཡང་དག་པ འི་ དོན་ ལ་ མ་ གྲུབ་པ ས་ དོན་ དམ་པ ར་ འཁོར་འདས་ དབྱེར་མེད་ སྲིད་ཞི་ མཉམ་པ་ ཉིད་ དུ་ བསྟན་པ་ ཡིན་ ནོ ། །"
  },
  {
    "source": "འདི་ལས་གཞན་དུ་གནས་ལུགས་ཡང་དག་པའི་དོན་དུ་ན།",
    "target": "འདི་ ལས་ གཞན་ དུ་ གནས་ལུགས་ ཡང་ དག་པ འི་ དོན་ དུ་ ན །"
  },
  {
    "source": "འཁོར་འདས་ཐ་དད་དུ་རྟོག་པ་ནི་ལོག་པའི་བློ་ཡིན་ཏེ།",
    "target": "འཁོར་འདས་ ཐ་ དད་ དུ་ རྟོག་པ་ ནི་ ལོག་པ འི་ བློ་ ཡིན་ ཏེ །"
  },
  {
    "source": "དངོས་པོའི་དེ་ཁོ་ན་ཉིད་ཀྱི་དོན་ལ་རབ་ཏུ་རྨོངས་ཞིང་ངེས་དོན་གྱི་མདོ་སྡེའི་དགོངས་པ་ཟབ་མོ་ཁོང་དུ་མ་ཆུད་པ་ཞེས་བྱའོ།།",
    "target": "དངོས་པོ འི་ དེ་ཁོ་ན་ཉིད་ ཀྱི་ དོན་ ལ་ རབ་ ཏུ་ རྨོངས་ ཞིང་ ངེས་དོན་ གྱི་ མདོ་སྡེ འི་ དགོངས་པ་ ཟབ་མོ་ ཁོང་ དུ་ མ་ ཆུད་པ་ ཞེས་ བྱ འོ ། །"
  },
  {
    "source": "དེ་ལྟར་མ་རྟོགས་བཞིན་དུ་ཐ་སྙད་འཁྲུལ་པའི་སྣང་ཚུལ་ཙམ་དུ་དུའང་འཁོར་འདས་དབྱེར་མེད་ཅེས་ཁ་འབྱམས་ཚིག་གི་ལྟ་བས་དགེ་སྡིག་སྐྱོན་ཡོན་འདྲ་བར་འཛིན་པ་ནི་མི་རུང་སྟེ།",
    "target": "དེ་ ལྟ ར་ མ་ རྟོགས་ བཞིན་ དུ་ ཐ་སྙད་ འཁྲུལ་པ འི་ སྣང་ཚུལ་ ཙམ་ དུ་ དུ འང་ འཁོར་འདས་ དབྱེར་མེད་ ཅེས་ ཁ་འབྱམས་ ཚིག་ གི་ ལྟ་བ ས་ དགེ་སྡིག་ སྐྱོན་ ཡོན་ འདྲ་བ ར་ འཛིན་པ་ ནི་ མི་ རུང་ སྟེ །"
  },
  {
    "source": "འཁྲུལ་པ་ཅན་གྱི་ངོར་ནི་ཇི་ལྟར་སྣང་བ་བཞིན་དུ་རྒྱུ་དང་འབྲས་བུ་བསླུ་མེད་དུ་ཡོད་པའི་ཕྱིར་ན།",
    "target": "འཁྲུལ་པ་ ཅན་ གྱི་ ངོ ར་ ནི་ ཇི་ ལྟ ར་ སྣང་བ་ བཞིན་ དུ་ རྒྱུ་ དང་ འབྲས་བུ་ བསླུ་མེད་ དུ་ ཡོད་པ འི་ ཕྱི ར་ ན །"
  },
  {
    "source": "དགེ་སྡིག་གི་བླང་དོར་ཕྲ་མོ་ཡང་མ་ནོར་བར་ཤེས་པ་གཅེས་སོ།།",
    "target": "དགེ་སྡིག་ གི་ བླང་དོར་ ཕྲ་མོ་ ཡང་ མ་ ནོར་བ ར་ ཤེས་པ་ གཅེས་ སོ ། །"
  },
  {
    "source": "གསུམ་པ་ཐོབ་བྱ་གཞི་འབྲས་དབྱེར་མེད་ནི།",
    "target": "གསུམ་པ་ ཐོབ་ བྱ་ གཞི་ འབྲས་ དབྱེར་མེད་ ནི །"
  },
  {
    "source": "དུས་གསུམ་ཀུན་ཏུ་ཡང་ཆོས་ཉིད་རང་གི་ངང་ཚུལ་ལས་འགྱུར་བ་མེད་པ་གང་ཞིག་འཕགས་པ་རྣམས་ཀྱི་གཟིགས་ངོར་བདེན་པར་གྱུར་པ་དོན་དམ་བདེན་པའི་རང་བཞིན་ནི།",
    "target": "དུས་ གསུམ་ ཀུན་ ཏུ་ ཡང་ ཆོས་ཉིད་ རང་ གི་ ངང་ཚུལ་ ལས་ འགྱུར་བ་ མེད་པ་ གང་ ཞིག་ འཕགས་པ་ རྣམས་ ཀྱི་ གཟིགས་ ངོ ར་ བདེན་པ ར་ གྱུར་པ་ དོན་དམ་བདེན་པ འི་ རང་བཞིན་ ནི །"
  },
  {
    "source": "རང་བཞིན་གྱིས་འོད་གསལ་བ་བདེ་བར་གཤེགས་པའི་སྙིང་པོ་རྒྱུ་རྐྱེན་ལ་མ་ལྟོས་པར་ཡེ་ནས་གནས་པའམ་ལྷུན་གྱི་གྲུབ་པ་སྟེ།",
    "target": "རང་བཞིན་ གྱིས་ འོད་གསལ་བ་ བདེ་བར་གཤེགས་པ འི་ སྙིང་པོ་ རྒྱུ་རྐྱེན་ ལ་ མ་ ལྟོས་པ ར་ ཡེ་ ནས་ གནས་པ འམ་ ལྷུན་ གྱི་ གྲུབ་པ་ སྟེ །"
  },
  {
    "source": "དེའི་ཁྱད་པར་ནི་ཇི་ལྟ་བུ་ཞེ་ན།",
    "target": "དེ འི་ ཁྱད་པ ར་ ནི་ ཇི་ ལྟ་བུ་ ཞེ་ ན །"
  },
  {
    "source": "ངོ་བོ་སྟོང་ཞིང་རང་བཞིན་གསལ་བ།",
    "target": "ངོ་བོ་ སྟོང་ ཞིང་ རང་བཞིན་ གསལ་བ །"
  },
  {
    "source": "དེ་ཡང་མི་ཤེས་པ་ལས་ལོག་པའི་རིག་པ་་ཡེ་ཤེས་གང་ཞིག་གསལ་སྟོང་དབྱེར་མེད་དུ་ཡུལ་དང་བྲལ་བའི་ཚུལ་གྱིས་རང་བཞིན་གསལ་བའི་རང་བཞིན་ཅན་སྟེ་གསལ་སྟོང་རིག་པ་དེ་གསུམ་དབྱེར་མེད་པའི་ཆོས་ཉིད་དོ།།",
    "target": "དེ་ ཡང་ མི་ ཤེས་པ་ ལས་ ལོག་པ འི་ རིག་པ་ ་ཡེ་ ཤེས་ གང་ ཞིག་ གསལ་ སྟོང་ དབྱེར་མེད་ དུ་ ཡུལ་ དང་ བྲལ་བ འི་ ཚུལ་ གྱིས་ རང་བཞིན་ གསལ་བ འི་ རང་བཞིན་ ཅན་ སྟེ་ གསལ་ སྟོང་ རིག་པ་ དེ་ གསུམ་ དབྱེར་མེད་པ འི་ ཆོས་ཉིད་ དོ ། །"
  },
  {
    "source": "འདི་ཉིད་ལམ་རྐྱེན་ལ་མ་ལྟོས་པར་འཁོར་འདས་ཐམས་ཅད་ལ་ཁྱབ་པར་བཞུགས་པས་ན་རང་བཞིན་ལྷུན་གྱིས་གྲུབ་པའི་དཀྱིལ་འཁོར་ཡིན་ནོ།།",
    "target": "འདི་ ཉིད་ ལམ་ རྐྱེན་ ལ་ མ་ ལྟོས་པ ར་ འཁོར་ འདས་ ཐམས་ཅད་ ལ་ ཁྱབ་པ ར་ བཞུགས་པ ས་ ན་ རང་བཞིན་ ལྷུན་ གྱིས་ གྲུབ་པ འི་ དཀྱིལ་འཁོར་ ཡིན་ ནོ ། །"
  },
  {
    "source": "ཅིའི་ཕྱིར་དཀྱིལ་འཁོར་ཡིན་ཞེ་ན་རྒྱུ་རྐྱེན་གྱི་རྩོལ་བས་མ་བསྐྱེད་པར་ཡེ་ནས་ལྷུན་གྱིས་རྫོགས་པའི་བླ་ན་མེད་པའི་བྱང་ཆུབ་ཀྱི་སྙིང་པོ་ཅན་ཏེ་བཅུད་དང་ལྡན་པའི་ཕྱིར་རོ།།",
    "target": "ཅི འི་ ཕྱི ར་ དཀྱིལ་འཁོར་ ཡིན་ ཞེ་ ན་ རྒྱུ་རྐྱེན་ གྱི་ རྩོལ་བ ས་ མ་ བསྐྱེད་པ ར་ ཡེ་ ནས་ ལྷུན་ གྱིས་ རྫོགས་པ འི་ བླ་ ན་ མེད་པ འི་ བྱང་ཆུབ་ ཀྱི་ སྙིང་པོ་ ཅན་ ཏེ་ བཅུད་ དང་ ལྡན་པ འི་ ཕྱི ར་ རོ ། །"
  },
  {
    "source": "དེའི་ཚུལ་རྒྱས་པར་བཤད་ན།",
    "target": "དེ འི་ ཚུལ་ རྒྱས་པ ར་ བཤད་ ན །"
  },
  {
    "source": "སྒྲིབ་པའི་དྲི་མ་ཀུན་ཡེ་ནས་མི་གནས་པའི་ཚུལ་གྱིས་རྣམ་པར་དག་ཅིང་།",
    "target": "སྒྲིབ་པ འི་ དྲི་མ་ ཀུན་ ཡེ་ ནས་ མི་ གནས་པ འི་ ཚུལ་ གྱིས་ རྣམ་པ ར་ དག་ ཅིང་ །"
  },
  {
    "source": "དྲི་མ་དེའི་རྒྱུ་རྣམ་པར་རྟོག་པའི་སྤྲོས་པ་མ་ལུས་པ་དང་བྲལ་བས་ན་མཐའ་འམ་ཕྱོགས་སུ་ལྷུང་བ་ཀུན་དང་བྲལ་བ་ནི་སྤང་བ་ཆེན་པོ་དང་།",
    "target": "དྲི་མ་ དེ འི་ རྒྱུ་ རྣམ་པ ར་ རྟོག་པ འི་ སྤྲོས་པ་ མ་ ལུས་པ་ དང་ བྲལ་བ ས་ ན་ མཐའ་ འམ་ ཕྱོགས་ སུ་ ལྷུང་བ་ ཀུན་ དང་ བྲལ་བ་ ནི་ སྤང་བ་ ཆེན་པོ་ དང་ །"
  },
  {
    "source": "དབྱིངས་དེ་ཉིད་ཟབ་མོ་སྐུ་དང་རྣམ་རྟོག་ཞི་བའི་ཡེ་ཤེས་དང་གདོད་ནས་འདུ་འབྲལ་མེད་པའི་རྟོགས་པ་ཆེན་པོ་དང་ལྡན་པའི་ཕྱིར་རོ།།",
    "target": "དབྱིངས་ དེ་ ཉིད་ ཟབ་མོ་ སྐུ་ དང་ རྣམ་རྟོག་ ཞི་བ འི་ ཡེ་ཤེས་ དང་ གདོད་ ནས་ འདུ་ འབྲལ་ མེད་པ འི་ རྟོགས་པ་ ཆེན་པོ་ དང་ ལྡན་པ འི་ ཕྱི ར་ རོ ། །"
  },
  {
    "source": "སྐུ་ལྔ་དང་འདུ་འབྲལ་མེད་ཀྱང་མན་ཤེལ་གྱི་རང་མདངས་རྐྱེན་དང་མ་ཕྲད་པ་ལྟར་སོ་སྐྱེའི་ངོར་མི་སྣང་ཞིང་བློས་བརྟག་དཔྱད་ཀྱིས་ཇི་བཞིན་རྟོག་པར་མི་ནུས་པས་ཟབ་པའོ།།",
    "target": "སྐུ་ལྔ་ དང་ འདུ་ འབྲལ་ མེད་ ཀྱང་ མན་ཤེལ་ གྱི་ རང་མདངས་ རྐྱེན་ དང་ མ་ ཕྲད་པ་ ལྟ ར་ སོ་ སྐྱེ འི་ ངོར་ མི་ སྣང་ ཞིང་ བློ ས་ བརྟག་ དཔྱད་ ཀྱིས་ ཇི་ བཞིན་ རྟོག་པ ར་ མི་ ནུས་པ ས་ ཟབ་པ འོ ། །"
  },
  {
    "source": "འོད་གསལ་བའི་རང་གདངས་མཁྱེན་ཆ་ཡེ་ཤེས་མ་འགགས་པར་ཡོད་ཀྱང་།",
    "target": "འོད་གསལ་ བ འི་ རང་ གདངས་ མཁྱེན་ ཆ་ ཡེ་ཤེས་ མ་ འགགས་པ ར་ ཡོད་ ཀྱང་ །"
  },
  {
    "source": "མཐའ་བཞིའི་རྣམ་པར་རྟོག་པའི་གཟེབ་ཏུ་མ་ཚུད་པར་སྤྲོས་པ་ཀུན་རྣམ་པར་ཞི་བའི་ངང་ཚུལ་ཅན་དུ་གནས་པས་ན་ཤིན་ཏུ་རྟོགས་པར་དཀའ་སྟེ།།",
    "target": "མཐའ་ བཞི འི་ རྣམ་པ ར་ རྟོག་པ འི་ གཟེབ་ ཏུ་ མ་ ཚུད་པ ར་ སྤྲོས་པ་ ཀུན་ རྣམ་པ ར་ ཞི་བ འི་ ངང་ཚུལ་ ཅན་ དུ་ གནས་པ ས་ ན་ ཤིན་ ཏུ་ རྟོགས་པ ར་ དཀའ་ སྟེ ། །"
  },
  {
    "source": "དེ་ལྟར་བདེ་གཤེགས་སྙིང་པོའི་ཚུལ་ནི་ས་བཅུའི་སེམས་དཔའ་ཆེན་པོ་རྣམས་ཀྱིས་ཀྱང་མཚན་མོའི་གཟུགས་མཐོང་བ་ལྟར་ཡོད་པར་ཤེས་ཀྱི་ཇི་བཞིན་རྟོགས་པར་མི་ནུས་པར་མདོ་ལས་གསུངས་སོ།།",
    "target": "དེ་ ལྟ ར་ བདེ་གཤེགས་སྙིང་པོ འི་ ཚུལ་ ནི་ ས་ བཅུ འི་ སེམས་དཔའ་ ཆེན་པོ་ རྣམས་ ཀྱིས་ ཀྱང་ མཚན་མོ འི་ གཟུགས་ མཐོང་བ་ ལྟ ར་ ཡོད་པ ར་ ཤེས་ ཀྱི་ ཇི་ བཞིན་ རྟོགས་པ ར་ མི་ ནུས་པ ར་ མདོ་ ལས་ གསུངས་ སོ ། །"
  },
  {
    "source": "དེ་ལྟ་ནའང་བླ་མའི་མན་ངག་སྙིང་པོར་བྱས་ན་སོ་སྐྱེའི་ས་ནའང་ཡིད་ཆེས་ཤིང་དེ་ལ་རྣལ་འབྱོར་དུ་བྱེད་པ་ནི་སྔགས་ཀྱི་ཁྱད་ཆོས་ཏེ་ཚུལ་དེས་སྔགས་ལམ་ཟབ་ཅིང་མྱུར་བར་གྲུབ་པ་ཡིན་ནོ།།",
    "target": "དེ་ ལྟ་ ན འང་ བླ་མ འི་ མན་ངག་ སྙིང་པོ ར་ བྱས་ ན་སོ་ སྐྱེ འི་ ས་ན འང་ ཡིད་ ཆེས་ ཤིང་ དེ་ ལ་ རྣལ་འབྱོར་ དུ་ བྱེད་པ་ ནི་ སྔགས་ ཀྱི་ ཁྱད་ཆོས་ ཏེ་ ཚུལ་ དེ ས་ སྔགས་ལམ་ ཟབ་ ཅིང་ མྱུར་བ ར་ གྲུབ་པ་ ཡིན་ ནོ ། །"
  },
  {
    "source": "འདི་ཉིད་སེམས་ཅན་གྱི་ཁམས་ན་རང་བཞིན་གྱིས་བཞུགས་ཀྱང་མངོན་དུ་མ་གྱུར་བའི་དཔེ་ནི་གཏེར་ལ་སོགས་པ་གསུམ་གྱིས་བསྟན་ཏོ།།",
    "target": "འདི་ ཉིད་ སེམས་ཅན་ གྱི་ ཁམས་ ན་ རང་བཞིན་ གྱིས་ བཞུགས་ ཀྱང་ མངོན་ དུ་ མ་ གྱུར་བ འི་ དཔེ་ ནི་ གཏེར་ ལ་ སོགས་པ་ གསུམ་ གྱིས་ བསྟན་ ཏོ ། །"
  },
  {
    "source": "དེ་ཉིད་མདོ་རྒྱུད་ཀུན་ནས་མཚན་གྱི་རྣམ་གྲངས་དུ་མས་བསྟན་ཅིང་།",
    "target": "དེ་ ཉིད་ མདོ་རྒྱུད་ ཀུན་ ནས་ མཚན་ གྱི་ རྣམ་གྲངས་ དུ་མ ས་ བསྟན་ ཅིང་ །"
  },
  {
    "source": "ཆོས་ཀུན་གྱི་སྙིང་པོ་འདི་ཉིད་ཟབ་པའི་མཐར་ཐུག་པ་ཡིན་པས་ཇི་བཞིན་རྟོག་པ་ཉུང་བས་ན།",
    "target": "ཆོས་ ཀུན་ གྱི་ སྙིང་པོ་ འདི་ ཉིད་ ཟབ་པ འི་ མཐ ར་ ཐུག་པ་ ཡིན་པ ས་ ཇི་བཞིན་ རྟོག་པ་ ཉུང་བ ས་ ན །"
  },
  {
    "source": "མ་རྟོག་པའི་གོལ་ས་བསལ་ནས་ཚུལ་བཞིན་ངེས་པ་རྙེད་ན་མདོ་རྒྱུད་ཟབ་མོའི་དོན་ལ་ཡིད་ཆེས་ཐོབ་ནས་ལམ་ཡོངས་སུ་རྫོགས་པར་གྱུར་པས་ན།",
    "target": "མ་ རྟོག་པ འི་ གོལ་ ས་ བསལ་ ནས་ ཚུལ་བཞིན་ ངེས་པ་ རྙེད་ ན་ མདོ་རྒྱུད་ ཟབ་མོ འི་ དོན་ ལ་ ཡིད་ ཆེས་ ཐོབ་ ནས་ ལམ་ ཡོངས་ སུ་ རྫོགས་པ ར་ གྱུར་པ ས་ ན །"
  },
  {
    "source": "ལེའུ་འདིར་ཚུལ་དེ་ལེགས་པར་གཏན་ལ་ཕབ་པའོ།།",
    "target": "ལེའུ་ འདི ར་ ཚུལ་ དེ་ ལེགས་པ ར་ གཏན་ ལ་ ཕབ་པ འོ ། །"
  },
  {
    "source": "དེ་ལྟར་དགའ་རབ་གཉིས་པའི་ལེགས་བཤད་ཆོས།།",
    "target": "དེ་ ལྟ ར་ དགའ་ རབ་ གཉིས་པ འི་ ལེགས་བཤད་ ཆོས ། །"
  },
  {
    "source": "རིན་ཆེན་མཛོད་ཀྱི་སྙིང་པོར་གང་གྱུར་པ།།",
    "target": "རིན་ཆེན་ མཛོད་ ཀྱི་ སྙིང་པོ ར་ གང་ གྱུར་པ ། །"
  },
  {
    "source": "ཟབ་མོའི་གནད་ལ་སྟོང་ཐུན་འདི་སྦྱར་བས་།།",
    "target": "ཟབ་མོ འི་ གནད་ ལ་ སྟོང་ ཐུན་ འདི་ སྦྱར་བ ས་ ། །"
  },
  {
    "source": "ཚེ་འདིར་ཆོས་རྗེའི་གོ་འཕང་རྙེད་གྱུར་ཅིག",
    "target": "ཚེ་ འདི ར་ ཆོས་རྗེ འི་ གོ་འཕང་ རྙེད་ གྱུར་ ཅིག"
  },
  {
    "source": "།",
    "target": "།"
  },
  {
    "source": "ཅེས་ཡིད་བཞིན་རིན་པོ་ཆེའི་མཛོད་ཀྱི་གནས་ལུགས་ལྟ་བའི་སྐབས་འདི་ནི་ཤིན་ཏུ་ཟབ་པས་གོ་དཀའ་བར་མཐོང་ནས་དོན་གཉེར་གཅན་དུ་མའི་ཕྱིར་མི་ཕམ་རྣམ་པར་རྒྱལ་བས་བྲིས་པར་དགེའོ།།",
    "target": "ཅེས་ ཡིད་ བཞིན་ རིན་པོ་ཆེ འི་ མཛོད་ ཀྱི་ གནས་ལུགས་ ལྟ་བ འི་ སྐབས་ འདི་ ནི་ ཤིན་ ཏུ་ ཟབ་པ ས་ གོ་ དཀའ་བ ར་ མཐོང་ ནས་ དོན་ གཉེར་ གཅན་ དུ་མ འི་ ཕྱི ར་ མི་ཕམ་ རྣམ་པར་རྒྱལ་བ ས་ བྲིས་པ ར་ དགེ འོ ། །"
  },
  {
    "source": "༈།།",
    "target": "༈ ། །"
  },
  {
    "source": "གསུང་རྟོན་པ་བཞི་ལྡན་གྱི་ཚུལ་ལ་བསྟོད་པ།",
    "target": "གསུང་ རྟོན་པ་ བཞི་ ལྡན་ གྱི་ ཚུལ་ ལ་ བསྟོད་པ །"
  },
  {
    "source": "གང་ཐུགས་མཁྱེན་པའི་མཁའ་དབྱིངས་གཙང་མ་རུ།།",
    "target": "གང་ ཐུགས་མཁྱེན་པ འི་ མཁའ་དབྱིངས་ གཙང་མ་ རུ ། །"
  },
  {
    "source": "འཇམ་མགོན་ཟླ་བའི་དཀྱིལ་འཁོར་རབ་གསལ་ཞིང་།།",
    "target": "འཇམ་མགོན་ ཟླ་བ འི་ དཀྱིལ་འཁོར་ རབ་གསལ་ ཞིང་ ། །"
  },
  {
    "source": "མགྲིན་ལ་འོ་མའི་རྒྱ་མཚོ་ཁྱོན་ཡངས་པར།།",
    "target": "མགྲིན་ ལ་ འོ་མ འི་ རྒྱ་མཚོ་ ཁྱོན་ ཡངས་པ ར ། །"
  },
  {
    "source": "དབྱངས་ཅན་ངང་པའི་བུ་མོ་རྣམ་རོལ་བ།",
    "target": "དབྱངས་ཅན་ ངང་པ འི་ བུ་མོ་ རྣམ་ རོལ་ བ །"
  },
  {
    "source": "བཅུ་པའི་སར་གྱུར་ཆོས་ཀྱི་སྤྲིན་ཆེན་ལ།།",
    "target": "བཅུ་པ འི་ ས ར་ གྱུར་ ཆོས་ ཀྱི་ སྤྲིན་ཆེན་ ལ ། །"
  },
  {
    "source": "དགྱེས་རོལ་དྲི་མེད་འོད་ཟེར་སྟོང་འབར་བའི།།",
    "target": "དགྱེས་ རོལ་ དྲི་མེད་ འོད་ཟེར་ སྟོང་ འབར་བ འི ། །"
  },
  {
    "source": "གསུང་རབ་ཡིད་བཞིན་ནོར་བུའི་ཆུ་གཏེར་ནི།།",
    "target": "གསུང་རབ་ ཡིད་ བཞིན་ ནོར་བུ འི་ ཆུ་ གཏེར་ ནི ། །"
  },
  {
    "source": "མཁས་གྲུབ་ཀླུ་དབང་བྱེ་བས་བསྔགས་པ་དེར།",
    "target": "མཁས་གྲུབ་ ཀླུ་དབང་ བྱེ་བ ས་ བསྔགས་པ་ དེ ར །"
  },
  {
    "source": "བསམ་པ་དམན་པ་བདག་ཅག་རིང་ཞིག་ནས།།",
    "target": "བསམ་པ་ དམན་པ་ བདག་ཅག་ རིང་ ཞིག་ ནས ། །"
  },
  {
    "source": "ཞེན་པས་ཞུགས་ཀྱང་སེམས་པས་དབུལ་མོད་ཀྱི།།",
    "target": "ཞེན་པ ས་ ཞུགས་ ཀྱང་ སེམས་པ ས་ དབུལ་ མོད་ ཀྱི ། །"
  },
  {
    "source": "གང་གསུང་རྡོ་རྗེའི་བརྡ་བཞིའི་དོན་ཅན་དུ།།",
    "target": "གང་ གསུང་ རྡོ་རྗེ འི་ བརྡ་ བཞི འི་ དོན་ ཅན་ དུ ། །"
  },
  {
    "source": "ངེས་པའི་ཡིད་ཆེས་ལྷག་པའི་ལྷ་ཡིས་ཕྱིན།།",
    "target": "ངེས་པ འི་ ཡིད་ ཆེས་ ལྷག་པ འི་ ལྷ་ ཡིས་ ཕྱིན ། །"
  },
  {
    "source": "རེ་བས་བསྒྲིམས་ཏེ་བརྩམས་པའི་གཞུང་ལུགས་ཕལ།།",
    "target": "རེ་ བས་ བསྒྲིམས་ ཏེ་ བརྩམས་པ འི་ གཞུང་ལུགས་ ཕལ ། །"
  },
  {
    "source": "ཚིག་ཚུལ་རབ་ཏུ་སྒྲིན་ཅིང་བརྡ་ཡི་སྡེབས།།",
    "target": "ཚིག་ ཚུལ་ རབ་ ཏུ་ སྒྲིན་ ཅིང་ བརྡ་ ཡི་ སྡེབས ། །"
  },
  {
    "source": "ལེགས་པར་འགྲིགས་ཀྱང་རིགས་པས་དཔྱད་པ་ན།།",
    "target": "ལེགས་པ ར་ འགྲིགས་ ཀྱང་ རིགས་པ ས་ དཔྱད་པ་ ན ། །"
  },
  {
    "source": "དོན་གྱི་གནས་ལ་འགལ་འདུའི་ཉེས་པ་མང་།།",
    "target": "དོན་ གྱི་ གནས་ ལ་ འགལ་འདུ འི་ ཉེས་པ་ མང་ ། །"
  },
  {
    "source": "གྲགས་སྙེམས་རེ་བའི་འཇུག་མདུད་ཞིག་པ་ཡི།།",
    "target": "གྲགས་ སྙེམས་ རེ་བ འི་ འཇུག་ མདུད་ ཞིག་པ་ ཡི ། །"
  },
  {
    "source": "མ་བཅོས་ལྷུག་པར་བརྗོད་པ་རྡོ་རྗེའི་གཏམ།།",
    "target": "མ་ བཅོས་ ལྷུག་པ ར་ བརྗོད་པ་ རྡོ་རྗེ འི་ གཏམ ། །"
  },
  {
    "source": "ཚིག་གི་རྗོད་པ་གཙོ་བོར་མ་བྱས་ཕྱིར།།",
    "target": "ཚིག་ གི་ རྗོད་པ་ གཙོ་བོ ར་ མ་ བྱས་ ཕྱི ར ། །"
  },
  {
    "source": "དཔལ་ལྡན་གྲགས་པས་བསྡུས་པའི་རྒྱུད་རྒྱལ་བཞིན།།",
    "target": "དཔལ་ལྡན་ གྲགས་པ ས་ བསྡུས་པ འི་ རྒྱུད་རྒྱལ་ བཞིན ། །"
  },
  {
    "source": "འདི་ཡིས་བསྟན་བྱའི་དོན་ལ་རྣམ་ཀུན་ཏུ།།",
    "target": "འདི་ ཡིས་ བསྟན་ བྱ འི་ དོན་ ལ་ རྣམ་ ཀུན་ ཏུ ། །"
  },
  {
    "source": "འབད་པས་བརྟགས་ཀྱང་ཉེས་པ་ཕྲ་མོའི་ཁུར།།",
    "target": "འབད་པ ས་ བརྟགས་ ཀྱང་ ཉེས་པ་ ཕྲ་མོ འི་ ཁུར ། །"
  },
  {
    "source": "ཆོས་བཞིན་རྒོལ་བའི་གོ་སྐབས་མི་སྲིད་ཕྱིར།།",
    "target": "ཆོས་ བཞིན་ རྒོལ་བ འི་ གོ་སྐབས་ མི་ སྲིད་ ཕྱི ར ། །"
  },
  {
    "source": "དོན་ལ་ངེས་པ་རྟོན་པའི་བརྡ་དང་ལྡན།།",
    "target": "དོན་ ལ་ ངེས་པ་ རྟོན་པ འི་ བརྡ་ དང་ ལྡན ། །"
  },
  {
    "source": "གཞན་གྱིས་བསྟོད་ལ་བསྟོད་ཅིང་རྗེས་སུ་འབྲང།།",
    "target": "གཞན་ གྱིས་ བསྟོད་ ལ་ བསྟོད་ ཅིང་ རྗེས་ སུ་ འབྲང ། །"
  },
  {
    "source": "སྨད་པ་རྣམས་ལ་ཚིག་གིས་གཞར་ཡང་འདེབས།།",
    "target": "སྨད་པ་ རྣམས་ ལ་ ཚིག་ གིས་ གཞར་ ཡང་ འདེབས ། །"
  },
  {
    "source": "སྐྱེ་བོ་གྲགས་པ་ཙམ་གྱི་རྗེས་སུ་འབྲངས་ནས།།",
    "target": "སྐྱེ་བོ་ གྲགས་པ་ ཙམ་ གྱི་ རྗེས་ སུ་ འབྲངས་ ནས ། །"
  },
  {
    "source": "གཞུང་ལུགས་ཕལ་ཆེན་དེ་དང་དེ་བཞིན་བརྩམས།།",
    "target": "གཞུང་ལུགས་ ཕལ་ཆེན་ དེ་ དང་ དེ་ བཞིན་ བརྩམས ། །"
  },
  {
    "source": "འདི་ཡིས་གཞན་དྲིང་མི་འཇོག་རྣམ་དཔྱོད་ཀྱིས།།",
    "target": "འདི་ ཡིས་ གཞན་ དྲིང་ མི་ འཇོག་ རྣམ་ དཔྱོད་ ཀྱིས ། །"
  },
  {
    "source": "རྒྱལ་བ་མཆོག་དང་རྒྱལ་སྲས་ཆེ་རྣམས་ཀྱི།།",
    "target": "རྒྱལ་བ་ མཆོག་ དང་ རྒྱལ་སྲས་ ཆེ་ རྣམས་ ཀྱི ། །"
  },
  {
    "source": "དགོངས་དོན་མ་ནོར་ཚུལ་བཞིན་བཀྲལ་བ་གང་།།",
    "target": "དགོངས་དོན་ མ་ ནོར་ ཚུལ་བཞིན་ བཀྲལ་བ་ གང་ ། །"
  },
  {
    "source": "འཕགས་ཡུལ་ཤིང་རྟ་གཉིས་ཀྱི་གཞུང་ལུགས་བཞིན།།",
    "target": "འཕགས་ཡུལ་ ཤིང་རྟ་ གཉིས་ ཀྱི་ གཞུང་ལུགས་ བཞིན ། །"
  },
  {
    "source": "ཞེན་ལྟའི་རླུང་གིས་བསྐྱོད་པའི་ཚིག་གི་རྡུལ།།",
    "target": "ཞེན་ ལྟ འི་ རླུང་ གིས་ བསྐྱོད་པ འི་ ཚིག་ གི་ རྡུལ ། །"
  },
  {
    "source": "གཞན་སེམས་རྣལ་མར་གནས་པ་དཀྲུགས་བྱེད་པའི།།",
    "target": "གཞན་སེམས་ རྣལ་མ ར་ གནས་པ་ དཀྲུགས་ བྱེད་ པ འི ། །"
  },
  {
    "source": "ཡུལ་ངན་རྣམ་སྤངས་ཞི་བའི་ངང་ཚུལ་གྱིས།།",
    "target": "ཡུལ་ ངན་ རྣམ་ སྤངས་ ཞི་བ འི་ ངང་ཚུལ་ གྱིས ། །"
  },
  {
    "source": "ཆོས་ལ་རྟོན་པ་ཡང་དག་མཚོན་པར་བྱས།",
    "target": "ཆོས་ ལ་ རྟོན་པ་ ཡང་དག་ མཚོན་པ ར་ བྱས །"
  },
  {
    "source": "རྟོག་དཔྱོད་ལོ་འདབ་འབུམ་ཕྲག་ཉེར་གཡོ་བའི།།",
    "target": "རྟོག་དཔྱོད་ ལོ་འདབ་ འབུམ་ ཕྲག་ ཉེ ར་ གཡོ་ བ འི ། །"
  },
  {
    "source": "དྲང་དོན་དམན་པའི་ཆོས་ཚུལ་ལྗོན་པའི་རྩེར།།",
    "target": "དྲང་དོན་ དམན་པ འི་ ཆོས་ཚུལ་ ལྗོན་པ འི་ རྩེར ། །"
  },
  {
    "source": "རྟོག་གེའི་སྤྲེལ་ཚོགས་གཡོ་བའི་གར་གྱིས་སྙེམས།།",
    "target": "རྟོག་གེ འི་ སྤྲེལ་ ཚོགས་ གཡོ་བ འི་ གར་ གྱིས་ སྙེམ ས ། །"
  },
  {
    "source": "སྣ་ཚོགས་དཔྱོད་པའི་རོལ་རྩེད་ཉེ་བར་ངོམས།།",
    "target": "སྣ་ཚོགས་ དཔྱོད་པ འི་ རོལ་རྩེད་ ཉེ་བ ར་ ངོམས ། །"
  },
  {
    "source": "མཁྱེན་རབ་མཁའ་ལྡིང་རྒྱལ་པོའི་གཤོག་རླབས་ཀྱིས།།",
    "target": "མཁྱེན་རབ་ མཁའ་ལྡིང་ རྒྱལ་པོ འི་ གཤོག་ རླབས་ ཀྱིས ། །"
  },
  {
    "source": "ཐེག་མཆོག་ལྟ་བའི་ནམ་འཕང་ཉེར་གཅོད་པ།།",
    "target": "ཐེག་མཆོག་ ལྟ་བ འི་ ནམ་ འཕང་ ཉེར་ གཅོད་པ ། །"
  },
  {
    "source": "གང་གིས་གསུང་ཀུན་ཕྱལ་ཡངས་ནམ་མཁའི་ཚུལ།།",
    "target": "གང་ གིས་ གསུང་ ཀུན་ ཕྱལ་ ཡངས་ ནམ་ མཁ འི་ ཚུལ ། །"
  },
  {
    "source": "གྲུབ་མཆོག་རྣམས་ཀྱི་རྡོ་རྗེའི་དོ་ཧ་བཞིན།།",
    "target": "གྲུབ་མཆོག་ རྣམས་ ཀྱི་ རྡོ་རྗེ འི་ དོ་ཧ་ བཞིན ། །"
  },
  {
    "source": "རྟག་ཏུ་མདོ་དང་སྔགས་ཀྱི་ཟབ་མོའི་དོན།།",
    "target": "རྟག་ ཏུ་ མདོ་ དང་ སྔགས་ ཀྱི་ ཟབ་མོ འི་ དོན ། །"
  },
  {
    "source": "མཐར་ཐུག་གང་ཡིན་བརྗོད་བྱའི་སྙིང་པོ་རུ།།",
    "target": "མཐ ར་ ཐུག་ གང་ ཡིན་ བརྗོད་ བྱ འི་ སྙིང་པོ་ རུ ། །"
  },
  {
    "source": "ལེགས་པར་འདོམས་པས་སྐལ་བཟང་གདུལ་བྱའི་ཚོགས།།",
    "target": "ལེགས་པ ར་ འདོམས་པ ས་ སྐལ་ བཟང་ གདུལ་བྱ འི་ ཚོགས ། །"
  },
  {
    "source": "ངེས་པའི་དོན་ལ་རྟོན་པར་མཛད་པ་ཉིད།།",
    "target": "ངེས་པ འི་ དོན་ ལ་ རྟོན་པ ར་ མཛད་པ་ ཉིད ། །"
  },
  {
    "source": "སེམས་དང་སེམས་བྱུང་རྟོག་པའི་འཕྲོ་འདུ་ཡིས།།",
    "target": "སེམས་ དང་ སེམས་བྱུང་ རྟོག་པ འི་ འཕྲོ་ འདུ་ ཡིས ། །"
  },
  {
    "source": "དགག་སྒྲུབ་རྩོད་པའི་ནགས་ཁྲོད་འཐུག་པོ་རུ།།",
    "target": "དགག་སྒྲུབ་ རྩོད་པ འི་ ནགས་ ཁྲོད་ འཐུག་པོ་ རུ ། །"
  },
  {
    "source": "རེ་དོགས་འདོར་ལེན་གོམས་པའི་སྟབས་སྟབས་ཀྱིས།།",
    "target": "རེ་དོགས་ འདོར་ ལེན་ གོམས་པ འི་ སྟབས་ སྟབས་ ཀྱིས ། །"
  },
  {
    "source": "བརྒྱུད་མར་འཕྱན་ཞིང་དུབ་པའི་སྐྱེ་ཚོགས་ལ།།",
    "target": "བརྒྱུད་མ ར་ འཕྱན་ ཞིང་ དུབ་པ འི་ སྐྱེ་ ཚོགས་ ལ ། །"
  },
  {
    "source": "བྱམས་པའི་སྐྱེ་སྟངས་གཅིག་གི་ཁྱབ་མཛད་ནས།།",
    "target": "བྱམས་པ འི་ སྐྱེ་ སྟངས་ གཅིག་ གི་ ཁྱབ་ མཛད་ ནས ། །"
  },
  {
    "source": "ཕྱི་ཕྱིར་ཐེ་ཚོམ་འཆི་བའི་སྒྲོ་འདོགས་བརྒྱ།།",
    "target": "ཕྱི་ ཕྱི ར་ ཐེ་ཚོམ་ འཆི་བ འི་ སྒྲོ་འདོགས་ བརྒྱ ། །"
  },
  {
    "source": "གཅིག་ཆར་གཅོད་བྱེད་ནང་གི་ཤེས་རབ་སྤྱན།།",
    "target": "གཅིག་ ཆར་ གཅོད་བྱེད་ ནང་ གི་ ཤེས་རབ་ སྤྱན ། །"
  },
  {
    "source": "འབྱེད་མཁས་ཆོས་ཀྱི་ཉི་མ་རྒྱལ་བ་བཞིན།།",
    "target": "འབྱེད་མཁས་ ཆོས་ ཀྱི་ ཉི་མ་ རྒྱལ་བ་ བཞིན ། །"
  },
  {
    "source": "སྤྲོ་བཟང་སྤྲོས་པ་འཕེལ་ཞིང་དོན་སྒྲིབ་ཕྱིར།།",
    "target": "སྤྲོ་ བཟང་ སྤྲོས་པ་ འཕེལ་ ཞིང་ དོན་ སྒྲིབ་ ཕྱི ར ། །"
  },
  {
    "source": "སྤྲོས་མེད་མཉམ་པར་བཞག་པའི་ངེས་གསང་གནད།།",
    "target": "སྤྲོས་མེད་ མཉམ་པ ར་ བཞག་པ འི་ ངེས་ གསང་ གནད ། །"
  },
  {
    "source": "རྟག་ཏུ་རྗེན་པར་སྟོན་པ་གཙོ་མཛད་པས།།",
    "target": "རྟག་ ཏུ་ རྗེན་པ ར་ སྟོན་པ་ གཙོ་ མཛད་པ ས ། །"
  },
  {
    "source": "ཡེ་ཤེས་ཉིད་ལ་རྟོན་པ་གསལ་པོར་མཚོན།།",
    "target": "ཡེ་ཤེས་ ཉིད་ ལ་ རྟོན་པ་ གསལ་པོ ར་ མཚོན ། །"
  },
  {
    "source": "དེ་ཕྱིར་ཀུན་མཁྱེན་མཆོག་གི་གསུང་རབ་ལ།།",
    "target": "དེ་ ཕྱི ར་ ཀུན་ མཁྱེན་ མཆོག་ གི་ གསུང་རབ་ ལ ། །"
  },
  {
    "source": "འཕགས་མིན་སྐྱེ་བོས་བརྩམས་པའི་བསྟན་བཅོས་ལས།།",
    "target": "འཕགས་ མིན་ སྐྱེ་བོ ས་ བརྩམས་པ འི་ བསྟན་བཅོས་ ལས ། །"
  },
  {
    "source": "ཁྱད་པར་འཕགས་པའི་བརྡ་ཐབས་རྣམ་པ་བཞི།།",
    "target": "ཁྱད་པ ར་ འཕགས་པ འི་ བརྡ་ཐབས་ རྣམ་པ་ བཞི ། །"
  },
  {
    "source": "ལེགས་གནས་ལེགས་པར་བརྟགས་ན་ངེས་པར་མཐོང་།།",
    "target": "ལེགས་ གནས་ ལེགས་པ ར་ བརྟགས་ ན་ ངེས་པ ར་ མཐོང་ ། །"
  },
  {
    "source": "དེ་སླད་པདྨའི་མཚོ་ལ་ངང་པ་བཞིན།།",
    "target": "དེ་ སླད་ པདྨ འི་ མཚོ་ ལ་ ངང་པ་ བཞིན ། །"
  },
  {
    "source": "གང་ལ་རྟོན་པ་བཞི་དང་ལྡན་པ་ཡི།།",
    "target": "གང་ ལ་ རྟོན་པ་ བཞི་ དང་ ལྡན་པ་ ཡི ། །"
  },
  {
    "source": "སྐལ་བཟང་འདི་དག་འདི་ཡི་ལེགས་བཤད་ལ།།",
    "target": "སྐལ་ བཟང་ འདི་ དག་ འདི་ ཡི་ ལེགས་བཤད་ ལ ། །"
  },
  {
    "source": "མོས་པའི་བློ་མཆོག་ངང་གིས་རྣམ་པར་འཕེལ།།",
    "target": "མོས་པ འི་ བློ་ མཆོག་ ངང་ གིས་ རྣམ་པ ར་ འཕེལ ། །"
  },
  {
    "source": "རང་དོན་སྲེད་པའི་ཀུན་སློང་ཡོད་མེད་ཅིང་།།",
    "target": "རང་དོན་ སྲེད་པ འི་ ཀུན་སློང་ ཡོད་མེད་ ཅིང་ ། །"
  },
  {
    "source": "གཞན་དོན་སྙིང་རྗེའི་རླན་དང་མི་འབྲལ་བར།།",
    "target": "གཞན་དོན་ སྙིང་རྗེ འི་ རླན་ དང་ མི་ འབྲལ་བ ར ། །"
  },
  {
    "source": "བརྡ་བཞིའི་ལམ་ནས་བརྒྱུས་པ་རྡོ་རྗེའི་ཚིག།",
    "target": "བརྡ་ བཞི འི་ ལམ་ ནས་ བརྒྱུས་པ་ རྡོ་རྗེ འི་ ཚིག །"
  },
  {
    "source": "བྱིན་རླབས་ཆུ་བོའི་རྒྱུན་ཆེན་སྲིད་མཐར་འཇུག",
    "target": "བྱིན་རླབས་ ཆུ་བོ འི་ རྒྱུན་ ཆེན་ སྲིད་ མཐ ར་ འཇུག"
  },
  {
    "source": "།",
    "target": "།"
  },
  {
    "source": "དེ་ལྟར་དགའ་རབ་གཉིས་པ་ཆོས་ཀྱི་རྗེའི།།",
    "target": "དེ་ ལྟ ར་ དགའ་ རབ་ གཉིས་པ་ ཆོས་ ཀྱི་ རྗེ འི ། །"
  },
  {
    "source": "དོན་ལ་རྣམ་ངེས་རྡོ་རྗེའི་ཚིག་གི་ཚུལ།།",
    "target": "དོན་ ལ་ རྣམ་ ངེས་ རྡོ་རྗེ འི་ ཚིག་ གི་ ཚུལ ། །"
  },
  {
    "source": "རྟོན་པ་རྣམ་བཞིའི་བརྡ་དང་ངེས་འབྲེལ་བ།།",
    "target": "རྟོན་པ་ རྣམ་ བཞི འི་ བརྡ་ དང་ ངེས་ འབྲེལ་བ ། །"
  },
  {
    "source": "བཅོས་མིན་རིག་པའི་གསང་ནས་དལ་གྱིས་ཤར།།",
    "target": "བཅོས་མིན་ རིག་པ འི་ གསང་ ནས་ དལ་ གྱིས་ ཤར ། །"
  },
  {
    "source": "དེ་ཚེ་དེ་བཞིན་ཚད་མས་བསྒྲུབས་ན་ཡང་།།",
    "target": "དེ་ ཚེ་ དེ་བཞིན་ ཚད་མ ས་ བསྒྲུབས་ ན་ ཡང་ ། །"
  },
  {
    "source": "ངེས་པར་ནུས་པའི་ཡིད་ཆེས་དད་པ་ཡི།།",
    "target": "ངེས་པ ར་ ནུས་པ འི་ ཡིད་ ཆེས་ དད་པ་ ཡི ། །"
  },
  {
    "source": "ཤུགས་ཀྱིས་འཕངས་པའི་བཅོས་མིན་ཚིག་གི་རླབས།།",
    "target": "ཤུགས་ ཀྱིས་ འཕངས་པ འི་ བཅོས་ མིན་ ཚིག་ གི་ རླབས ། །"
  },
  {
    "source": "མགྲིན་པའི་གནས་སུ་ཕྱུར་བ་བཞིན་དུ་འགྱུར།།",
    "target": "མགྲིན་པ འི་ གནས་ སུ་ ཕྱུར་བ་ བཞིན་ དུ་ འགྱུར ། །"
  },
  {
    "source": "འདི་ཡི་བསོད་ནམས་རྡོ་རྗེའི་རླུང་ཤུགས་ཀྱིས།",
    "target": "འདི་ ཡི་ བསོད་ནམས་ རྡོ་རྗེ འི་ རླུང་ ཤུགས་ ཀྱིས །"
  },
  {
    "source": "རྟོག་མེ་བདག་ཀྱང་རྟོག་པའི་དྲྭ་བ་ལས།།",
    "target": "རྟོག་ མེ་ བདག་ ཀྱང་ རྟོག་པ འི་ དྲྭ་བ་ ལས ། །"
  },
  {
    "source": "འདས་ནས་རྟོག་མེད་དཔའ་བོ་ཁྱོད་བཞིན་དུ།།",
    "target": "འདས་ ནས་ རྟོག་ མེད་ དཔའ་བོ་ ཁྱོད་ བཞིན་ དུ ། །"
  },
  {
    "source": "གཉིས་སྣང་འཁྲུལ་པ་ཟིལ་གྱིས་ནོན་གྱུར་ཅིག།",
    "target": "གཉིས་ སྣང་ འཁྲུལ་པ་ ཟིལ་ གྱིས་ ནོན་ གྱུར་ ཅིག །"
  },
  {
    "source": "ཅེས་པའང་མེ་གླང་ཟླ་བ་དྲུག་པའི་ཚེས་ཉི་ཤུ་ལ་མི་ཕམ་པས་བྲིས་པ་དགེའོ།།",
    "target": "ཅེས་ པ འང་ མེ་ གླང་ ཟླ་བ་ དྲུག་པ འི་ ཚེས་ ཉི་ཤུ་ ལ་ མི་ ཕམ་པ ས་ བྲིས་པ་ དགེ འོ ། །"
  },
  {
    "source": "།།",
    "target": "། །"
  }
]
