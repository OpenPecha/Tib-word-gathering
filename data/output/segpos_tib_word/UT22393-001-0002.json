[
  {
    "source": "༼༡ན༽རྗེ་མར་པ་དང་རྗེ་བཙུན་མི་ལའི་རྣམ་ཐར་བཞུགས་སོ།།",
    "target": "༼ ༡ ན ༽ རྗེ་ མར་པ་ དང་ རྗེ་བཙུན་ མི་ ལ འི་ རྣམ་ཐར་ བཞུགས་ སོ ། །"
  },
  {
    "source": "༼༡བ༽དེའི་སྲས་སུ་གྱུར་པ་མར་པ་ལོ་ཙྪ་བ་འདི་ཉིད་ཡིན་ཏེ།",
    "target": "༼ ༡ བ ༽ དེ འི་ སྲས་ སུ་ གྱུར་པ་ མར་པ་ ལོ་ཙྪ་བ་ འདི་ ཉིད་ ཡིན་ ཏེ །"
  },
  {
    "source": "དེ་གཞོན་པའི་དུས་མི་ཐམས་ཅད་དང་འཐབ་པ་ལ་དགའ་བ་ཅིག་ཡིན་པས།",
    "target": "དེ་ གཞོན་པ འི་ དུས་ མི་ ཐམས་ཅད་ དང་ འཐབ་པ་ ལ་ དགའ་བ་ ཅིག་ ཡིན་པ ས །"
  },
  {
    "source": "ཕའི་བསམ་པ་ལ་ངའི་འདིས་མི་གསོད་དམ།",
    "target": "ཕ འི་ བསམ་པ་ ལ་ ང འི་ འདི ས་ མི་ གསོད་ དམ །"
  },
  {
    "source": "ཡང་ན་འདི་མིས་གསོད་ངེས་པས།",
    "target": "ཡང་ ན་ འདི་ མི ས་ གསོད་ ངེས་པ ས །"
  },
  {
    "source": "འདི་སློབ་གཉེར་ལ་བཏང་ན་ཤེས་པ་བྱེ་བ་སྲིད་སྙམ་ནས།",
    "target": "འདི་ སློབ་གཉེར་ ལ་ བཏང་ ན་ ཤེས་པ་ བྱེ་བ་ སྲིད་ སྙམ་ ནས །"
  },
  {
    "source": "ཀ་ཅ་མང་པོ་བསྐུར་ནས་འབྲོག་མི་ལོ་ཙྪ་བ་ཅན་དུ་བཏང་སྟེ།",
    "target": "ཀ་ཅ་ མང་པོ་ བསྐུར་ ནས་ འབྲོག་ མི་ ལོ་ཙྪ་བ་ ཅན་ དུ་ བཏང་ སྟེ །"
  },
  {
    "source": "དེར་འབྲོག་མི་ལ་རྟ་ཅིག་ཕུལ་ནས་ཆོས་ཉན་པ་ལ།",
    "target": "དེ ར་ འབྲོག་ མི་ལ་ རྟ་ ཅིག་ ཕུལ་ ནས་ ཆོས་ ཉན་པ་ ལ །"
  },
  {
    "source": "འབྲོག་མི་ལོ་ཙྪ་བ་ཆོས་ལ་དམ་པར་བྱུང་ནས།",
    "target": "འབྲོག་ མི་ ལོ་ཙྪ་བ་ ཆོས་ ལ་ དམ་པ ར་ བྱུང་ ནས །"
  },
  {
    "source": "བལ་ཡུལ་དུ་བྱོན་ནས་བལ་པོ་སྤྱི་ཐེར་བ་ལ་ཆོས་ཉན་ཙ་ན།",
    "target": "བལ་ཡུལ་ དུ་ བྱོན་ ནས་ བལ་པོ་ སྤྱི་ཐེར་བ་ ལ་ ཆོས་ ཉན་ ཙ་ ན །"
  },
  {
    "source": "བལ་པོ་ཀུན་ཡང་རྒྱ་གར་དུ་ཆོས་ཉན་དུ་འགྲོ་ཡིན་འདུག་ནས།",
    "target": "བལ་པོ་ ཀུན་ ཡང་ རྒྱ་གར་ དུ་ ཆོས་ ཉན་ དུ་ འགྲོ་ ཡིན་ འདུག་ ནས །"
  },
  {
    "source": "དེར་ཅིས་ཏེ་མི་འགྲོ་སྙམ་ནས་རྒྱ་གར་དུ་བྱོན།",
    "target": "དེ ར་ ཅི ས་ ཏེ་ མི་ འགྲོ་ སྙམ་ ནས་ རྒྱ་གར་ དུ་ བྱོན །"
  },
  {
    "source": "དེ་དང་པོ་བླ་མ་པེནྟ་པ་དང་།",
    "target": "དེ་ དང་པོ་ བླ་མ་ པེནྟ་པ་ དང་ །"
  },
  {
    "source": "ཀརྨ་ཙ་ཞེས་བྱ་བ་དང་མཇལ་ནས་ལོ་གསུམ་བསྟེན།",
    "target": "ཀརྨ་ ཙ་ ཞེས་ བྱ་བ་ དང་ མཇལ་ ནས་ ལོ་ གསུམ་ བསྟེན །"
  },
  {
    "source": "དེ་ནས་བོད་ཀྱི་བྱང་གསེར་ཁ་ཚུན་ཆད་དུ་བྱོན་ནས།",
    "target": "དེ་ ནས་ བོད་ ཀྱི་ བྱང་ གསེར་ ཁ་ ཚུན་ཆད་ དུ་ བྱོན་ ནས །"
  },
  {
    "source": "པེནྟ་པ་ལ་གསེར་སྲང་གསུམ་ཕུལ་བས་ཤིན་ཏུ་མཉེས་ནས།",
    "target": "པེནྟ་ པ་ལ་ གསེར་ སྲང་ གསུམ་ ཕུལ་བ ས་ ཤིན་ ཏུ་ མཉེས་ ནས །"
  },
  {
    "source": "ང་ལ་བླ་མ་ནཱ་རོ་པ་བྱ་བ་ཡོད་པས་ཁྱོད་དེར་བསྐྱལ་གྱིས་གསུངས་ནས།",
    "target": "ང་ ལ་ བླ་མ་ ནཱ་རོ་པ་ བྱ་བ་ ཡོད་པ ས་ ཁྱོད་ དེ ར་ བསྐྱལ་ གྱིས་ གསུངས་ ནས །"
  },
  {
    "source": "བི་ཀྲ་མ་ལ་ཤཱི་ལར་སྤྲད་པ་ཡིན་གསུང་།",
    "target": "བི་ཀྲ་མ་ལ་ཤཱི་ལ ར་ སྤྲད་པ་ ཡིན་ གསུང་ །"
  },
  {
    "source": "དེ་ནས་ནཱ་རོ་པ་དང་མཻ་ཏྲི་པ་༼༢ན༽ལ་སོགས་པ་ལ་ཆོས་གསན་གསུང་།",
    "target": "དེ་ ནས་ ནཱ་རོ་པ་ དང་ མཻ་ ཏྲི་པ་ ༼ ༢ ན ༽ ལ་ སོགས་པ་ ལ་ ཆོས་ གསན་ གསུང་ །"
  },
  {
    "source": "ཡོན་ཏན་གྱི་དབང་དུ་བྱས་ན།",
    "target": "ཡོན་ཏན་ གྱི་ དབང་ དུ་ བྱས་ ན །"
  },
  {
    "source": "ནཱ་རོ་པའི་སྤྱན་སྔར་ལོ་དྲུག་བཞུགས་པ་ལ་སུན་པ་ཅིག་ཀྱང་མ་བྱུང་བ་ཡིན།",
    "target": "ནཱ་རོ་པ འི་ སྤྱན་སྔ ར་ ལོ་ དྲུག་ བཞུགས་པ་ ལ་ སུན་པ་ ཅིག་ ཀྱང་ མ་ བྱུང་བ་ ཡིན །"
  },
  {
    "source": "བསོད་ནམས་བསགས་པའི་རྟགས་ནཱ་རོ་པ་དང་མཇལ་བ་གཅིག་པུས་ཆོག་པ་ཡིན་གསུང་།",
    "target": "བསོད་ནམས་ བསགས་པ འི་ རྟགས་ ནཱ་རོ་པ་ དང་ མཇལ་བ་ གཅིག་ པུ ས་ ཆོག་པ་ ཡིན་ གསུང་ །"
  },
  {
    "source": "དེ་ནས་བཤད་རྒྱུད་དང་སྒྲུབ་བརྒྱུད་ཀྱི་མན་ངག་རྣམས་བསྒོམས་ནས་བོད་དུ་བྱོན་པའི་ལམ་ཁར་ཆོས་བག་རེ་བཤད།",
    "target": "དེ་ ནས་ བཤད་རྒྱུད་ དང་ སྒྲུབ་བརྒྱུད་ ཀྱི་ མན་ངག་ རྣམས་ བསྒོམས་ ནས་ བོད་ དུ་ བྱོན་པ འི་ ལམ་ ཁ ར་ ཆོས་ བག་ རེ་ བཤད །"
  },
  {
    "source": "དབུས་སུ་མར་པ་མགོ་ཡགས་ཀྱིས་གསེར་སྲང་བཅུ་ཕུལ་ནས་ཆོས་ཞུས།",
    "target": "དབུས་ སུ་ མར་པ་ མགོ་ ཡགས་ ཀྱིས་ གསེར་ སྲང་ བཅུ་ ཕུལ་ ནས་ ཆོས་ ཞུས །"
  },
  {
    "source": "དེ་ནས་བསྣུབས་ལ་མཚོ་ལ་བརྒལ་ནས་མན་ངག་ཡིག་ཆུང་རྣམས་ཆུ་ལ་ཤོར།",
    "target": "དེ་ ནས་ བསྣུབས་ ལ་ མཚོ་ ལ་ བརྒལ་ ནས་ མན་ངག་ ཡིག་ཆུང་ རྣམས་ ཆུ་ ལ་ ཤོར །"
  },
  {
    "source": "གཉོས་ལོ་ཙྪ་བས་ཕྲག་དོག་བྱས་ནས་ཆུ་བོ་གངྒཱ་ལ་བསྐུར་ཟེར་བ་ཡང་ཡོད།",
    "target": "གཉོས་ ལོ་ཙྪ་བ ས་ ཕྲག་དོག་ བྱས་ ནས་ ཆུ་བོ་ གངྒཱ་ ལ་ བསྐུར་ ཟེར་བ་ ཡང་ ཡོད །"
  },
  {
    "source": "ཡང་ལོག་ནས་བླ་མ་ཚོལ་དུ་ཕྱིན་པ་ལ།",
    "target": "ཡང་ ལོག་ ནས་ བླ་མ་ ཚོལ་ དུ་ ཕྱིན་པ་ ལ །"
  },
  {
    "source": "བླ་མ་ནགས་སུ་སྤྱོད་པ་ལ་གཤེགས་ནས་མ་རྙེད།",
    "target": "བླ་མ་ ནགས་ སུ་ སྤྱོད་པ་ ལ་ གཤེགས་ ནས་ མ་ རྙེད །"
  },
  {
    "source": "ཐ་མ་རྙེད་ཙ་ན་གསུང་ངག་བཅད་ནས་མ་གནང་།",
    "target": "ཐ་མ་ རྙེད་ ཙ་ ན་ གསུང་ ངག་ བཅད་ ནས་ མ་ གནང་ །"
  },
  {
    "source": "བླ་མ་ཆོས་མི་འཆད་པར་རྫས་ཅི་ཡོད་སྤོང་དག་བྱས་ནས་ཐོད་པ་ཅིག་ལས་མ་བཟུང་བར་འདུག།",
    "target": "བླ་མ་ ཆོས་ མི་ འཆད་པ ར་ རྫས་ ཅི་ ཡོད་ སྤོང་ དག་ བྱས་ ནས་ ཐོད་པ་ ཅིག་ ལས་ མ་ བཟུང་བ ར་ འདུག །"
  },
  {
    "source": "ཚོགས་དཔོན་དང་བྱིན་རླབས་ཙམ་གནང་།",
    "target": "ཚོགས་ དཔོན་ དང་ བྱིན་རླབས་ ཙམ་ གནང་ །"
  },
  {
    "source": "བླ་མ་མར་པ་སློབ་མ་རྙིང་པ་ཡིན་པས།",
    "target": "བླ་མ་ མར་པ་ སློབ་མ་ རྙིང་པ་ ཡིན་པ ས །"
  },
  {
    "source": "ཐོད་པ་དེ་ཡང་གནང་།",
    "target": "ཐོད་པ་ དེ་ ཡང་ གནང་ །"
  },
  {
    "source": "དེར་ལོ་གཉིས་བཞུགས་ནས་ཡང་དང་ཡང་དུ་ཞུ་བ་ཕུལ་བས།",
    "target": "དེ ར་ ལོ་ གཉིས་ བཞུགས་ ནས་ ཡང་ དང་ ཡང་ དུ་ ཞུ་བ་ ཕུལ་བ ས །"
  },
  {
    "source": "དེ་ནས་གདོད་སྔར་བས་བག་རྩིང་བ་གནང་༼༢བ༽བ་ཡིན་གསུང་།",
    "target": "དེ་ ནས་ གདོད་ སྔ ར་ བས་ བག་ རྩིང་བ་ གནང་ ༼ ༢ བ ༽ བ་ ཡིན་ གསུང་ །"
  },
  {
    "source": "དེ་ནས་ལྷོ་བྲག་ཏུ་བྱོན་ནས་བཞུགས་ཙ་ན།",
    "target": "དེ་ ནས་ ལྷོ་བྲག་ ཏུ་ བྱོན་ ནས་ བཞུགས་ ཙ་ ན །"
  },
  {
    "source": "གཙང་རོང་གི་མེས་སྟོན་ཚོན་པོས་ཞིང་བྲེ་དྲུག་གིས་ནོར་གྱིས་བཀང་ནས་ཕུལ།",
    "target": "གཙང་ རོང་ གི་ མེས་ སྟོན་ ཚོན་པོ ས་ ཞིང་ བྲེ་ དྲུག་ གིས་ ནོར་ གྱིས་ བཀང་ ནས་ ཕུལ །"
  },
  {
    "source": "ཆོས་ཞུས།",
    "target": "ཆོས་ ཞུས །"
  },
  {
    "source": "དགེ་བཤེས་གཞུང་པས་དགེ་བཤེས་དགྱེར་ཆུང་བ་ལ་གསང་སྔགས་རྙིང་མ་གསན་ཅིང་བཞུགས་ཙ་ན།",
    "target": "དགེ་བཤེས་ གཞུང་པ ས་ དགེ་བཤེས་ དགྱེ ར་ ཆུང་བ་ ལ་ གསང་སྔགས་རྙིང་མ་ གསན་ ཅིང་ བཞུགས་ ཙ་ ན །"
  },
  {
    "source": "དགེ་བཤེས་དགྱེར་ཆུང་བས་བླ་མ་ལྷོ་པའི་ལོ་རྒྱུས་ཐོས་པས།",
    "target": "དགེ་བཤེས་ དགྱེ ར་ ཆུང་བ ས་ བླ་མ་ ལྷོ་པ འི་ ལོ་རྒྱུས་ ཐོས་ པ ས །"
  },
  {
    "source": "རྔོག་ལ་རང་ཅག་གཉིས་ཁོང་ལ་ཆོས་ཉན་དུ་འདེང་གསུང་ནས།",
    "target": "རྔོག་ ལ་ རང་ཅག་ གཉིས་ ཁོང་ ལ་ ཆོས་ ཉན་ དུ་ འདེང་ གསུང་ ནས །"
  },
  {
    "source": "དེར་ལྷོ་བྲག་ཏུ་དཔོན་གཡོག་ལྔས་ཕྱིན་པས།",
    "target": "དེ ར་ ལྷོ་བྲག་ ཏུ་ དཔོན་གཡོག་ ལྔ ས་ ཕྱིན་པ ས །"
  },
  {
    "source": "བླ་མ་མར་པ་ལ་རྟ་ཅིག་ཕུལ།",
    "target": "བླ་མ་ མར་པ་ ལ་ རྟ་ ཅིག་ ཕུལ །"
  },
  {
    "source": "བླ་མས་ཀུ་རེ་གསུང་།",
    "target": "བླ་མ ས་ ཀུ་རེ་ གསུང་ །"
  },
  {
    "source": "ཁྱོད་ཀྱི་རྟ་འདི་ཕྱག་རྟེན་ཡིན་ན་ཆེ་འབུལ་བ་ཡིན་ན་ཆུང་གསུང་།",
    "target": "ཁྱོད་ ཀྱི་ རྟ་ འདི་ ཕྱག་རྟེན་ ཡིན་ ན་ ཆེ་ འབུལ་བ་ ཡིན་ ན་ ཆུང་ གསུང་ །"
  },
  {
    "source": "དེར་ཆོས་གསན་པས་གདམས་པ་ཤིན་ཏུ་ཆེ་བར་དགོངས་ནས་མེས་ཚོན་པོས་ཀྱང་བཙུན་པ་བཏང་ནས་གཙང་དུ་བྱོན་པའི་ཞུ་བ་ཕུལ་བས།",
    "target": "དེ ར་ ཆོས་ གསན་པ ས་ གདམས་པ་ ཤིན་ ཏུ་ ཆེ་བ ར་ དགོངས་ ནས་ མེ ས་ ཚོན་པོ ས་ ཀྱང་ བཙུན་པ་ བཏང་ ནས་ གཙང་ དུ་ བྱོན་པ འི་ ཞུ་བ་ ཕུལ་བ ས །"
  },
  {
    "source": "མར་པ་ལྷོ་བྲག་པ་ཡར་བཞུད་པའི་ཐུགས་དགོངས་བྱས།",
    "target": "མར་པ་ ལྷོ་བྲག་ པ་ ཡ ར་ བཞུད་པ འི་ ཐུགས་དགོངས་ བྱས །"
  },
  {
    "source": "གཞུད་པའི་བསམ་པ་ལ།",
    "target": "གཞུད་པ འི་ བསམ་པ་ ལ །"
  },
  {
    "source": "ང་ནི་གཙང་དུ་མི་ཐོན་ཕ་མ་གཉིས་ཀྱང་ཡོད།",
    "target": "ང་ ནི་ གཙང་ དུ་ མི་ ཐོན་ ཕ་མ་ གཉིས་ ཀྱང་ ཡོད །"
  },
  {
    "source": "ཆོས་ཀྱང་འཕྲོས་འདུག་པས་བསྡད་སྙམ་ནས་གཞུད་དུ་གཤེགས་པར་ཞུས་པས་རུང་གསུང་ནས།",
    "target": "ཆོས་ ཀྱང་ འཕྲོས་ འདུག་པ ས་ བསྡད་ སྙམ་ ནས་ གཞུད་ དུ་ གཤེགས་པ ར་ ཞུས་པ ས་ རུང་ གསུང་ ནས །"
  },
  {
    "source": "དེར་བྱོན་འབྲི་གནག་བདུན་ཅུ་ཐམ་པ།",
    "target": "དེ ར་ བྱོན་ འབྲི་ གནག་ བདུན་ ཅུ་ ཐམ་པ །"
  },
  {
    "source": "སྦྲ་ཅིག་ཁྱི་ཅིག།",
    "target": "སྦྲ་ ཅིག་ ཁྱི་ ཅིག །"
  },
  {
    "source": "དཀར་ཡོལ་ཅིག་དང་བཅས་པ་ཕུལ།",
    "target": "དཀར་ཡོལ་ ཅིག་ དང་ བཅས་པ་ ཕུལ །"
  },
  {
    "source": "དེ་ནས་ཕྱིས་མི་ལས་གཡོག་བྱས་ལུག་བརྒྱ་དུམ་ཅིག་ཀྱང་ཕུལ།",
    "target": "དེ་ ནས་ ཕྱི ས་ མི་ ལས་ གཡོག་ བྱས་ ལུག་ བརྒྱ་ དུམ་ ཅིག་ ཀྱང་ ཕུལ །"
  },
  {
    "source": "གསུང་རབ་ཕལ་ཆེན་ཅིག་གིས་སྣ་དྲངས་པ་པོ་ཏི་བརྒྱད་ཅུ་ཕུལ།",
    "target": "གསུང་རབ་ ཕལ་ཆེན་ ཅིག་ གིས་ སྣ་ དྲངས་པ་ པོ་ཏི་ བརྒྱད་ ཅུ་ ཕུལ །"
  },
  {
    "source": "དེ་རྣམས་ཕུལ་བས་བླ་མས་ཀྱང་ཆོས་གདན་བཞི།",
    "target": "དེ་ རྣམས་ ཕུལ་བ ས་ བླ་མ ས་ ཀྱང་ ཆོས་ གདན་ བཞི །"
  },
  {
    "source": "མ་ཧཱ་མཱ་ཡཱ།",
    "target": "མ་ཧཱ་ མཱ་ཡཱ །"
  },
  {
    "source": "གུར།",
    "target": "གུར །"
  },
  {
    "source": "དགྱེས་རྡོར་ལ་སོགས་པ་གནང་གསུང་།",
    "target": "དགྱེས་ རྡོ ར་ ལ་ སོགས་པ་ གནང་ གསུང་ །"
  },
  {
    "source": "དེ་མིན་ཡང་མི་ཆེ་རྒུ་ཐམས་ཅད་ཀྱིས་ཞབས་ཏོག་བྱས་ནས་ཆོས་ཞུས་པས་གདམས་པ་གནང་བ་ལགས་གསུང་།",
    "target": "དེ་ མིན་ ཡང་ མི་ ཆེ་ རྒུ་ ཐམས་ཅད་ ཀྱིས་ ཞབས་ཏོག་ བྱས་ ནས་ ཆོས་ ཞུས་པ ས་ གདམས་པ་ གནང་བ་ ལགས་ གསུང་ །"
  },
  {
    "source": "དེ་ནས་དུས་ཅིག་ན་སློབ་མ་རྣམས་བསགས་ནས་ཁྱིམ་ཞིག་ཏུ་བུག་པ་དང་།",
    "target": "དེ་ ནས་ དུས་ ཅིག་ ན་ སློབ་མ་ རྣམས་ བསགས་ ནས་ ཁྱིམ་ ཞིག་ ཏུ་ བུག་པ་ དང་ །"
  },
  {
    "source": "སྐར་ཁུང་བཀག་ནས།",
    "target": "སྐར་ཁུང་ བཀག་ ནས །"
  },
  {
    "source": "ཕུག་རོན་རོ་ལ་རྣམ་ཤེས་བཅུག་ནས་འཕུར་ལ་ཁད་མཛད་པ་ཡིན།",
    "target": "ཕུག་རོན་ རོ་ ལ་ རྣམ་ཤེས་ བཅུག་ ནས་ འཕུར་ ལ་ ཁད་ མཛད་པ་ ཡིན །"
  },
  {
    "source": "ཡང་དུས་ཅིག་ན་གཡག་ཅིག་ལྷོག་པས་ཤི་ནས་འདུག་པས།",
    "target": "ཡང་ དུས་ ཅིག་ ན་ གཡག་ ཅིག་ ལྷོག་པ ས་ ཤི་ ནས་ འདུག་པ ས །"
  },
  {
    "source": "བླ་མའི་ཞལ་ནས་གཡག་ཤི་ནས་གདའ་འམ་གསུང་།",
    "target": "བླ་མ འི་ ཞལ་ ནས་ གཡག་ ཤི་ ནས་ གདའ་ འམ་ གསུང་ །"
  },
  {
    "source": "འཁོར་ཞིག་གིས་ཤི་ནས་གདའ་བྱས་པས།",
    "target": "འཁོར་ ཞིག་ གིས་ ཤི་ ནས་ གདའ་ བྱས་པ ས །"
  },
  {
    "source": "བླ་མ་གཡང་ཤུན་ཧྲུལ་པོ་ཞིག་བསྣམས་ནས་བཞུགས་ཙ་ན།",
    "target": "བླ་མ་ གཡང་ ཤུན་ ཧྲུལ་པོ་ ཞིག་ བསྣམས་ ནས་ བཞུགས་ ཙ་ ན །"
  },
  {
    "source": "ཡངས་པ་ཞིག་ན་བསྐྱལ་ནས་འདུག་༼༣ན༽གསུང་།",
    "target": "ཡངས་པ་ ཞིག་ ན་ བསྐྱལ་ ནས་ འདུག་ ༼ ༣ ན ༽ གསུང་ །"
  },
  {
    "source": "ཕྱག་རྗེས་མཁར་དགུ་ཐོག་པ་ཅིག་བརྩིགས།",
    "target": "ཕྱག་ རྗེས་ མཁར་ དགུ་ཐོག་པ་ ཅིག་ བརྩིགས །"
  },
  {
    "source": "མདོ་མངས་གཅིག་བཞེངས།",
    "target": "མདོ་ མངས་ གཅིག་ བཞེངས །"
  },
  {
    "source": "ཁོང་ལོ་ཙྪ་བ་ཆེན་པོ་དུས་རྟག་ཏུ་མི་བསྒོམ་པ་ལྟར་བཞུགས་ཀྱང་།",
    "target": "ཁོང་ ལོ་ཙྪ་བ་ ཆེན་པོ་ དུས་ རྟག་ ཏུ་ མི་ བསྒོམ་པ་ ལྟ ར་ བཞུགས་ ཀྱང་ །"
  },
  {
    "source": "རྟག་ཏུ་ཏིང་ངེ་འཛིན་ལས་མ་ཡེངས་པར་བཞུགས་པ་ཡིན།",
    "target": "རྟག་ ཏུ་ ཏིང་ངེ་འཛིན་ ལས་ མ་ ཡེངས་པ ར་ བཞུགས་པ་ ཡིན །"
  },
  {
    "source": "ཆོས་ཉིད་ཀྱི་བདེན་པ་གཟིགས་པ་ཡིན་ཏེ།",
    "target": "ཆོས་ཉིད་ ཀྱི་ བདེན་པ་ གཟིགས་པ་ ཡིན་ ཏེ །"
  },
  {
    "source": "སྤྲུལ་པ་ལྟ་བུར་བཞུགས་པ་ཡིན།",
    "target": "སྤྲུལ་པ་ ལྟ་བུ ར་ བཞུགས་པ་ ཡིན །"
  },
  {
    "source": "བུ་སློབ་མ་བས་ཀྱང་ཡང་སློབ་བཟང་།",
    "target": "བུ་ སློབ་མ་ བས་ ཀྱང་ ཡང་སློབ་ བཟང་ །"
  },
  {
    "source": "བྱ་བ་ལ་སོགས་པའི་ལུང་སྟོན་པ་ཡིན་གསུང་།",
    "target": "བྱ་བ་ ལ་ སོགས་པ འི་ ལུང་ སྟོན་པ་ ཡིན་ གསུང་ །"
  },
  {
    "source": "དེའི་སྲས་སུ་གྱུར་པ་བླ་མ་རྔོག་གཞུང་པ་ཡིན་ཏེ།",
    "target": "དེ འི་ སྲས་ སུ་ གྱུར་པ་ བླ་མ་ རྔོག་ གཞུང་པ་ ཡིན་ ཏེ །"
  },
  {
    "source": "གཞོན་ནུ་ནས་ཐོས་པ་མང་པོ་བྱས།",
    "target": "གཞོན་ནུ་ ནས་ ཐོས་པ་ མང་པོ་ བྱས །"
  },
  {
    "source": "དེ་ནས་བླ་མ་མར་པ་དང་མཇལ།",
    "target": "དེ་ ནས་ བླ་མ་ མར་པ་ དང་ མཇལ །"
  },
  {
    "source": "སྤོང་དག་ལན་གསུམ་བྱས་ནས་ཞབས་ཏོག་ཆེ་བས་བླ་མས་གདམས་ངག་མ་ལུས་པར་གནང་བ་ཡིན།",
    "target": "སྤོང་ དག་ ལན་ གསུམ་ བྱས་ ནས་ ཞབས་ཏོག་ ཆེ་བ ས་ བླ་མ ས་ གདམས་ངག་ མ་ ལུས་པ ར་ གནང་བ་ ཡིན །"
  },
  {
    "source": "རྨི་ལམ་སྒྱུ་ལུས་ཀྱི་སྒོ་ནས་བདག་མེད་མ་ལྷ་མོ་བཅོ་ལྔའི་ཞལ་གཟིགས་པ་ཡིན་གསུང་ངོ་།།",
    "target": "རྨི་ལམ་ སྒྱུ་ལུས་ ཀྱི་ སྒོ་ ནས་ བདག་མེད་མ་ ལྷ་མོ་ བཅོ་ལྔ འི་ ཞལ་ གཟིགས་པ་ ཡིན་ གསུང་ ངོ་ ། །"
  },
  {
    "source": "།།",
    "target": "། །"
  },
  {
    "source": "དེ་གཉིས་ཀྱི་སྲས་བླ་མ་མི་ལ་རས་པ་ཡིན་ཏེ།",
    "target": "དེ་ གཉིས་ ཀྱི་ སྲས་ བླ་མ་ མི་ལ་རས་པ་ ཡིན་ ཏེ །"
  },
  {
    "source": "གུང་ཐང་གི་གདུང་རུས་མི་ལ།",
    "target": "གུང་ཐང་ གི་ གདུང་རུས་ མི་ ལ །"
  },
  {
    "source": "མཚན་ཐོས་པ་དགའ་བྱ་བ་ཡིན་ཏེ།",
    "target": "མཚན་ ཐོས་པ་དགའ་ བྱ་བ་ ཡིན་ ཏེ །"
  },
  {
    "source": "ཡབ་སྲས་གཉིས་ལས་མེད་པས་ཤིན་ཏུ་ཁས་ཉེས་ཏེ།",
    "target": "ཡབ་སྲས་ གཉིས་ ལས་ མེད་པ ས་ ཤིན་ ཏུ་ ཁ ས་ ཉེས་ ཏེ །"
  },
  {
    "source": "དབུས་སུ་མཐུ་ཚོལ་དུ་ཕྱིན་པས།",
    "target": "དབུས་ སུ་ མཐུ་ ཚོལ་ དུ་ ཕྱིན་པ ས །"
  },
  {
    "source": "མཐུ་མང་པོ་བསླབས་ནས་ཡར་ལོག།",
    "target": "མཐུ་ མང་པོ་ བསླབས་ ནས་ ཡ ར་ ལོག །"
  },
  {
    "source": "དེ་ནས་གཙང་རོང་དུ་སྟོན་པ་ལྷ་དགའ་བྱ་བ་ལ་ཆོས་གསན་པས།",
    "target": "དེ་ ནས་ གཙང་ རོང་ དུ་ སྟོན་པ་ ལྷ་ དགའ་ བྱ་བ་ ལ་ ཆོས་ གསན་པ ས །"
  },
  {
    "source": "སྟོན་པ་ན་རེ་ཁྱོད་ད་རེ་སྐྱིད།",
    "target": "སྟོན་པ་ ན་རེ་ ཁྱོད་ ད་ རེ་ སྐྱིད །"
  },
  {
    "source": "དམ་ཆོས་རྫོགས་པ་ཆེན་པོ་ཐེག་པ་ཐམས་ཅད་ཀྱི་ཡང་རྩེ།",
    "target": "དམ་ཆོས་ རྫོགས་པ་ ཆེན་པོ་ ཐེག་པ་ ཐམས་ཅད་ ཀྱི་ ཡང་རྩེ །"
  },
  {
    "source": "མན་ངག་ཐམས་ཅད་ཀྱི་ཉིང་ཁུ།",
    "target": "མན་ངག་ ཐམས་ཅད་ ཀྱི་ ཉིང་ཁུ །"
  },
  {
    "source": "ནང་རྟོགས་ན་ནང་སངས་རྒྱ།",
    "target": "ནང་ རྟོགས་ ན་ ནང་ སངས་ རྒྱ །"
  },
  {
    "source": "ནུབ་རྟོགས་ན་ནུབ་སངས་རྒྱ་བ་ཡོད་ཟེར།",
    "target": "ནུབ་ རྟོགས་ ན་ ནུབ་ སངས་ རྒྱ་བ་ ཡོད་ ཟེར །"
  },
  {
    "source": "ཕྱིས་བླ་མ་མར་པ་བྱོན་པ་ཐོས་པ་དང་།",
    "target": "ཕྱི ས་ བླ་མ་ མར་པ་ བྱོན་པ་ ཐོས་པ་ དང་ །"
  },
  {
    "source": "སྟོན་པ་ན་རེ་འོ་ཅག་གི་ཆོས་འདི་ཡང་རྟག་ཏུ་བསྒོམས་ཀྱང་སྐྱེད་མི་ཡོང་བར་འདུག་པས།",
    "target": "སྟོན་པ་ ན་རེ་ འོ་ཅག་ གི་ ཆོས་ འདི་ ཡང་ རྟག་ ཏུ་ བསྒོམས་ ཀྱང་ སྐྱེད་ མི་ ཡོང་བ ར་ འདུག་པ ས །"
  },
  {
    "source": "ཁྱོད་མར་པ་ལོ་ཙྪ་བ་ཟེར་བ་གདམས་པ་ཅན་ཞིག་བྱོན་ཟེར་བས་དེར་སོང་།",
    "target": "ཁྱོད་ མར་པ་ ལོ་ཙྪ་བ་ ཟེར་བ་ གདམས་པ་ ཅན་ ཞིག་ བྱོན་ ཟེར་བ ས་ དེ ར་ སོང་ །"
  },
  {
    "source": "ང་ན་སོ་རྒས་པས་འགྲོ་མི་ནུས།",
    "target": "ང་ ན་སོ་ རྒས་པ ས་ འགྲོ་ མི་ ནུས །"
  },
  {
    "source": "ནུས་ན་འགྲོ་བ་ཡིན་ཏེ་གསུངས་པ་དང་།",
    "target": "ནུས་ ན་ འགྲོ་བ་ ཡིན་ ཏེ་ གསུངས་པ་ དང་ །"
  },
  {
    "source": "བླ་མ་མར་པའི་སྙན་པ་ཐོས་པས་སྔོན་གྱི་བག་ཆགས་སད་ནས།",
    "target": "བླ་མ་ མར་པ འི་ སྙན་པ་ ཐོས་པ ས་ སྔོན་ གྱི་ བག་ཆགས་ སད་ ནས །"
  },
  {
    "source": "བླ་མ་མར་པའི་དྲུང་དུ་༼༣བ༽བྱོན་ནས།",
    "target": "བླ་མ་ མར་པ འི་ དྲུང་ དུ་ ༼ ༣ བ ༽ བྱོན་ ནས །"
  },
  {
    "source": "ང་ལ་རྒྱགས་ཀྱང་མེད་ཆོས་དང་ཟང་ཟིང་གཉིས་ཀ་ཞུ་བྱས་པས།",
    "target": "ང་ ལ་ རྒྱགས་ ཀྱང་ མེད་ ཆོས་ དང་ ཟང་ཟིང་ གཉིས་ ཀ་ ཞུ་ བྱས་པ ས །"
  },
  {
    "source": "གཉིས་ཀ་མི་འོང་གང་འདོད་གསུངས་པས།",
    "target": "གཉིས་ ཀ་ མི་ འོང་ གང་ འདོད་ གསུངས་པ ས །"
  },
  {
    "source": "ཆོས་འདོད་བྱས་པས་འོ་ན་ཆུ་ལེན་པ་ལ་སོགས་པ་གྱིས་གསུང་།",
    "target": "ཆོས་ འདོད་ བྱས་པ ས་ འོ་ ན་ ཆུ་ ལེན་པ་ ལ་ སོགས་པ་ གྱིས་ གསུང་ །"
  },
  {
    "source": "དེ་ནས་མིང་མཐུ་ཆེན་བྱ་བར་བཏགས་སོ།།",
    "target": "དེ་ ནས་ མིང་ མཐུ་ཆེན་ བྱ་བ ར་ བཏགས་ སོ ། །"
  },
  {
    "source": "དེའི་ནང་པར་ནས་ཉེ་གནས་སུ་ཆུད།",
    "target": "དེ འི་ ནང་པ ར་ ནས་ ཉེ་གནས་ སུ་ ཆུད །"
  },
  {
    "source": "དེའི་ལོ་རྒྱུས་མང་དུ་ཡང་ཡོད་གསུང་།",
    "target": "དེ འི་ ལོ་རྒྱུས་ མང་ དུ་ ཡང་ ཡོད་ གསུང་ །"
  },
  {
    "source": "དེར་བླ་མ་མར་པ་ལོ་ལྔ་བསྟེན།",
    "target": "དེ ར་ བླ་མ་ མར་པ་ ལོ་ ལྔ་ བསྟེན །"
  },
  {
    "source": "སྒྲུབ་བརྒྱུད་ཀྱི་གདམས་ངག་རྣམས་ཞུས།",
    "target": "སྒྲུབ་བརྒྱུད་ ཀྱི་ གདམས་ངག་ རྣམས་ ཞུས །"
  },
  {
    "source": "དེ་ནས་རྔོག་ལོ་གཅིག་བསྟེན་ནས་རྔོག་གི་དགྲ་ལ་སེར་བ་ཕབ་ནས་ཞབས་ཏོག་བྱས།",
    "target": "དེ་ ནས་ རྔོག་ ལོ་ གཅིག་ བསྟེན་ ནས་ རྔོག་ གི་ དགྲ་ ལ་ སེར་བ་ ཕབ་ ནས་ ཞབས་ཏོག་ བྱས །"
  },
  {
    "source": "ཞུ་གཏུགས་བྱས་པས་ལྷག་ཆད་མེད་པར་བྱུང་བས།",
    "target": "ཞུ་ གཏུགས་ བྱས་པ ས་ ལྷག་ཆད་ མེད་པ ར་ བྱུང་བ ས །"
  },
  {
    "source": "བླ་མ་མར་པ་ལ་ཕྱིས་དད་པ་ཅིག་བྱུང་གསུང་།",
    "target": "བླ་མ་ མར་པ་ ལ་ ཕྱི ས་ དད་པ་ ཅིག་ བྱུང་ གསུང་ །"
  },
  {
    "source": "དེ་རིམ་ལ་ཕུག་ཏུ་མར་མེ་ཅིག་མགོ་ཐོག་ཏུ་བཞག་ནས་བསྒོམས་པས།",
    "target": "དེ་ རིམ་ ལ་ ཕུག་ ཏུ་ མར་མེ་ ཅིག་ མགོ་ ཐོག་ ཏུ་ བཞག་ ནས་ བསྒོམས་པ ས །"
  },
  {
    "source": "ནམ་ཕྱེད་ཙམ་ནས་སྤྱན་ཕྱེ་བས་དཀར་ཡལ་ལེ་འདུག་ནས།",
    "target": "ནམ་ཕྱེད་ ཙམ་ ནས་ སྤྱན་ ཕྱེ་བ ས་ དཀར་ ཡལ་ ལེ་ འདུག་ ནས །"
  },
  {
    "source": "ང་ལ་དེ་མ་ཐག་ཏུ་ཡོན་ཏན་ཞིག་སྐྱེས་སྙམ་ཙ་ན་མར་མེ་བརྗེད་པ་ཡིན་པར་འདུག་གསུང་།",
    "target": "ང་ ལ་ དེ་ མ་ ཐག་ ཏུ་ ཡོན་ཏན་ ཞིག་ སྐྱེས་ སྙམ་ ཙ་ ན་ མར་མེ་ བརྗེད་པ་ ཡིན་པ ར་ འདུག་ གསུང་ །"
  },
  {
    "source": "ཡར་ཡུལ་དུ་བཞུད་འདོད་པ་ལ་བླ་མས་བཞུད་མ་སྟེར།",
    "target": "ཡ ར་ ཡུལ་ དུ་ བཞུད་ འདོད་པ་ ལ་ བླ་མ ས་ བཞུད་ མ་ སྟེར །"
  },
  {
    "source": "དེར་ཡང་ཡང་ཞུ་བ་བྱས་པས་བླ་མས་གནང་ནས།",
    "target": "དེ ར་ ཡང་ ཡང་ ཞུ་བ་ བྱས་པ ས་ བླ་མ ས་ གནང་ ནས །"
  },
  {
    "source": "དེ་ནས་གུང་ཐང་དུ་བྱོན་ཙ་ན་ཡུམ་འདས་ནས་ལོ་མང་པོ་སོང་འདུག།",
    "target": "དེ་ ནས་ གུང་ཐང་ དུ་ བྱོན་ ཙ་ ན་ ཡུམ་ འདས་ ནས་ ལོ་ མང་པོ་ སོང་ འདུག །"
  },
  {
    "source": "སྔོན་གྱི་ཁང་ཐོག་ལ་རྩྭ་སྐྱེས་སྒོ་ཀུན་ཡང་ཧར་ཧར་པོར་སོང་།",
    "target": "སྔོན་ གྱི་ ཁང་ཐོག་ ལ་ རྩྭ་ སྐྱེས་ སྒོ་ ཀུན་ ཡང་ ཧར་ ཧར་པོ ར་ སོང་ །"
  },
  {
    "source": "དེར་གཟིམས་པས་ཐུགས་ཤིན་ཏུ་མུག་པར་བྱུང་ནས།",
    "target": "དེ ར་ གཟིམས་པ ས་ ཐུགས་ ཤིན་ ཏུ་ མུག་པ ར་ བྱུང་ ནས །"
  },
  {
    "source": "སང་གི་ཉི་མ་ལ་ཁང་པ་དང་།",
    "target": "སང་ གི་ ཉི་མ་ ལ་ ཁང་པ་ དང་ །"
  },
  {
    "source": "ཞིང་ཁ་ཡོད་པ་སྔོན་གྱི་སློབ་དཔོན་སྔགས་པ་ཞིག་ལ་ཕུལ་ནས།",
    "target": "ཞིང་ ཁ་ ཡོད་པ་ སྔོན་ གྱི་ སློབ་དཔོན་ སྔགས་པ་ ཞིག་ ལ་ ཕུལ་ ནས །"
  },
  {
    "source": "གྲོང་ལྟག་གི་དགོན་པ་གཅིག་ཏུ་བྱོན་ནས་འོག་སྟན་དང་མ་བྲལ་བར་བསྒོམས་གསུང་།",
    "target": "གྲོང་ ལྟག་ གི་ དགོན་པ་ གཅིག་ ཏུ་ བྱོན་ ནས་ འོག་ སྟན་ དང་ མ་ བྲལ་བ ར་ བསྒོམས་ གསུང་ །"
  },
  {
    "source": "བརྒྱགས་ནི་མེད་ཟྭ་ལ་ལྟོ་བྱས་པས་བླ་མ་མདོག་སྔོན་པོར་སོང་།",
    "target": "བརྒྱགས་ ནི་ མེད་ ཟྭ་ ལ་ ལྟོ་ བྱས་པ ས་ བླ་མ་ མདོག་ སྔོན་པོ ར་ སོང་ །"
  },
  {
    "source": "ཁོག་མ་དང་ཕོར་པ་གཟའ་རུ་ཡང་སྔོན་པོར་སོང་།",
    "target": "ཁོག་མ་ དང་ ཕོར་པ་ གཟའ་ རུ་ ཡང་ སྔོན་པོ ར་ སོང་ །"
  },
  {
    "source": "སྲིང་མོ་དང་ནེ་ནེ་གཉིས་ཀྱིས་ནས་ཕུལ་བཅོ་ལྔའི་ཆང་ཁྱེར་ནས་བྱུང་།",
    "target": "སྲིང་མོ་ དང་ ནེ་ནེ་ གཉིས་ ཀྱིས་ ནས་ ཕུལ་ བཅོ་ ལྔ འི་ ཆང་ ཁྱེར་ ནས་ བྱུང་ །"
  },
  {
    "source": "ཁོང་རང་གཉིས་དང་གསུམ་ཀས་འཐུངས་པས་ཆེར་མ་ཐུབ།",
    "target": "ཁོང་ རང་ གཉིས་ དང་ གསུམ་ ཀ ས་ འཐུངས་པ ས་ ཆེ ར་ མ་ ཐུབ །"
  },
  {
    "source": "ཉིན་ཅིག་ཁོང་རང་གཉིས་ངེད་ཀྱི་མིང་པོ་འདི་ཅི་ཉེས་པ་ཡིན་འདི་ཙུག་སོང་བ་ཟེར་ནས་ངུས་པས།",
    "target": "ཉིན་ ཅིག་ ཁོང་ རང་ གཉིས་ ངེད་ ཀྱི་ མིང་པོ་ འདི་ ཅི་ ཉེས་པ་ ཡིན་ འདི་ ཙུག་ སོང་བ་ ཟེར་ ནས་ ངུས་པ ས །"
  },
  {
    "source": "དེར་བླ་མས་༼༤ན༽ལུས་ལ་བལྟས་ཙ་ན།",
    "target": "དེ ར་ བླ་མ ས་ ༼ ༤ ན ༽ ལུས་ ལ་ བལྟས་ ཙ་ ན །"
  },
  {
    "source": "ཤ་ཡེ་མེད་པར་རུས་མགོ་ལྤགས་ཀྱིས་གཡོགས་པ་ཙམ་དུ་སོང་ནས་འདུག།",
    "target": "ཤ་ ཡེ་ མེད་པ ར་ རུས་ མགོ་ ལྤགས་ ཀྱིས་ གཡོགས་པ་ ཙམ་ དུ་ སོང་ ནས་ འདུག །"
  },
  {
    "source": "རྐང་སྐྱ་བཏང་ངེ་ཙམ་ལས་མི་འདུག།",
    "target": "རྐང་ སྐྱ་ བཏང་ ངེ་ ཙམ་ ལས་ མི་ འདུག །"
  },
  {
    "source": "སྔར་དེ་ཙུག་མ་རྟོགས་གསུང་།",
    "target": "སྔ ར་ དེ་ ཙུག་ མ་ རྟོགས་ གསུང་ །"
  },
  {
    "source": "དེ་ནས་རི་ལ་གཤེགས་ནས་སྟོན་བཙས་མའི་ཚེ།",
    "target": "དེ་ ནས་ རི་ ལ་ གཤེགས་ ནས་ སྟོན་ བཙས་མ འི་ ཚེ །"
  },
  {
    "source": "ཡུལ་མཐོང་བའི་ལ་ཁར་བྱོན་པས་བཙས་མ་རྔ་ནས་འདུག།",
    "target": "ཡུལ་ མཐོང་བ འི་ ལ་ཁ ར་ བྱོན་པ ས་ བཙས་ མ་ རྔ་ ནས་ འདུག །"
  },
  {
    "source": "གནག་ལུག་ཐམས་ཅད་ཀྱིས་ཀླུངས་བཀང་ནས་འདུག་པས་འགྲོ་སྙིང་འདོད་པ་བྱུང་ནས་བྱོན་པས་ཞོ་མར་མང་པོ་སྟེར་བ་བྱུང་གསུང་།",
    "target": "གནག་ ལུག་ ཐམས་ཅད་ ཀྱིས་ ཀླུངས་ བཀང་ ནས་ འདུག་པ ས་ འགྲོ་ སྙིང་ འདོད་པ་ བྱུང་ ནས་ བྱོན་པ ས་ ཞོ་ མར་ མང་པོ་ སྟེར་བ་ བྱུང་ གསུང་ །"
  },
  {
    "source": "དེར་ཞག་གཉིས་གསུམ་བཞུགས་པས་སྐྱོ་བ་སྐྱེས་ནས་ཡར་རི་ལ་གཤེགས་ནས་ཡུན་རིང་དུ་བསྒོམས་པས།",
    "target": "དེ ར་ ཞག་ གཉིས་ གསུམ་ བཞུགས་པ ས་ སྐྱོ་བ་ སྐྱེས་ ནས་ ཡ ར་ རི་ ལ་ གཤེགས་ ནས་ ཡུན་རིང་ དུ་ བསྒོམས་པ ས །"
  },
  {
    "source": "ལོ་གསུམ་ན་རས་ཐུབ་ནས་སྲིང་མོ་ལ་གོས་བྱ་བ་མི་དགོས་བྱས་པས་ངའི་མིང་པོ་གྲུབ་པ་ཐོབ་ཟེར་ནས་དགའ།",
    "target": "ལོ་ གསུམ་ ན་ རས་ ཐུབ་ ནས་ སྲིང་མོ་ ལ་ གོས་ བྱ་བ་ མི་ དགོས་ བྱས་པ ས་ ང འི་ མིང་པོ་ གྲུབ་པ་ ཐོབ་ ཟེར་ ནས་ དགའ །"
  },
  {
    "source": "ཡང་དུས་ཅིག་ན་རྒྱགས་ཟད་ནས་ཡུལ་ན་མར་ལ་སློང་དུ་ཕྱིན་ཙ་ན།",
    "target": "ཡང་ དུས་ ཅིག་ ན་ རྒྱགས་ ཟད་ ནས་ ཡུལ་ ན་ མར་ ལ་ སློང་ དུ་ ཕྱིན་ ཙ་ ན །"
  },
  {
    "source": "ཆོ་ག་བྱེད་པ་ཅིག་གི་སྒོ་ཙ་ན་སྤྲང་པོ་ཚན་པ་ཅིག་འདུག་པའི་གསེབ་ཏུ་བཞུགས་ཙ་ན།",
    "target": "ཆོ་ག་ བྱེད་པ་ ཅིག་ གི་ སྒོ་ ཙ་ ན་ སྤྲང་པོ་ ཚན་པ་ ཅིག་ འདུག་པ འི་ གསེབ་ ཏུ་ བཞུགས་ ཙ་ ན །"
  },
  {
    "source": "གྲལ་ནས་སྔགས་པ་ཚན་ཅིག་ཆོས་གཏམ་བྱེད་འཕྲོ་ལ།",
    "target": "གྲལ་ ནས་ སྔགས་པ་ ཚན་ ཅིག་ ཆོས་ གཏམ་ བྱེད་ འཕྲོ་ ལ །"
  },
  {
    "source": "གཅིག་ན་རེ་མི་ལ་རྣལ་འབྱོར་པ་ཅིག་བསྒོམ་དུ་སོང་ནས་ལོ་མང་པོ་ལོན།",
    "target": "གཅིག་ ན་རེ་ མི་ལ་ རྣལ་འབྱོར་པ་ ཅིག་ བསྒོམ་ དུ་ སོང་ ནས་ ལོ་ མང་པོ་ ལོན །"
  },
  {
    "source": "དེ་ད་ལྟ་གྲུབ་པ་ཐོབ་ནས་ཡོད་ཟེར་བ་ལ།",
    "target": "དེ་ ད་ ལྟ་ གྲུབ་པ་ ཐོབ་ ནས་ ཡོད་ ཟེར་བ་ ལ །"
  },
  {
    "source": "གཅིག་ན་རེ་དེ་ངོ་མཚར་ཆེ་ཞལ་བལྟ་དགོས་ཚོལ་དུ་ཕྱིན་ན་རྙེད་དམ་ཟེར་བ་ལ།",
    "target": "གཅིག་ ན་རེ་ དེ་ ངོ་མཚར་ ཆེ་ ཞལ་ བལྟ་ དགོས་ ཚོལ་ དུ་ ཕྱིན་ ན་ རྙེད་ དམ་ ཟེར་བ་ ལ །"
  },
  {
    "source": "གཅིག་ན་རེ་འདི་རང་ན་དེ་རིང་འདུག་ཟེར།",
    "target": "གཅིག་ ན་རེ་ འདི་ རང་ ན་ དེ་ རིང་ འདུག་ ཟེར །"
  },
  {
    "source": "དེ་ཅང་ཡིན་ཁོ་རི་ལ་བསྒོམ་པ་ལ་བྱས་པས།",
    "target": "དེ་ ཅང་ ཡིན་ ཁོ་རི་ ལ་ བསྒོམ་པ་ ལ་ བྱས་པ ས །"
  },
  {
    "source": "གཅིག་ན་རེ་དེ་ཁོ་ཡིན་པར་ངོ་ཤེས་པ་ལ་ཟེར།",
    "target": "གཅིག་ ན་རེ་ དེ་ ཁོ་ ཡིན་པ ར་ ངོ་ ཤེས་པ་ ལ་ ཟེར །"
  },
  {
    "source": "འོ་ན་དེ་གང་ཡིན་ཟེར་བ་ལ།",
    "target": "འོ་ ན་ དེ་ གང་ ཡིན་ ཟེར་བ་ ལ །"
  },
  {
    "source": "བླ་མ་ལ་བཟུང་ནས་འདི་ཡིན་ཟེར།",
    "target": "བླ་མ་ ལ་ བཟུང་ ནས་ འདི་ ཡིན་ ཟེར །"
  },
  {
    "source": "དེར་ངའི་མཆོད་གནས་བྱེད་ཟེར་ཞིང་མ་མཐུན་པས་ང་རེ་མི་དགར་བྱུང་གསུང་།",
    "target": "དེ ར་ ང འི་ མཆོད་གནས་ བྱེད་ ཟེར་ ཞིང་ མ་ མཐུན་པ ས་ ང་ རེ་ མི་ དགར་ བྱུང་ གསུང་ །"
  },
  {
    "source": "དེར་ཁོང་ཚོ་ལབ་ལ་ཡེངས་ཀྱི་བར་དུ་བྲོས་ནས་ཅིག་ཅར་རི་དགོན་ལ་གཤེགས་ནས།",
    "target": "དེ ར་ ཁོང་ ཚོ་ ལབ་ ལ་ ཡེངས་ ཀྱི་ བར་ དུ་ བྲོས་ ནས་ ཅིག་ ཅར་ རི་ དགོན་ ལ་ གཤེགས་ ནས །"
  },
  {
    "source": "ཉི་མ་རྒྱང་ཙ་ན་ཕར་རང་བྱོན་ནས།",
    "target": "ཉི་མ་ རྒྱང་ ཙ་ན་ ཕ ར་ རང་བྱོན་ ནས །"
  },
  {
    "source": "ཡུལ་དུ་ཡེ་མ་ཕྱིན་པར།",
    "target": "ཡུལ་ དུ་ ཡེ་ མ་ ཕྱིན་པ ར །"
  },
  {
    "source": "མང་ཡུལ་གུང་ཐང་གི་རི་བྲག་དཀར་རྟ་སོ་བྱ་བ་ལ་ཡུན་རིང་དུ་བཞུགས་ནས་དུས་ཅིག་གི་ཚེ།",
    "target": "མང་ཡུལ་ གུང་ཐང་ གི་ རི་བྲག་ དཀར་ རྟ་སོ་ བྱ་བ་ ལ་ ཡུན་རིང་ དུ་ བཞུགས་ ནས་ དུས་ ཅིག་ གི་ ཚེ །"
  },
  {
    "source": "བླ་མ་བསོད་ནམས་ཆེ་བས་གུང་ཐང་གི་གནས་ཆུང་གཅིག་༼༤བ༽གིས་ཕྲག་དོག་བྱས་ནས་དམའ་ཕབ་པའི་ཆེད་དུ་ཁོང་གི་སྤྱན་དྲངས་དེར་བྱོན་པས།",
    "target": "བླ་མ་ བསོད་ནམས་ ཆེ་བ ས་ གུང་ཐང་ གི་ གནས་ ཆུང་ གཅིག་ ༼ ༤ བ ༽ གིས་ ཕྲག་དོག་ བྱས་ ནས་ དམའ་ ཕབ་པ འི་ ཆེད་ དུ་ ཁོང་ གི་ སྤྱན་ དྲངས་ དེ ར་ བྱོན་པ ས །"
  },
  {
    "source": "བཙུན་པ་རྣམས་ཀྱིས་ཁྱོད་གྲུབ་པ་ཐོབ་པ་ཡིན་པས་ངེད་ཀྱི་མཆོད་གནས་བྱེད་ཟེར་ནས།",
    "target": "བཙུན་པ་ རྣམས་ ཀྱིས་ ཁྱོད་ གྲུབ་པ་ ཐོབ་པ་ ཡིན་པ ས་ ངེད་ ཀྱི་ མཆོད་གནས་ བྱེད་ ཟེར་ ནས །"
  },
  {
    "source": "ལྷ་ཁང་ནང་དུ་བཅུག་ནས་སྒོ་ལྕགས་ཕྱིར་དྲངས་ཏེ།",
    "target": "ལྷ་ཁང་ ནང་ དུ་ བཅུག་ ནས་ སྒོ་ལྕགས་ ཕྱི ར་ དྲངས་ ཏེ །"
  },
  {
    "source": "ཕྱི་རུ་ཕྱིན་ཙ་ན་བླ་མ་ཡང་བྱོན་འདུག།",
    "target": "ཕྱི་རུ་ ཕྱིན་ ཙ་ ན་ བླ་མ་ ཡང་ བྱོན་ འདུག །"
  },
  {
    "source": "དེར་ཡིད་མ་ཆེས་ནང་དུ་བལྟས་ཙ་ན་ནང་དུ་བཞུགས་འདུག་པས།",
    "target": "དེ ར་ ཡིད་ མ་ ཆེས་ ནང་ དུ་ བལྟས་ ཙ་ ན་ ནང་ དུ་ བཞུགས་ འདུག་པ ས །"
  },
  {
    "source": "དེར་གྲུབ་པ་ཐོབ་པར་ཤེས་པས་བཙུན་པ་ཀུན་གྱིས་བཟོད་གསོལ་བྱས་སོ།།",
    "target": "དེ ར་ གྲུབ་པ་ ཐོབ་པ ར་ ཤེས་པ ས་ བཙུན་པ་ ཀུན་ གྱིས་ བཟོད་གསོལ་ བྱས་ སོ ། །"
  },
  {
    "source": "དེ་ནས་སྙེ་ནམ་དང་མང་ཡུལ་གཉིས་ཀྱི་རི་ལ་གཤེགས་པ་ཡིན།",
    "target": "དེ་ ནས་ སྙེ་ ནམ་ དང་ མང་ཡུལ་ གཉིས་ ཀྱི་ རི་ ལ་ གཤེགས་པ་ ཡིན །"
  },
  {
    "source": "ཡང་དུས་ཅིག་ན་རབས་ཆད་རྒན་རྒོན་གཉིས་ཀྱི་མཆོད་གནས་བྱས་ཏེ།",
    "target": "ཡང་ དུས་ ཅིག་ ན་ རབས་ ཆད་ རྒན་རྒོན་ གཉིས་ ཀྱི་ མཆོད་གནས་ བྱས་ ཏེ །"
  },
  {
    "source": "ཕྱེ་བྲེ་དྲུག",
    "target": "ཕྱེ་ བྲེ་ དྲུག"
  },
  {
    "source": "།",
    "target": "།"
  },
  {
    "source": "མར་ཚུད་བུ་གཅིག་ཤ་གཟུགས་གཅིག་བསྣམས་ནས་ལ་ཕྱི་གངས་ལ་གཤེགས་པས།",
    "target": "མར་ ཚུད་ བུ་ གཅིག་ ཤ་ གཟུགས་ གཅིག་ བསྣམས་ ནས་ ལ་ ཕྱི་ གངས་ ལ་ གཤེགས་པ ས །"
  },
  {
    "source": "དགུན་རིལ་གྱི་ཁ་བ་བྱུང་ནས།",
    "target": "དགུན་ རིལ་ གྱི་ ཁ་བ་ བྱུང་ ནས །"
  },
  {
    "source": "དེར་ཡུལ་མི་ཐམས་ཅད་ཀྱིས་རྒན་རྒོན་གཉིས་ལ་གྱོད་བརྡལ་བྱས།",
    "target": "དེ ར་ ཡུལ་མི་ ཐམས་ཅད་ ཀྱིས་ རྒན་རྒོན་ གཉིས་ ལ་ གྱོད་ བརྡལ་ བྱས །"
  },
  {
    "source": "རྒན་རྒོན་གཉིས་བླ་མའི་ཕྱོགས་སུ་ཁ་ལྟ་ཡིན་ངུ་བ་མིན་པ་གཞན་མེད།",
    "target": "རྒན་རྒོན་ གཉིས་ བླ་མ འི་ ཕྱོགས་ སུ་ ཁ་ ལྟ་ ཡིན་ ངུ་བ་ མིན་པ་ གཞན་ མེད །"
  },
  {
    "source": "སང་དཔྱིད་ཀ་ཁ་བ་ཨེན་ཅིག་ཞུ་ནས།",
    "target": "སང་ དཔྱིད་ཀ་ ཁ་བ་ ཨེན་ ཅིག་ ཞུ་ ནས །"
  },
  {
    "source": "གལ་ཏེ་རྒྱ་ལ་བླ་མ་མ་འདས་པར་ཡོད་པ་དག་སྲིད་དམ་བྱས་ནས་མི་གསུམ་ལ་རྒྱགས་ཕྱེ་དང་།",
    "target": "གལ་ ཏེ་ རྒྱ་ ལ་ བླ་མ་ མ་ འདས་པ ར་ ཡོད་པ་ དག་ སྲིད་ དམ་ བྱས་ ནས་ མི་ གསུམ་ ལ་ རྒྱགས་ཕྱེ་ དང་ །"
  },
  {
    "source": "ཁ་ལྷམ་བསྐུར་ནས་ཚོལ་དུ་བཏང་བས།",
    "target": "ཁ་ ལྷམ་ བསྐུར་ ནས་ ཚོལ་ དུ་ བཏང་བ ས །"
  },
  {
    "source": "མི་གསུམ་པོས་ཁ་བ་ཞུ་བའི་ལ་ཁར་ཕྱིན་ནས་བོས་པས།",
    "target": "མི་ གསུམ་པོ ས་ ཁ་བ་ ཞུ་བ འི་ ལ་ཁ ར་ ཕྱིན་ ནས་ བོས་པ ས །"
  },
  {
    "source": "བླ་མའི་ཐུགས་དགོངས་ལ་མི་ཡེ་མི་ཡོང་།",
    "target": "བླ་མ འི་ ཐུགས་དགོངས་ ལ་ མི་ ཡེ་ མི་ ཡོང་ །"
  },
  {
    "source": "རི་དྭགས་ཡིན་དགོངས་པ་ལ།",
    "target": "རི་དྭགས་ ཡིན་ དགོངས་པ་ ལ །"
  },
  {
    "source": "འོན་ཀྱང་མི་སྐད་ཇི་འདྲ་ཇི་འདྲར་བྱུང་ནས།",
    "target": "འོན་ ཀྱང་ མི་ སྐད་ ཇི་ འདྲ་ ཇི་ འདྲ ར་ བྱུང་ ནས །"
  },
  {
    "source": "དུ་བ་བཏང་དེར་དུ་བ་མཐོང་ནས་དུ་བའི་དྲུང་དུ་ཕྱིན་ཙ་ན་བླ་མ་བཞུགས་ནས་འདུག་པས།",
    "target": "དུ་བ་ བཏང་ དེ ར་ དུ་བ་ མཐོང་ ནས་ དུ་བ འི་ དྲུང་ དུ་ ཕྱིན་ ཙ་ ན་ བླ་མ་ བཞུགས་ ནས་ འདུག་པ ས །"
  },
  {
    "source": "ཕྱེའི་སུམ་ཆ་ཙམ་ཅིག་འདུག།",
    "target": "ཕྱེ འི་ སུམ་ཆ་ ཙམ་ ཅིག་ འདུག །"
  },
  {
    "source": "མར་ཕྱེད་ཙམ་ཞིག་འདུག།",
    "target": "མ ར་ ཕྱེད་ ཙམ་ ཞིག་ འདུག །"
  },
  {
    "source": "མི་གསུམ་པོ་ལ་བྱིན།",
    "target": "མི་ གསུམ་པོ་ ལ་ བྱིན །"
  },
  {
    "source": "ཞག་གསུམ་ཙམ་ངལ་གསོས་ནས་ཡུལ་དུ་བྱོན་ཙ་ན།",
    "target": "ཞག་ གསུམ་ ཙམ་ ངལ་ གསོས་ ནས་ ཡུལ་ དུ་ བྱོན་ ཙ་ ན །"
  },
  {
    "source": "ལམ་དུ་མི་གསུམ་པོ་ཁ་བས་འཁྱགས་ནས་བླ་མའི་དྲུང་དུ་ཉལ་བས་དྲོ་བར་བྱུང་ཟེར།",
    "target": "ལམ་ དུ་ མི་ གསུམ་པོ་ ཁ་བ ས་ འཁྱགས་ ནས་ བླ་མ འི་ དྲུང་ དུ་ ཉལ་བ ས་ དྲོ་བ ར་ བྱུང་ ཟེར །"
  },
  {
    "source": "དེར་ཡུལ་དུ་བྱོན་པས་ཡུལ་མིས་ཕྱག་བྱས་ནས་སྙུང་གསོལ་བས།",
    "target": "དེ ར་ ཡུལ་ དུ་ བྱོན་པ ས་ ཡུལ་མི ས་ ཕྱག་ བྱས་ ནས་ སྙུང་ གསོལ་བ ས །"
  },
  {
    "source": "བླ་མས་དེའི་ཚེ་ན་ལ་ཕྱི་གངས་ཀྱི་མགུར་བཞེངས་པ་ཡིན་གསུང་།",
    "target": "བླ་མ ས་ དེ འི་ ཚེ་ ན་ ལ་ ཕྱི་ གངས་ ཀྱི་ མགུར་ བཞེངས་པ་ ཡིན་ གསུང་ །"
  },
  {
    "source": "༼༥ན༽ཡང་དུས་ཅིག་ན་བླ་མ་བལ་པོར་ཐུགས་གཏད་ནས་དཔོན་སློབ་ཚན་ཅིག་གཤེགས་པ་ལ།",
    "target": "༼ ༥ ན ༽ ཡང་ དུས་ ཅིག་ ན་ བླ་མ་ བལ་པོ ར་ ཐུགས་ གཏད་ ནས་ དཔོན་སློབ་ ཚན་ ཅིག་ གཤེགས་པ་ ལ །"
  },
  {
    "source": "ལམ་དུ་ཚོང་པ་མང་པོ་དང་ཕྲད་པས།",
    "target": "ལམ་ དུ་ ཚོང་པ་ མང་པོ་ དང་ ཕྲད་པ ས །"
  },
  {
    "source": "ཚོང་དཔོན་གྱིས་བླ་མའི་སྦ་མཁར་ལ་འཇུས་ནས་ཁྱོད་སུ་ཡིན་ཟེར་བས།",
    "target": "ཚོང་དཔོན་ གྱིས་ བླ་མ འི་ སྦ་ མཁར་ ལ་ འཇུས་ ནས་ ཁྱོད་ སུ་ ཡིན་ ཟེར་བ ས །"
  },
  {
    "source": "བླ་མའི་ཞལ་ནས།",
    "target": "བླ་མ འི་ ཞལ་ ནས །"
  },
  {
    "source": "ང་ལྟ་སུ་ཡིན་ཆ་ཡོད་དམ།།",
    "target": "ང་ ལྟ་ སུ་ ཡིན་ ཆ་ ཡོད་ དམ ། །"
  },
  {
    "source": "ང་ལྟ་སུ་ཡིན་མ་ཤེས་ན།།",
    "target": "ང་ ལྟ་ སུ་ ཡིན་ མ་ ཤེས་ ན ། །"
  },
  {
    "source": "ང་ནི་མི་ལ་རྣལ་འབྱོར་ཡིན།།",
    "target": "ང་ ནི་ མི་ལ་ རྣལ་འབྱོར་ ཡིན ། །"
  },
  {
    "source": "བྱ་བ་ལ་སོགས་པའི་སྦ་མཁར་གྱི་མགུར་དེ་བཞེངས་པ་ཡིན་གསུང་།",
    "target": "བྱ་བ་ ལ་ སོགས་པ འི་ སྦ་ མཁར་ གྱི་ མགུར་ དེ་ བཞེངས་པ་ ཡིན་ གསུང་ །"
  },
  {
    "source": "དེ་ནས་ཡུལ་མཐོང་བའི་ལ་ཁ་ཅིག་ཏུ་བྱོན།",
    "target": "དེ་ ནས་ ཡུལ་ མཐོང་བ འི་ ལ་ཁ་ ཅིག་ ཏུ་ བྱོན །"
  },
  {
    "source": "ང་ཡུལ་དུ་མི་འགྲོ་རི་རྩེ་འགྲིམ་དུ་འགྲོ་གསུང་།",
    "target": "ང་ ཡུལ་ དུ་ མི་ འགྲོ་ རི་རྩེ་ འགྲིམ་ དུ་ འགྲོ་ གསུང་ །"
  },
  {
    "source": "འཁོར་གྱིས་ངེས་པར་རི་རྩེ་ཅིག་འགྲིམ་ན་ལོ་བཅུ་ན་ཡང་མི་རྟོལ་ན།",
    "target": "འཁོར་ གྱིས་ ངེས་པ ར་ རི་རྩེ་ ཅིག་ འགྲིམ་ ན་ ལོ་ བཅུ་ ན་ ཡང་ མི་ རྟོལ་ ན །"
  },
  {
    "source": "ཡུལ་དུ་གཤེགས་པར་ཞུ་བྱས་པས་མ་གནང་།",
    "target": "ཡུལ་ དུ་ གཤེགས་པ ར་ ཞུ་ བྱས་པ ས་ མ་ གནང་ །"
  },
  {
    "source": "མི་ལ་རྣལ་འབྱོར་རི་ཡ་ཀི་ལ་གཤེགས་བྱས་པས་ལ་སྟོད་དུ་མི་གཅེས་པ་ཅིག་ཤི་ནས་ཆོས་སྟོན་བྱེད་པ་ལ།",
    "target": "མི་ ལ་ རྣལ་འབྱོར་ རི་ ཡ་ ཀི་ ལ་ གཤེགས་ བྱས་པ ས་ ལ་སྟོད་ དུ་ མི་ གཅེས་པ་ ཅིག་ ཤི་ ནས་ ཆོས་ སྟོན་ བྱེད་པ་ ལ །"
  },
  {
    "source": "མི་མང་པོ་ཁྲིད་ནས་བཙལ་བས་རྙེད་ནས་ང་ཡུལ་དུ་སྤྱན་དྲངས།",
    "target": "མི་ མང་པོ་ ཁྲིད་ ནས་ བཙལ་བ ས་ རྙེད་ ནས་ ང་ ཡུལ་ དུ་ སྤྱན་ དྲངས །"
  },
  {
    "source": "དེར་ཚོགས་པ་ཐམས་ཅད་ཀྱིས་ཀྱང་འབུལ་བ་མང་པོ་བྱས།",
    "target": "དེ ར་ ཚོགས་པ་ ཐམས་ཅད་ ཀྱིས་ ཀྱང་ འབུལ་བ་ མང་པོ་ བྱས །"
  },
  {
    "source": "ཡོན་བདག་དེས་ཡུལ་ལ་སྟོད་ན་དགའ་བའི་རྟ་ཅིག་ཕུལ།",
    "target": "ཡོན་བདག་ དེ ས་ ཡུལ་ ལ་སྟོད་ ན་ དགའ་བ འི་ རྟ་ ཅིག་ ཕུལ །"
  },
  {
    "source": "བླ་མའི་ཞལ་ནས་ཁྱེད་རང་གི་འབུལ་བ་ཐམས་ཅད་ཁྱེད་རང་གིས་ཁྱེར།",
    "target": "བླ་མ འི་ ཞལ་ ནས་ ཁྱེད་ རང་ གི་ འབུལ་བ་ ཐམས་ཅད་ ཁྱེད་ རང་ གིས་ ཁྱེར །"
  },
  {
    "source": "ང་ཚགས་མི་བྱེད་པ་ཡིན་གསུངས་པས་དེར་སོ་སོར་ཁྱེར།",
    "target": "ང་ ཚག ས་ མི་ བྱེད་པ་ ཡིན་ གསུངས་པ ས་ དེ ར་ སོ་སོ ར་ ཁྱེར །"
  },
  {
    "source": "ཡོན་བདག་དེའི་རྟ་ཡང་མ་བཞེས་པས།",
    "target": "ཡོན་བདག་ དེ འི་ རྟ་ ཡང་ མ་ བཞེས་པ ས །"
  },
  {
    "source": "ཡོན་བདག་དེས་ངའི་ཕ་ད་གཟོད་ཤི་བྱས་ནས་ངུས་པས་བླ་མའི་ཞལ་ནས།",
    "target": "ཡོན་བདག་ དེ ས་ ང འི་ ཕ་ ད་ གཟོད་ ཤི་ བྱས་ ནས་ ངུས་པ ས་ བླ་མ འི་ ཞལ་ ནས །"
  },
  {
    "source": "འོ་ན་རྟ་ལ་གཏད་པའི་གཡང་ཤུན་དེ་ང་ལ་སློངས་གསུང་།",
    "target": "འོ་ ན་ རྟ་ ལ་ གཏད་པ འི་ གཡང་ ཤུན་ དེ་ ང་ ལ་ སློངས་ གསུང་ །"
  },
  {
    "source": "དེ་ནས་བཀྲ་ཤིས་ཚེ་རིང་ལ་གཤེགས་ནས་བཞུགས་པའི་དུས་སུ།",
    "target": "དེ་ ནས་ བཀྲ་ཤིས་ ཚེ་རིང་ ལ་ གཤེགས་ ནས་ བཞུགས་པ འི་ དུས་ སུ །"
  },
  {
    "source": "དགེ་བཤེས་རྔ་སུག་པ།",
    "target": "དགེ་བཤེས་ རྔ་ སུག་པ །"
  },
  {
    "source": "འབྲིང་སྟོན་འཕགས་པ།",
    "target": "འབྲིང་ སྟོན་ འཕགས་པ །"
  },
  {
    "source": "ཇོ་སྲས་མཆོད་པ་བྱས་ཡུལ་ལ་སྟོད་ན་མི་ཆེ་བ་གསུམ་གྱིས་བླ་མ་བཙལ་བས་རྙེད་ནས་ཡུལ་དུ་སྤྱན་དྲངས།",
    "target": "ཇོ་ སྲས་ མཆོད་པ་ བྱས་ ཡུལ་ ལ་སྟོད་ ན་ མི་ ཆེ་བ་ གསུམ་ གྱིས་ བླ་མ་ བཙལ་བ ས་ རྙེད་ ནས་ ཡུལ་ དུ་ སྤྱན་ དྲངས །"
  },
  {
    "source": "བསྙེན་བཀུར་ཇི་ལྟར་བགྱིས་པའི་ལོ་རྒྱུས་གསུངས།",
    "target": "བསྙེན་བཀུར་ ཇི་ ལྟ ར་ བགྱིས་པ འི་ ལོ་རྒྱུས་ གསུངས །"
  },
  {
    "source": "དེ་ནས་བླ་མ་གཤེགས་པར་བཞེད་པ་ལ།",
    "target": "དེ་ ནས་ བླ་མ་ གཤེགས་པ ར་ བཞེད་པ་ ལ །"
  },
  {
    "source": "འཁོར་གྱིས་གཤེགས་སུ་མ་སྟེར་ནས།",
    "target": "འཁོར་ གྱིས་ གཤེགས་ སུ་ མ་ སྟེར་ ནས །"
  },
  {
    "source": "ཕྱིས་འབྱོན་པའི་༼༥བ༽དབུ་བསྙུང་བཞེས་པ་དང་།",
    "target": "ཕྱི ས་ འབྱོན་པ འི་ ༼ ༥ བ ༽ དབུ་ བསྙུང་ བཞེས་པ་ དང་ །"
  },
  {
    "source": "དེ་ནས་གཤེགས་ཙ་ན།",
    "target": "དེ་ ནས་ གཤེགས་ ཙ་ ན །"
  },
  {
    "source": "མས་ཡར་རླུང་ལོག་སྟེ་སྤྱི་གཙུག་ཏུ་སོང་སྟེ།",
    "target": "མ ས་ ཡ ར་ རླུང་ ལོག་ སྟེ་ སྤྱི་གཙུག་ ཏུ་ སོང་ སྟེ །"
  },
  {
    "source": "ཁ་སྣའི་དབུགས་རྒྱུ་བ་ཆད་ནས།",
    "target": "ཁ་ སྣ འི་ དབུགས་ རྒྱུ་བ་ ཆད་ ནས །"
  },
  {
    "source": "དེར་བསྒོམས་པས་བདེ་བ་སྙམ་བྱེད་ནས།",
    "target": "དེ ར་ བསྒོམས་པ ས་ བདེ་བ་ སྙམ་ བྱེད་ ནས །"
  },
  {
    "source": "ནམ་ཕྱེད་ཙ་ན་བུད་མེད་མང་པོ་བླ་མའི་མདུན་ན་ཐལ་མོ་སྦྱར་ནས།",
    "target": "ནམ་ཕྱེད་ ཙ་ན་ བུད་མེད་ མང་པོ་ བླ་མ འི་ མདུན་ ན་ ཐལ་མོ་ སྦྱར་ ནས །"
  },
  {
    "source": "བླ་མ་ལ་ད་རུང་ཐུགས་མ་ཡེངས་པར་གྱིས་ཟེར།",
    "target": "བླ་མ་ ལ་ ད་ རུང་ ཐུགས་ མ་ ཡེངས་པ ར་ གྱིས་ ཟེར །"
  },
  {
    "source": "བླ་མས་ཐུགས་མར་ཕབ་ནས་དེ་ལྟར་བསྒོམས་པས།",
    "target": "བླ་མ ས་ ཐུགས་ མ ར་ ཕབ་ ནས་ དེ་ ལྟ ར་ བསྒོམས་པ ས །"
  },
  {
    "source": "ཨེན་ཅིག་ལོན་ནས་རླུང་གནས་སུ་ཚུད།",
    "target": "ཨེན་ ཅིག་ ལོན་ ནས་ རླུང་ གནས་ སུ་ ཚུད །"
  },
  {
    "source": "དེ་ནས་ཕྱིན་ཙ་ན་ཉི་མ་ཟེར་ལ་ཁད་ཙ་ན་ཡང་སྔར་བཞིན་བྱུང་ནས།",
    "target": "དེ་ ནས་ ཕྱིན་ ཙ་ ན་ ཉི་མ་ ཟེར་ ལ་ ཁད་ ཙ་ན་ ཡང་ སྔ ར་ བཞིན་ བྱུང་ ནས །"
  },
  {
    "source": "ཡང་བསྒོམས་པས་སོར་ཆུད།",
    "target": "ཡང་ བསྒོམས་པ ས་ སོ ར་ ཆུད །"
  },
  {
    "source": "མི་གནོད་སྙམ་ནས་མནའ་དོར་བ་ཡིན་པ་ལ་གནོད་པར་བྱུང་གསུང་།",
    "target": "མི་ གནོད་ སྙམ་ ནས་ མནའ་ དོར་བ་ ཡིན་པ་ ལ་ གནོད་པ ར་ བྱུང་ གསུང་ །"
  },
  {
    "source": "དེ་ནས་བྲིན་སྙེ་ནམ་གཉིས་ཀྱི་བར་དུ།",
    "target": "དེ་ ནས་ བྲིན་ སྙེ་ ནམ་ གཉིས་ ཀྱི་ བར་ དུ །"
  },
  {
    "source": "བྲག་དམར་པོ་མཐོ་བྱ་བ་ལ་བཞུགས་པའི་ཚེ།",
    "target": "བྲག་དམར་ པོ་མཐོ་ བྱ་བ་ ལ་ བཞུགས་པ འི་ ཚེ །"
  },
  {
    "source": "འོག་ན་ཐང་དཀར་རྒོད་པོ་ལྡིང་བ་ལ་སོགས་པའི་མགུར་བཞེངས་པ་ཡིན་གསུང་།",
    "target": "འོག་ ན་ ཐང་ དཀར་ རྒོད་པོ་ ལྡིང་བ་ ལ་ སོགས་པ འི་ མགུར་ བཞེངས་པ་ ཡིན་ གསུང་ །"
  },
  {
    "source": "ཡང་དུས་ཅིག་ན་བླ་མ་ནགས་ཀྱི་མཐོངས་ཅིག་ན་བཞུགས་པའི་ཚེ།",
    "target": "ཡང་ དུས་ ཅིག་ ན་ བླ་མ་ ནགས་ ཀྱི་ མཐོངས་ ཅིག་ ན་ བཞུགས་པ འི་ ཚེ །"
  },
  {
    "source": "ཡོན་བདག་ཅིག་རྩར་བྱུང་ནས་ལོག་ནས་སོང་།",
    "target": "ཡོན་བདག་ ཅིག་ རྩ ར་ བྱུང་ ནས་ ལོག་ ནས་ སོང་ །"
  },
  {
    "source": "བླ་མས་བོས་པས་བྱུང་།",
    "target": "བླ་མ ས་ བོས་པ ས་ བྱུང་ །"
  },
  {
    "source": "བར་དེར་ཁྱོད་ཀྱིས་གར་བསྡད་བྱས་པ་ལ།",
    "target": "བར་ དེ ར་ ཁྱོད་ ཀྱིས་ ག ར་ བསྡད་ བྱས་པ་ ལ །"
  },
  {
    "source": "བླ་མ་ནི་མ་མཐོང་མཆོད་རྟེན་ཅིག་གི་རྩར་བསྡད་ཟེར།",
    "target": "བླ་མ་ ནི་ མ་ མཐོང་ མཆོད་རྟེན་ ཅིག་ གི་ རྩ ར་ བསྡད་ ཟེར །"
  },
  {
    "source": "ཡང་དུས་ཅིག་གི་ཚེ་ན་ཡོན་བདག་ཅིག་ཕྱག་མི་བྱེད་པར་ཅེར་བ་ཅིག་བལྟས་ནས་སོང་།",
    "target": "ཡང་ དུས་ ཅིག་ གི་ ཚེ་ ན་ ཡོན་བདག་ ཅིག་ ཕྱག་ མི་ བྱེད་པ ར་ ཅེར་བ་ ཅིག་ བལྟས་ ནས་ སོང་ །"
  },
  {
    "source": "བླ་མས་བོས་པས་རྩར་བྱུང་།",
    "target": "བླ་མ ས་ བོས་པ ས་ རྩ ར་ བྱུང་ །"
  },
  {
    "source": "ཁྱོད་ད་ཅི་ཕྱག་མི་བྱེད་པ་ཅི་ཙུག་ཡིན་བྱས་པས།",
    "target": "ཁྱོད་ ད་ ཅི་ ཕྱག་ མི་ བྱེད་པ་ ཅི་ ཙུག་ ཡིན་ བྱས་པ ས །"
  },
  {
    "source": "བླ་མ་གཟིམས་མལ་ན་མི་གདའ་ཟེར་སྐད།",
    "target": "བླ་མ་ གཟིམས་མལ་ ན་ མི་ གདའ་ ཟེར་ སྐད །"
  },
  {
    "source": "རིན་པོ་ཆེས་བླ་མ་ལ་དུས་དེར་ཅི་མཛད་ཞུས་པས།",
    "target": "རིན་པོ་ཆེ ས་ བླ་མ་ ལ་ དུས་ དེ ར་ ཅི་ མཛད་ ཞུས་པ ས །"
  },
  {
    "source": "ངས་ཅང་བྱས་པ་མེད།",
    "target": "ང ས་ ཅང་ བྱས་པ་ མེད །"
  },
  {
    "source": "དཱི་པཾ་ཀ་རས་བསམ་ཡས་དབུ་རྩེའི་རྩེ་མོ་ལ་བསྐོར་བ་བྱེད་པ་མིས་མཐོང་ཟེར་ཏེ།",
    "target": "དཱི་པཾ་ ཀ་ རས་ བསམ་ཡས་ དབུ་ རྩེ འི་ རྩེ་མོ་ ལ་ བསྐོར་བ་ བྱེད་པ་ མི ས་ མཐོང་ ཟེར་ ཏེ །"
  },
  {
    "source": "ཁོང་གི་བྱས་པ་ཅང་ཡོད་དམ་གསུང་།",
    "target": "ཁོང་ གི་ བྱས་པ་ ཅང་ ཡོད་ དམ་ གསུང་ །"
  },
  {
    "source": "བྱས་པ་མེད་ཀྱང་རྟེན་འབྲེལ་གྱིས་གཞན་སྣང་ལ་དེ་ལྟར་འོང་བར་འདུག་པ་དེ་བས་ན་གཟུགས་སྐུ་རྣམ་གཉིས་ཀྱང་གཞན་སྣང་ལ་ཇི་ལྟར་འཚམས་པར་སྣང་གིས།",
    "target": "བྱས་པ་ མེད་ ཀྱང་ རྟེན་འབྲེལ་ གྱིས་ གཞན་ སྣང་ ལ་ དེ་ ལྟ ར་ འོང་བ ར་ འདུག་པ་ དེ་བ ས་ ན་ གཟུགས་སྐུ་ རྣམ་ གཉིས་ ཀྱང་ གཞན་ སྣང་ ལ་ ཇི་ ལྟ ར་ འཚམས་པ ར་ སྣང་ གིས །"
  },
  {
    "source": "མཛད་པ་མེད་པ་ཡིན་གསུངས།",
    "target": "མཛད་པ་ མེད་པ་ ཡིན་ གསུངས །"
  },
  {
    "source": "ཡང་དུས་ཞིག་ན་བྲིན་གྱི་བཀྲ་ཤིས་ཚེ་རིང་༼༦ན༽བྱ་བ་ལ་བྱོན་ནས།",
    "target": "ཡང་ དུས་ ཞིག་ ན་ བྲིན་ གྱི་ བཀྲ་ཤིས་ ཚེ་རིང་ ༼ ༦ ན ༽ བྱ་བ་ ལ་ བྱོན་ ནས །"
  },
  {
    "source": "འཁོར་ཚན་ཞིག་དང་འགྲོགས་ནས་བྱོན་པས་བླ་མ་གཡང་ཆེན་པོ་ཅིག་ལ་ལྷུང་བས།",
    "target": "འཁོར་ ཚན་ ཞིག་ དང་ འགྲོགས་ ནས་ བྱོན་པ ས་ བླ་མ་ གཡང་ ཆེན་པོ་ ཅིག་ ལ་ ལྷུང་བ ས །"
  },
  {
    "source": "རྦབ་ཏུ་ཤོར་བས་འཁོར་རྣམས་ཀྱིས་ངུ་ཡིན་མཐའ་རྩར་ཕྱིན་ཙ་ན་བླ་མ་གྱེན་ལ་བྱོན།",
    "target": "རྦབ་ ཏུ་ ཤོར་བ ས་ འཁོར་ རྣམས་ ཀྱིས་ ངུ་ ཡིན་ མཐའ་ རྩ ར་ ཕྱིན་ ཙ་ ན་ བླ་མ་ གྱེན་ ལ་ བྱོན །"
  },
  {
    "source": "དེར་འཁོར་རྣམས་ཀྱིས་གཡང་དེ་ཙམ་པ་ལ་བླ་མ་ལྷུང་བ་ལ།",
    "target": "དེ ར་ འཁོར་ རྣམས་ ཀྱིས་ གཡང་ དེ་ ཙམ་པ་ ལ་ བླ་མ་ ལྷུང་བ་ ལ །"
  },
  {
    "source": "མ་འདས་པར་བྱོན་པ་ཅི་ཙུག་ཡིན་ཞུས་པས།",
    "target": "མ་ འདས་པ ར་ བྱོན་པ་ ཅི་ ཙུག་ ཡིན་ ཞུས་པ ས །"
  },
  {
    "source": "བླ་མའི་ཞལ་ནས་གཞན་ཅིག་ཡིན་ན་ཤ་དུམ་བུ་ཆད་དེ་འགྲོ་སྟེ།",
    "target": "བླ་མ འི་ ཞལ་ ནས་ གཞན་ ཅིག་ ཡིན་ ན་ ཤ་ དུམ་བུ་ ཆད་ དེ་ འགྲོ་ སྟེ །"
  },
  {
    "source": "ང་ཡང་དགའ་རབ་བྱུང་གསུང་།",
    "target": "ང་ ཡང་ དགའ་ རབ་ བྱུང་ གསུང་ །"
  },
  {
    "source": "ཡང་དུས་ཅིག་ན་ཤེལ་གྱི་མཆོད་རྟེན་དུ་བྱས་ནས།",
    "target": "ཡང་ དུས་ ཅིག་ ན་ ཤེལ་ གྱི་ མཆོད་རྟེན་ དུ་ བྱས་ ནས །"
  },
  {
    "source": "ནམ་མཁའ་ལ་གཤེགས་པ་ཡིན་སྐད།",
    "target": "ནམ་མཁའ་ ལ་ གཤེགས་པ་ ཡིན་ སྐད །"
  },
  {
    "source": "ཡང་དུས་གཅིག་ན་བླ་མ་ལ་བལ་པོའི་རོང་ཁ་བཞི་མི་ཞིག་གིས་མི་ལ་བལྟར་འོངས་ཙ་ན།",
    "target": "ཡང་ དུས་ གཅིག་ ན་ བླ་མ་ ལ་ བལ་པོ འི་ རོང་ ཁ་ བཞི་ མི་ ཞིག་ གིས་ མི་ ལ་ བལྟ ར་ འོངས་ ཙ་ ན །"
  },
  {
    "source": "ཁོང་བླ་མ་ལ་མ་དད་ནས་མི་ལ་རྣལ་འབྱོར་པ་ཁྱོད་སྒྲ་ཆེ་ལ་དོན་ཆུང་བ་ཞིག་འདུག།",
    "target": "ཁོང་ བླ་མ་ ལ་ མ་ དད་ ནས་ མི་ ལ་ རྣལ་འབྱོར་པ་ ཁྱོད་ སྒྲ་ ཆེ་ ལ་ དོན་ ཆུང་བ་ ཞིག་ འདུག །"
  },
  {
    "source": "དགེ་བཤེས་བྱ་བ་བ་རི་ལོ་ཙྪ་བ་ལ་ཟེར་བ་ཡིན།",
    "target": "དགེ་བཤེས་ བྱ་བ་ བ་རི་ ལོ་ཙྪ་བ་ ལ་ ཟེར་བ་ ཡིན །"
  },
  {
    "source": "གདུགས་སམ་ཟངས་དུང་ངམ་སུ་ཕྲད་ལ་གསེར་སྟེར་ལུགས་སམ་ཟེར་ནས་སོང་།",
    "target": "གདུགས་ སམ་ ཟངས་དུང་ ངམ་ སུ་ ཕྲད་ ལ་ གསེར་ སྟེར་ ལུགས་ སམ་ ཟེར་ ནས་ སོང་ །"
  },
  {
    "source": "ཞེས་ཞག་འགའ་ན་རོང་ཁ་བཞིའི་མི་རྣམས་བླ་མ་ནུབ་རེ་ལ་ལན་གསུམ་གསུམ་ནམ་མཁའ་ལ་སེང་གེ་ཞོན་ནས་འབྱོན་ཡང་ཟེར།",
    "target": "ཞེས་ ཞག་ འགའ་ ན་ རོང་ ཁ་ བཞི འི་ མི་ རྣམས་ བླ་མ་ ནུབ་ རེ་ ལ་ ལན་ གསུམ་ གསུམ་ ནམ་མཁའ་ ལ་ སེང་གེ་ ཞོན་ ནས་ འབྱོན་ ཡང་ ཟེར །"
  },
  {
    "source": "བྱོན་པ་ཡང་མཐོང་བས་དེར་ཤིན་ཏུ་དད་ནས།",
    "target": "བྱོན་པ་ ཡང་ མཐོང་བ ས་ དེ ར་ ཤིན་ ཏུ་ དད་ ནས །"
  },
  {
    "source": "བསྙེན་བཀུར་བྱེད་པ་མང་པོ་བྱུང་བས།",
    "target": "བསྙེན་བཀུར་ བྱེད་པ་ མང་པོ་ བྱུང་བ ས །"
  },
  {
    "source": "བླ་མའི་འཁོར་གྱིས་ཁྱེད་དེ་བྲག་གི་མི་ནི་མི་སྨྲ།",
    "target": "བླ་མ འི་ འཁོར་ གྱིས་ ཁྱེད་ དེ་ བྲག་ གི་ མི་ ནི་ མི་ སྨྲ །"
  },
  {
    "source": "ད་བསྙེན་བཀུར་བྱེད་པ་ཅི་ཙུག་ཡིན་བྱས་པ་ལ།",
    "target": "ད་ བསྙེན་བཀུར་ བྱེད་པ་ ཅི་ ཙུག་ ཡིན་ བྱས་པ་ ལ །"
  },
  {
    "source": "ངེད་ཀྱི་ནམ་མཁའ་ན་ཕར་ལ་བླ་མ་ནུབ་རེ་ལན་གསུམ་གསུམ་བྱོན་པས་དེར་དད་པ་ཡིན་ཟེར་ལོ།།",
    "target": "ངེད་ ཀྱི་ ནམ་མཁའ་ ན་ ཕར་ ལ་ བླ་མ་ ནུབ་ རེ་ ལན་ གསུམ་ གསུམ་ བྱོན་པ ས་ དེ ར་ དད་པ་ ཡིན་ ཟེར་ ལོ ། །"
  },
  {
    "source": "རིན་པོ་ཆེའི་ཞལ་ནས།",
    "target": "རིན་པོ་ཆེ འི་ ཞལ་ ནས །"
  },
  {
    "source": "དེ་ངས་ཕྱིན་པའི་སྔ་དེའི་ལོ་ཡིན་གསུང་།",
    "target": "དེ་ ང ས་ ཕྱིན་པ འི་ སྔ་ དེ འི་ ལོ་ ཡིན་ གསུང་ །"
  },
  {
    "source": "མངོན་པར་ཤེས་པའི་ཤ་རོ་བསྟན།",
    "target": "མངོན་པ ར་ ཤེས་པ འི་ ཤ་ རོ་ བསྟན །"
  },
  {
    "source": "མ་ཆུང་གང་སྡོམས་པས་སྔར་མ་འཐུངས།",
    "target": "མ་ ཆུང་ གང་ སྡོམས་པ ས་ སྔ ར་ མ་ འཐུངས །"
  },
  {
    "source": "བུད་མེད་གཞོན་ནུ་མ་ལ་བུ་སྐྱེ་གསུངས།",
    "target": "བུད་མེད་ གཞོན་ནུ་མ་ ལ་ བུ་ སྐྱེ་ གསུངས །"
  },
  {
    "source": "མགུར་མོའི་མཁར་སྟོན་གྱིས་སྲང་དུ་ཕྱིན་པ་ལ།",
    "target": "མགུར་མོ འི་ མཁར་ སྟོན་ གྱིས་ སྲང་ དུ་ ཕྱིན་པ་ ལ །"
  },
  {
    "source": "ཁོ་ན་རེ་ངའི་རིག་པ་འདི་ཡིན་ཟེར།",
    "target": "ཁོ་ ན་རེ་ ང འི་ རིག་པ་ འདི་ ཡིན་ ཟེར །"
  },
  {
    "source": "བུད་མེད་ཅིག་ན་རེ་ཁྱོད་ཀྱི་བླ་མ་ལ་ཡོན་ཏན་ཅི་ཡོད་ཟེར་བ་ལ།",
    "target": "བུད་མེད་ ཅིག་ ན་རེ་ ཁྱོད་ ཀྱི་ བླ་མ་ ལ་ ཡོན་ཏན་ ཅི་ ཡོད་ ཟེར་བ་ ལ །"
  },
  {
    "source": "ཁོས་ཏིང་ངེ་འཛིན་བཟང་པོ་ཡོད་པའམ།",
    "target": "ཁོས་ ཏིང་ངེ་འཛིན་ བཟང་པོ་ ཡོད་པ འམ །"
  },
  {
    "source": "མངོན་པར་ཤེས་པ་ཡོད་པའམ་རྟོགས་པ་དང་བྲལ་བའི་ཡོན་ཏན་༼༦བ༽བརྗོད་པས་མོ་ན་རེ།",
    "target": "མངོན་པ ར་ ཤེས་པ་ ཡོད་ པ འམ་ རྟོགས་པ་ དང་ བྲལ་བ འི་ ཡོན་ཏན་ ༼ ༦ བ ༽ བརྗོད་པ ས་ མོ་ ན་རེ །"
  },
  {
    "source": "ཁྱེད་ཀྱི་བླ་མ་ཡོན་ཏན་དེ་ཤེས་པ་ཅིག་འདུག་གིས་ཟེར་ནས་ཁོ་ལ་མགུ་བ་ལ་ཁྱོད་ཀྱིས་ཤེས་སམ་མཐོང་ངམ་བྱ་བ་ལ།",
    "target": "ཁྱེད་ ཀྱི་ བླ་མ་ ཡོན་ཏན་ དེ་ ཤེས་པ་ ཅིག་ འདུག་ གིས་ ཟེར་ ནས་ ཁོ་ ལ་ མགུ་བ་ ལ་ ཁྱོད་ ཀྱིས་ ཤེས་ སམ་ མཐོང་ ངམ་ བྱ་བ་ ལ །"
  },
  {
    "source": "མོས་མཆན་ཁུང་ནས་རའི་ཟེའུ་ཞིག་ཕྱུང་ནས་ངས་གསོལ་བ་བཏབ་པའི་དུས་སུ།",
    "target": "མོས་ མཆན་ ཁུང་ ནས་ ར འི་ ཟེའུ་ ཞིག་ ཕྱུང་ ནས་ ང ས་ གསོལ་བ་ བཏབ་པ འི་ དུས་ སུ །"
  },
  {
    "source": "འདིར་བླ་མ་ནུབ་རེ་ལ་ལན་གསུམ་གསུམ་འབྱོན་པ་ཡིན་པས།",
    "target": "འདི ར་ བླ་མ་ ནུབ་ རེ་ ལ་ ལན་ གསུམ་ གསུམ་ འབྱོན་པ་ ཡིན་པ ས །"
  },
  {
    "source": "ངས་བླ་མ་ལ་མཆོད་པ་བྱེད་པ་ཡིན་ཟེར།",
    "target": "ང ས་ བླ་མ་ ལ་ མཆོད་པ་ བྱེད་པ་ ཡིན་ ཟེར །"
  },
  {
    "source": "བུད་མེད་དེ་མཁའ་འགྲོ་མ་ཡིན་གསུང་།",
    "target": "བུད་མེད་ དེ་ མཁའ་འགྲོ་མ་ ཡིན་ གསུང་ །"
  },
  {
    "source": "དུས་ཅིག་གི་ཚེ་ན་འཁོར་རྣམས་དང་འགྲོགས་བྲིན་གྱི་ལྕགས་དྲང་ལུང་པ་བྱ་བ་ནས་བྱོན་ཙ་ན།",
    "target": "དུས་ ཅིག་ གི་ ཚེ་ ན་ འཁོར་ རྣམས་ དང་ འགྲོགས་ བྲིན་ གྱི་ ལྕགས་ དྲང་ ལུང་པ་ བྱ་བ་ ནས་ བྱོན་ ཙ་ ན །"
  },
  {
    "source": "ཁ་བ་ཆེན་པོ་བྱུང་བ་ལ་བླ་མ་འཕུར་ནས་བཞུད།",
    "target": "ཁ་བ་ ཆེན་པོ་ བྱུང་བ་ ལ་ བླ་མ་ འཕུར་ ནས་ བཞུད །"
  },
  {
    "source": "འཁོར་རྣམས་ཀྱིས་ཡེ་མ་སླེབ་ཟེར།",
    "target": "འཁོར་ རྣམས་ ཀྱིས་ ཡེ་ མ་ སླེབ་ ཟེར །"
  },
  {
    "source": "རིན་པོ་ཆེ་ལ་དྲིས་པ་ལ།",
    "target": "རིན་པོ་ཆེ་ ལ་ དྲིས་པ་ ལ །"
  },
  {
    "source": "འཕུར་བ་ནི་མིན་ཏེ་ངས་རྐང་པ་ཨེན་ཅིག་བཏེག་གི་བྱས།",
    "target": "འཕུར་བ་ ནི་ མིན་ ཏེ་ ང ས་ རྐང་པ་ ཨེན་ ཅིག་ བཏེག་ གི་ བྱས །"
  },
  {
    "source": "རླུང་ཨེན་ཅིག་མནན་ནས་ཕྱིན་པས།",
    "target": "རླུང་ ཨེན་ ཅིག་ མནན་ ནས་ ཕྱིན་པ ས །"
  },
  {
    "source": "བྱ་རྗེས་ཙམ་ལས་མ་བྱུང་བ་ཡིན་ནོ་གསུང་།",
    "target": "བྱ་རྗེས་ ཙམ་ ལས་ མ་ བྱུང་བ་ ཡིན་ ནོ་ གསུང་ །"
  },
  {
    "source": "རིན་པོ་ཆེ་ཟླ་བ་བཅུ་གསུམ་བཞུགས་ནས་མར་བྱོན་པའི་དུས་སུ།",
    "target": "རིན་པོ་ཆེ་ ཟླ་བ་ བཅུ་ གསུམ་ བཞུགས་ ནས་ མ ར་ བྱོན་པ འི་ དུས་ སུ །"
  },
  {
    "source": "ཡོན་བདག་མོ་ལེགས་སེའི་ཁྱིམ་དུ་བཞུགས་པ་ལ།",
    "target": "ཡོན་བདག་ མོ་ ལེགས་ སེ འི་ ཁྱིམ་ དུ་ བཞུགས་པ་ ལ །"
  },
  {
    "source": "བླ་མ་ལ་འོ་ཅག་གིས་རྒྱགས་བསྐྱལ་མི་དགོས་ཟེར།",
    "target": "བླ་མ་ ལ་ འོ་ཅག་ གིས་ རྒྱགས་ བསྐྱལ་ མི་ དགོས་ ཟེར །"
  },
  {
    "source": "ཅི་ཙམ་བསྐྱལ་བྱས་པ་ལས།",
    "target": "ཅི་ ཙམ་ བསྐྱལ་ བྱས་པ་ ལས །"
  },
  {
    "source": "བྲེ་དྲུག་བསྐྱལ་ཟེར།",
    "target": "བྲེ་ དྲུག་ བསྐྱལ་ ཟེར །"
  },
  {
    "source": "དེས་ཅི་ཙམ་ཕྱིད་བྱས་པས།",
    "target": "དེ ས་ ཅི་ ཙམ་ ཕྱིད་ བྱས་པ ས །"
  },
  {
    "source": "ཟླ་བ་རེ་ལ་ནས་འབྲས་ཕུལ་གང་རེས་ཆོག་ཟེར།",
    "target": "ཟླ་བ་ རེ་ ལ་ ནས་ འབྲས་ ཕུལ་ གང་ རེ ས་ ཆོག་ ཟེར །"
  },
  {
    "source": "སྔར་མ་རྟོགས་པ་བདེན་ནམ་རྫུན་ནམ་དྲི་སྙམ་ནས།",
    "target": "སྔ ར་ མ་ རྟོགས་པ་ བདེན་ ནམ་ རྫུན་ ནམ་ དྲི་ སྙམ་ ནས །"
  },
  {
    "source": "ཉིན་ལམ་གཅིག་གི་ས་ནས་ལོག་ནས་ཕྱིན་པས།",
    "target": "ཉིན་ ལམ་ གཅིག་ གི་ ས་ ནས་ ལོག་ ནས་ ཕྱིན་པ ས །"
  },
  {
    "source": "བླ་མའི་ཞལ་ནས་ཁྱོད་ལོག་གམ་གསུངས་ནས།",
    "target": "བླ་མ འི་ ཞལ་ ནས་ ཁྱོད་ ལོག་ གམ་ གསུངས་ ནས །"
  },
  {
    "source": "ཇ་ཅིག་བཀོལ་ནས་གནང་།",
    "target": "ཇ་ ཅིག་ བཀོལ་ ནས་ གནང་ །"
  },
  {
    "source": "དེར་ཞུས་པས་མོ་མེད་ཙ་ན་མཁའ་འགྲོ་མས་ཟས་སྣ་ཆང་སྣ་ལ་སོགས་པ་ཡང་དག་པ་སྟོབས་པས།",
    "target": "དེ ར་ ཞུས་པ ས་ མོ་ མེད་ ཙ་ ན་ མཁའ་འགྲོ་མ ས་ ཟས་ སྣ་ ཆང་ སྣ་ ལ་ སོགས་པ་ ཡང་དག་པ་ སྟོབས་ པ ས །"
  },
  {
    "source": "སྲིན་ལག་གིས་ཁ་ལ་རེག་ཙམ་མིན་པ་མེད་ཀྱང་།",
    "target": "སྲིན་ལག་ གིས་ ཁ་ ལ་ རེག་ ཙམ་ མིན་པ་ མེད་ ཀྱང་ །"
  },
  {
    "source": "ཞག་ལྔ་ལྔ་དྲུག་དྲུག་ལྟོ་ཟ་བ་བརྗེད་ནས་མི་དྲན།",
    "target": "ཞག་ ལྔ་ ལྔ་ དྲུག་ དྲུག་ ལྟོ་ ཟ་བ་ བརྗེད་ ནས་ མི་ དྲན །"
  },
  {
    "source": "རེས་ཞག་རེ་ཙམ་ཏིང་ངེ་འཛིན་ལ་སོང་ནས་མ་ཟོས་གསུང་།",
    "target": "རེ ས་ ཞག་ རེ་ ཙམ་ ཏིང་ངེ་འཛིན་ ལ་ སོང་ ནས་ མ་ ཟོས་ གསུང་ །"
  },
  {
    "source": "ཡང་བླ་མའི་ཞལ་ནས་བྲག་མཐོན་པོའམ།",
    "target": "ཡང་ བླ་མ འི་ ཞལ་ ནས་ བྲག་ མཐོན་པོ འམ །"
  },
  {
    "source": "མཁར་མཐོན་པོའི་རྩེ་མོ་ལ་ཞག་མང་པོ་བསྒོམས་ཀྱང་ཡོང་བར་འདུག་གསུང་།",
    "target": "མཁར་ མཐོན་པོ འི་ རྩེ་མོ་ ལ་ ཞག་ མང་པོ་ བསྒོམས་ ཀྱང་ ཡོང་བ ར་ འདུག་ གསུང་ །"
  },
  {
    "source": "ཡང་དར་མ་བསྟན་བྱ་བ་ཅིག་བྱེས་སུ་སོང་བ་ཤི་ཟེར་ནས་ཉེ་༼༧ན༽འབྲེལ་རྣམས་ངུས་པ་ལས།",
    "target": "ཡང་ དར་མ་ བསྟན་ བྱ་བ་ ཅིག་ བྱེས་ སུ་ སོང་བ་ ཤི་ ཟེར་ ནས་ ཉེ་ ༼ ༧ ན ༽ འབྲེལ་ རྣམས་ ངུས་པ་ ལས །"
  },
  {
    "source": "བླ་མའི་ཞལ་ནས་ཅི་ཉེས་གསུང་།",
    "target": "བླ་མ འི་ ཞལ་ ནས་ ཅི་ ཉེས་ གསུང་ །"
  },
  {
    "source": "དར་མ་བརྟན་ཤི་ཟེར་ནས་ངུ་བྱས་པ་ལ།",
    "target": "དར་མ་ བརྟན་ ཤི་ ཟེར་ ནས་ ངུ་ བྱས་པ་ ལ །"
  },
  {
    "source": "མ་ཤི་ཁོ་ད་ལྟ་འོང་གསུང་།",
    "target": "མ་ ཤི་ ཁོ་ ད་ ལྟ་ འོང་ གསུང་ །"
  },
  {
    "source": "འོ་ན་ཁོང་ལ་དེ་སྐད་བགྱིའམ་ཞུས་པ་ལ།",
    "target": "འོ་ ན་ ཁོང་ ལ་ དེ་ སྐད་ བགྱི འམ་ ཞུས་པ་ ལ །"
  },
  {
    "source": "གྱིས་གསུང་།",
    "target": "གྱིས་ གསུང་ །"
  },
  {
    "source": "དེ་སྐད་བྱས་པས་ཁོ་ཡིད་ཆེས་ནས་ངུ་འཕྲོ་བཅད།",
    "target": "དེ་ སྐད་ བྱས་པ ས་ ཁོ་ ཡིད་ ཆེས་ ནས་ ངུ་ འཕྲོ་ བཅད །"
  },
  {
    "source": "དེར་ཁོ་བྱུང་གསུང་།",
    "target": "དེ ར་ ཁོ་ བྱུང་ གསུང་ །"
  },
  {
    "source": "དེ་ལ་སོགས་པ་ཡོན་ཏན་དཔག་ཏུ་མེད་པ་མངའ།",
    "target": "དེ་ ལ་ སོགས་པ་ ཡོན་ཏན་ དཔག་ ཏུ་ མེད་པ་ མངའ །"
  },
  {
    "source": "ཏིང་ངེ་འཛིན་ལས་མི་གཡོ།",
    "target": "ཏིང་ངེ་འཛིན་ ལས་ མི་ གཡོ །"
  },
  {
    "source": "མཉམ་བཞག་དང་རྗེས་ཐོབ་ལ་ཁྱད་པར་མི་མངའ།",
    "target": "མཉམ་བཞག་ དང་ རྗེས་ཐོབ་ ལ་ ཁྱད་པ ར་ མི་ མངའ །"
  },
  {
    "source": "ཆོས་ཉིད་བདེན་པ་གཟིགས་པ་སྤྲུལ་པའི་གང་ཟག་ཡིན་གསུང་།",
    "target": "ཆོས་ཉིད་ བདེན་པ་ གཟིགས་པ་ སྤྲུལ་པ འི་ གང་ཟག་ ཡིན་ གསུང་ །"
  },
  {
    "source": "ཕྱིས་འདས་ཙ་ན་ཏི་སེ་དང་།",
    "target": "ཕྱི ས་ འདས་ ཙ་ན་ ཏི་སེ་ དང་ །"
  },
  {
    "source": "བྲིན་གཉིས་ཀར་སྤུར་སྦྱངས་པ་ཡིན་གསུང་ངོ་།།",
    "target": "བྲིན་ གཉིས་ ཀ ར་ སྤུར་ སྦྱངས་པ་ ཡིན་ གསུང་ ངོ་ ། །"
  },
  {
    "source": "བླ་མ་མི་ལས་ཇི་ལྟ་བ་རྟོགས་པའི་ཡོན་ཏན་དང་།",
    "target": "བླ་མ་ མི་ལས་ ཇི་ ལྟ་བ་ རྟོགས་པ འི་ ཡོན་ཏན་ དང་ །"
  },
  {
    "source": "མཛད་སྤྱོད་ཟུར་ཙམ་རྣམ་པར་བཤད་པའོ།།",
    "target": "མཛད་སྤྱོད་ ཟུར་ ཙམ་ རྣམ་པ ར་ བཤད་པ འོ ། །"
  },
  {
    "source": "།།",
    "target": "། །"
  },
  {
    "source": "བདེ་བར་གཤེགས་པའི་གོ་འཕང་མྱུར་ཐོབ་ཤོག།",
    "target": "བདེ་བར་གཤེགས་པ འི་ གོ་འཕང་ མྱུར་ ཐོབ་ ཤོག །"
  },
  {
    "source": "བཀྲ་ཤིས།།",
    "target": "བཀྲ་ཤིས ། །"
  }
]
