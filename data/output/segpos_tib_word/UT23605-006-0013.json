[
  {
    "source": "༼༡༨༡༽༄༅།།",
    "target": "༼ ༡༨༡ ༽ ༄༅ ། །"
  },
  {
    "source": "ནག་པོ་ཨུ་ཙི་ཊ་འཆི་བ་མེད་པའི་ཡོན་པོ་སྲོང་བའི་ཁྲིད་ཡིག་བཀྲ་ཤིས་ཞོའི་སྙིང་པོ་",
    "target": "ནག་པོ་ ཨུ་ ཙི་ ཊ་ འཆི་བ་ མེད་པ འི་ ཡོན་པོ་ སྲོང་བ འི་ ཁྲིད་ ཡིག་ བཀྲ་ཤིས་ ཞོ འི་ སྙིང་པོ་"
  },
  {
    "source": "ཞེས་བྱ་བ་བཞུགས་སོ།།",
    "target": "ཞེས་ བྱ་བ་ བཞུགས་ སོ ། །"
  },
  {
    "source": "༼༡༨༢༽༄༅།།",
    "target": "༼ ༡༨༢ ༽ ༄༅ ། །"
  },
  {
    "source": "ན་མོ་གུ་རུ་བཛྲ་དྷ་ར་པཱ་དཱ་ཡ།",
    "target": "ན་མོ་ གུ་རུ་ བཛྲ་ དྷ་ར་ པཱ་ དཱ་ཡ །"
  },
  {
    "source": "ནག་པོ་འཆི་བ་མེད་པ་དང་།།",
    "target": "ནག་པོ་ འཆི་བ་ མེད་པ་ དང་ ། །"
  },
  {
    "source": "དབྱེར་མེད་རྗེ་བཙུན་གོང་མ་ལྔ།།",
    "target": "དབྱེར་མེད་ རྗེ་བཙུན་ གོང་མ་ ལྔ ། །"
  },
  {
    "source": "གཅིག་བསྡུས་མཁྱེན་བརྩེའི་དབང་པོར་འདུད།།",
    "target": "གཅིག་ བསྡུས་ མཁྱེན་བརྩེ འི་ དབང་པོ ར་ འདུད ། །"
  },
  {
    "source": "ཡོན་པོ་སྲོང་བའི་ཁྲིད་རིམ་དགོད།།",
    "target": "ཡོན་པོ་ སྲོང་བ འི་ ཁྲིད་ རིམ་ དགོད ། །"
  },
  {
    "source": "ལམ་སྐོར་ཕྱི་མ་བརྒྱད་ཀྱི་ནང་ཚན་ནག་པོ་ཨུ་ཙི་ཏ་འཆི་བ་མེད་པའི་གདམས་པ་ཡོན་པོ་སྲོང་བའི་ཁྲིད་འཆད་པ་ལ་གཉིས།",
    "target": "ལམ་སྐོར་ ཕྱི་མ་ བརྒྱད་ ཀྱི་ ནང་ ཚན་ ནག་པོ་ ཨུ་ ཙི་ཏ་ འཆི་བ་ མེད་པ འི་ གདམས་པ་ ཡོན་པོ་ སྲོང་བ འི་ ཁྲིད་ འཆད་པ་ ལ་ གཉིས །"
  },
  {
    "source": "བརྒྱུད་པ་གང་ལས་བྱུང་བ།",
    "target": "བརྒྱུད་པ་ གང་ ལས་ བྱུང་བ །"
  },
  {
    "source": "དེ་ལས་བརྒྱུད་པའི་གདམས་ངག་དངོས་བཤད་པའོ།།",
    "target": "དེ་ ལས་ བརྒྱུད་པ འི་ གདམས་ངག་ དངོས་ བཤད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བརྟུལ་ཞུགས་སྤྱོད་པའི་སློབ་དཔོན་ཆེན་པོ་ནག་པོ་པ་ཡུལ་ཛ་ལན་དྷ་ར་ནས་སྤྱོད་པ་ལ་གཤེགས་པའི་ལམ་དུ་རྣལ་འབྱོར་མ་རྣམས་སྔོན་ལ་སོང་།",
    "target": "བརྟུལ་ཞུགས་ སྤྱོད་པ འི་ སློབ་དཔོན་ ཆེན་པོ་ ནག་པོ་ པ་ ཡུལ་ ཛ་ ལན་ དྷ་ར་ ནས་ སྤྱོད་པ་ ལ་ གཤེགས་པ འི་ ལམ་ དུ་ རྣལ་འབྱོར་མ་ རྣམས་ སྔོན་ ལ་ སོང་ །"
  },
  {
    "source": "སློབ་དཔོན་ཕྱི་ནས་བྱོན་ཏེ་གྲོང་ཁྱེར་ཆེན་པོ་ཞིག་གི་སྲང་ཁར་ཕེབས་པ་ན་མི་འགས་ཕན་ཚུན་གཏམ་གླེང་བ་ལ་གསན་པས།",
    "target": "སློབ་དཔོན་ ཕྱི་ ནས་ བྱོན་ ཏེ་ གྲོང་ཁྱེར་ ཆེན་པོ་ ཞིག་ གི་ སྲང་ ཁ ར་ ཕེབས་པ་ ན་ མི་ འག ས་ ཕན་ཚུན་ གཏམ་ གླེང་བ་ ལ་ གསན་པ ས །"
  },
  {
    "source": "མི་གཅིག་གིས་ཁར་སེང་ཞག་འགའི་གོང་ནས་ཨུ་ཙི་ཏ་འཆི་བ་མེད་པ་བྱ་བ་ནམ་མཁའ་ལ་འགྲོ་བ།",
    "target": "མི་ གཅིག་ གིས་ ཁ ར་ སེང་ ཞག་ འག འི་ གོང་ ནས་ ཨུ་ ཙི་ཏ་ འཆི་བ་ མེད་པ་ བྱ་བ་ ནམ་མཁའ་ ལ་ འགྲོ་བ །"
  },
  {
    "source": "རྒས་པ་དང་འཆི་བ་མེད་པ་ཞིག་འདུག་ཟེར།",
    "target": "རྒས་པ་ དང་ འཆི་བ་ མེད་པ་ ཞིག་ འདུག་ ཟེར །"
  },
  {
    "source": "དེ་གང་ན་འདུག་དྲིས་པས།།",
    "target": "དེ་ གང་ ན་ འདུག་ དྲིས་པ ས ། །"
  },
  {
    "source": "སྡོད་ས་ངེས་པ་མེད།",
    "target": "སྡོད་ས་ ངེས་པ་ མེད །"
  },
  {
    "source": "རེས་ནི་བྲག་ཡ་ཀི་ལ་སྡོད།",
    "target": "རེ ས་ ནི་ བྲག་ ཡ་ ཀི་ ལ་ སྡོད །"
  },
  {
    "source": "རེས་ནགས་ཆུང་དུ་མ་ཀི་ལའང་སྡོད་ཟེར་ནས་ནགས་ཆུང་དུ་ཞིག་བསྟན།",
    "target": "རེ ས་ ནགས་ ཆུང་ དུ་མ་ ཀི་ལ འང་ སྡོད་ ཟེར་ ནས་ ནགས་ ཆུང་ དུ་ ཞིག་ བསྟན །"
  },
  {
    "source": "སློབ་དཔོན་གྱིས་དེར་ཕྱིན་པས།",
    "target": "སློབ་དཔོན་ གྱིས་ དེ ར་ ཕྱིན་པ ས །"
  },
  {
    "source": "མི་གཅེར་བུ་མདོག་ནག་པ།",
    "target": "མི་ གཅེར་བུ་ མདོག་ ནག་པ །"
  },
  {
    "source": "ལུས་ཆབ་རམ་ལྟ་བུ་ཞིག་༼༡༨༣༽བསྒོམ་ཞིང་འདུག་པ་མཐོང་ནས་མ་བརྟག་པར་ཕྱག་འཚལ་ཏེ་བདག་རྗེས་སུ་བཟུང་བར་ཞུ་ཞུས་པས།",
    "target": "ལུས་ ཆབ་ རམ་ ལྟ་བུ་ ཞིག་ ༼ ༡༨༣ ༽ བསྒོམ་ ཞིང་ འདུག་པ་ མཐོང་ ནས་ མ་ བརྟག་པ ར་ ཕྱག་ འཚལ་ ཏེ་ བདག་ རྗེས་ སུ་ བཟུང་བ ར་ ཞུ་ ཞུས་པ ས །"
  },
  {
    "source": "ངས་ཁྱོད་མི་འདུལ་བས་དེ་ལྟར་མ་བྱེད་གདམས་ངག་མ་ཞུ་ཟེར།",
    "target": "ང ས་ ཁྱོད་ མི་ འདུལ་བ ས་ དེ་ ལྟ ར་ མ་ བྱེད་ གདམས་ངག་ མ་ ཞུ་ ཟེར །"
  },
  {
    "source": "དེར་ཁྱོད་ཀྱི་སློབ་དཔོན་སུ་ཡིན་དྲིས་པས།",
    "target": "དེ ར་ ཁྱོད་ ཀྱི་ སློབ་དཔོན་ སུ་ ཡིན་ དྲིས་པ ས །"
  },
  {
    "source": "རྡོ་རྗེ་འཆང་གི་སློབ་མ་དབང་ཕྱུག་ཆེན་པོ་ཡིན།",
    "target": "རྡོ་རྗེ་འཆང་ གི་ སློབ་མ་ དབང་ཕྱུག་ ཆེན་པོ་ ཡིན །"
  },
  {
    "source": "ང་དེའི་སློབ་མ་ཨུ་ཙི་ཏ་འཆི་བ་མེད་པ་བྱ་བ་ཡིན་ཟེར།",
    "target": "ང་ དེ འི་ སློབ་མ་ ཨུ་ ཙི་ཏ་ འཆི་བ་ མེད་པ་ བྱ་བ་ ཡིན་ ཟེར །"
  },
  {
    "source": "དབང་ཕྱུག་དེ་ད་ལྟ་གང་ན་ཡོད་བྱས་པས།",
    "target": "དབང་ཕྱུག་ དེ་ ད་ ལྟ་ གང་ ན་ ཡོད་ བྱས་པ ས །"
  },
  {
    "source": "ས་འོག་རིམ་པ་དགུ།",
    "target": "ས་ འོག་ རིམ་པ་ དགུ །"
  },
  {
    "source": "རི་རབ་ཀྱི་ཁང་གསེང་ན་ཨུ་མ་དང་སྙོམས་པར་ཞུགས་ནས་ཡོད་ཟེར།",
    "target": "རི་རབ་ ཀྱི་ ཁང་ གསེང་ ན་ ཨུ་མ་ དང་ སྙོམས་པ ར་ ཞུགས་ ནས་ ཡོད་ ཟེར །"
  },
  {
    "source": "ནམ་ཙམ་ལྡང་བྱས་པས།",
    "target": "ནམ་ ཙམ་ ལྡང་ བྱས་པ ས །"
  },
  {
    "source": "སངས་རྒྱས་སྟོང་རྩ་གཉིས་རྫོགས་པ་དང་ལྡང་ཟེར།",
    "target": "སངས་རྒྱས་ སྟོང་ རྩ་ གཉིས་ རྫོགས་པ་ དང་ ལྡང་ ཟེར །"
  },
  {
    "source": "འོ་ན་ཁྱོད་ཀྱི་གདམས་ངག་དེ་སངས་རྒྱ་བའི་ལམ་དུ་འདོད་དམ་མི་འདོད་བྱས་པས།",
    "target": "འོ་ ན་ ཁྱོད་ ཀྱི་ གདམས་ངག་ དེ་ སངས་ རྒྱ་བ འི་ ལམ་ དུ་ འདོད་ དམ་ མི་ འདོད་ བྱས་པ ས །"
  },
  {
    "source": "སངས་རྒྱ་བའི་ལམ་དུ་འདོད་ཟེར།",
    "target": "སངས་ རྒྱ་བ འི་ ལམ་ དུ་ འདོད་ ཟེར །"
  },
  {
    "source": "འོ་ན་ཅིས་ཀྱང་རྗེས་སུ་བཟུང་བར་ཞུ་བྱས་པས།",
    "target": "འོ་ ན་ ཅི ས་ ཀྱང་ རྗེས་ སུ་ བཟུང་བ ར་ ཞུ་ བྱས་པ ས །"
  },
  {
    "source": "དེ་ལྟར་ན་ངའི་གདམས་ངག་འདི་ལྟར་ཡིན་ནོ།།",
    "target": "དེ་ ལྟ ར་ ན་ ང འི་ གདམས་ངག་ འདི་ ལྟ ར་ ཡིན་ ནོ ། །"
  },
  {
    "source": "ཁྲོ་བོའི་གཟུགས་ཀྱིས་རླུང་བཟུང་ན།།",
    "target": "ཁྲོ་བོ འི་ གཟུགས་ ཀྱིས་ རླུང་ བཟུང་ ན ། །"
  },
  {
    "source": "སྐྲ་དཀར་གཉེར་མ་རྣམས་སྤངས་ཏེ།།",
    "target": "སྐྲ་ དཀར་ གཉེར་ མ་ རྣམས་ སྤངས་ ཏེ ། །"
  },
  {
    "source": "རྒས་དང་འཆི་བ་ལས་གྲོལ་ནས།།",
    "target": "རྒས་ དང་ འཆི་བ་ ལས་ གྲོལ་ ནས ། །"
  },
  {
    "source": "ནམ་མཁའ་བཞིན་ཏུ་འཆི་མེད་འགྱུར།།",
    "target": "ནམ་མཁའ་ བཞིན་ ཏུ་ འཆི་མེད་ འགྱུར ། །"
  },
  {
    "source": "ཅེས་པའི་ཚིགས་བཅད་འདི་གསུངས་སོ།།",
    "target": "ཅེས་ པ འི་ ཚིགས་བཅད་ འདི་ གསུངས་ སོ ། །"
  },
  {
    "source": "འདིའི་དོན་ནི་ཡོན་པོ་སྲོང་བའི་གདམས་ངག་ཅེས་བྱ་བ་ཡིན་ཏེ།",
    "target": "འདི འི་ དོན་ ནི་ ཡོན་པོ་ སྲོང་བ འི་ གདམས་ངག་ ཅེས་ བྱ་བ་ ཡིན་ ཏེ །"
  },
  {
    "source": "རྩ་ཡོན་པོ་རོ་རྐྱང་གཉིས།",
    "target": "རྩ་ ཡོན་པོ་ རོ་ རྐྱང་ གཉིས །"
  },
  {
    "source": "རླུང་༼༡༨༤༽ཡོན་པོ་ལྡང་འཇུག་གཉིས།",
    "target": "རླུང་ ༼ ༡༨༤ ༽ ཡོན་པོ་ ལྡང་ འཇུག་ གཉིས །"
  },
  {
    "source": "ཐིག་ལེ་ཡོན་པོ་ཁུ་ཁྲག་གཉིས་རྣམས་ཡིན་ལ།",
    "target": "ཐིག་ལེ་ ཡོན་པོ་ ཁུ་ཁྲག་ གཉིས་ རྣམས་ ཡིན་ ལ །"
  },
  {
    "source": "དེ་རྣམས་སོང་བ་ནི་དབུ་མར་འཛུད་པ་སྟེ།",
    "target": "དེ་ རྣམས་ སོང་བ་ ནི་ དབུ་མ ར་ འཛུད་པ་ སྟེ །"
  },
  {
    "source": "དེ་ལྟར་ཚུད་པས་རྩ་རླུང་བྱང་ཆུབ་ཀྱི་སེམས་འཆིང་ནས་སངས་རྒྱས་བགྲོད་པའི་མྱུར་ལམ་མཆོག་ཏུ་འགྱུར་བ་ཡིན་ནོ།།",
    "target": "དེ་ ལྟ ར་ ཚུད་པ ས་ རྩ་ རླུང་ བྱང་ཆུབ་ ཀྱི་ སེམས་ འཆིང་ ནས་ སངས་རྒྱས་ བགྲོད་པ འི་ མྱུར་ལམ་ མཆོག་ ཏུ་ འགྱུར་བ་ ཡིན་ ནོ ། །"
  },
  {
    "source": "དེའི་བརྒྱུད་པའི་རིམ་པ་ནི།",
    "target": "དེ འི་ བརྒྱུད་པ འི་ རིམ་པ་ ནི །"
  },
  {
    "source": "རྡོ་རྗེ་འཆང་།",
    "target": "རྡོ་རྗེ་འཆང་ །"
  },
  {
    "source": "དབང་ཕྱུག་ཆེན་པོ།",
    "target": "དབང་ཕྱུག་ ཆེན་པོ །"
  },
  {
    "source": "ནག་པོ་ཨུ་ཙི་ཏ་འཆི་བ་མེད་པ།",
    "target": "ནག་པོ་ ཨུ་ ཙི་ཏ་ འཆི་བ་ མེད་པ །"
  },
  {
    "source": "ནག་པོ་སྤྱོད་པ་པ།",
    "target": "ནག་པོ་སྤྱོད་པ་པ །"
  },
  {
    "source": "ཤྲཱི་དྷ་ར།",
    "target": "ཤྲཱི་ དྷ་ ར །"
  },
  {
    "source": "ག་ཡ་དྷ་ར།",
    "target": "ག་ཡ་ དྷ་ར །"
  },
  {
    "source": "འབྲོག་མི་ལོ་ཙཱ།",
    "target": "འབྲོག་ མི་ ལོ་ ཙཱ །"
  },
  {
    "source": "རྗེ་བཙུན་གོང་མ་ལྔ་སོགས་ནས་རིམ་པར་བརྒྱུད།",
    "target": "རྗེ་བཙུན་ གོང་མ་ ལྔ་ སོགས་ ནས་ རིམ་པ ར་ བརྒྱུད །"
  },
  {
    "source": "སྨིན་གྲོལ་གྱི་བཀའ་བབས་ཀུན་མཁྱེན་བླ་མ་འཇམ་དབྱངས་མཁྱེན་བརྩེའི་དབང་པོས་བཀའ་དྲིན་ཏུ་སྩལ་བའོ།།",
    "target": "སྨིན་གྲོལ་ གྱི་ བཀའ་བབས་ ཀུན་ མཁྱེན་ བླ་མ་ འཇམ་དབྱངས་ མཁྱེན་ བརྩེ འི་ དབང་པོ ས་ བཀའ་དྲིན་ ཏུ་ སྩལ་བ འོ ། །"
  },
  {
    "source": "གཉིས་པ་གདམས་ངག་ཉམས་སུ་བླང་བའི་རིམ་པ་ནི།",
    "target": "གཉིས་པ་ གདམས་ངག་ ཉམས་ སུ་ བླང་བ འི་ རིམ་པ་ ནི །"
  },
  {
    "source": "ཐོག་མར་ཉི་མ་འགའ་ཤས་ལ་སྤྱོད་ལམ་དལ་བར་བསྡད་ལ་བཀུ་མཉེ་བྱ།",
    "target": "ཐོག་མ ར་ ཉི་མ་ འགའ་ ཤས་ ལ་ སྤྱོད་ལམ་ དལ་བ ར་ བསྡད་ ལ་ བཀུ་ མཉེ་ བྱ །"
  },
  {
    "source": "དེ་ནས་བསྒོམ་པ་ལ་འཇུག་པའི་ཚེ་སྟན་བདེ་བར་བསྡད་ལ་དཀོན་མཆོག་གསུམ་ལ་སྐྱབས་སུ་འགྲོ་བ་དང་།",
    "target": "དེ་ ནས་ བསྒོམ་པ་ ལ་ འཇུག་པ འི་ ཚེ་ སྟན་ བདེ་བ ར་ བསྡད་ ལ་ དཀོན་མཆོག་ གསུམ་ ལ་ སྐྱབས་ སུ་ འགྲོ་བ་ དང་ །"
  },
  {
    "source": "བྱང་ཆུབ་ཏུ་སེམས་བསྐྱེད་པ་གཉིས་སྤྱི་ལྟར་བྱ།",
    "target": "བྱང་ཆུབ་ ཏུ་ སེམས་ བསྐྱེད་པ་ གཉིས་ སྤྱི་ ལྟ ར་ བྱ །"
  },
  {
    "source": "རྩ་བའི་བླ་མ་སྤྱི་བོར་བསྒོམ།",
    "target": "རྩ་བ འི་ བླ་མ་ སྤྱི་བོ ར་ བསྒོམ །"
  },
  {
    "source": "མོས་གུས་དྲག་ཏུ་བྱ་ཞིང་གསོལ་འདེབས་ཀྱི་ཚིག་ལན་གྲངས་མང་དུ་བརྗོད།",
    "target": "མོས་གུས་ དྲག་ ཏུ་ བྱ་ ཞིང་ གསོལ་ འདེབས་ ཀྱི་ ཚིག་ ལན་ གྲངས་ མང་ དུ་ བརྗོད །"
  },
  {
    "source": "རང་ཉིད་ཡི་དམ་གང་ལ་བྱེད་པའི་ལྷའི་སྐུར་ལམ་གྱིས་དྲན་པར་བྱ།",
    "target": "རང་ ཉིད་ ཡི་དམ་ གང་ ལ་ བྱེད་པ འི་ ལྷ འི་ སྐུར་ ལམ་ གྱིས་ དྲན་པ ར་ བྱ །"
  },
  {
    "source": "ལུགས་སྲོལ་འདི་དང་བསྟུན་ན།",
    "target": "ལུགས་ སྲོལ་ འདི་ དང་ བསྟུན་ ན །"
  },
  {
    "source": "སྐྱབས་ཡུལ་ཐུན་མོང་མ་ཡིན་པ་བླ་མ་དང་གཉིས་སུ་མེད་པའི་ཀྱེ་རྡོ་རྗེའི་དཀྱིལ་འཁོར་གྱི་ལྷ་ཚོགས་མངོན་སུམ་དུ་བཞུགས་པར་གསལ་གདབ།",
    "target": "སྐྱབས་ ཡུལ་ ཐུན་མོང་ མ་ ཡིན་པ་ བླ་མ་ དང་ གཉིས་སུ་མེད་པ འི་ ཀྱེ་རྡོ་རྗེ འི་ དཀྱིལ་འཁོར་ གྱི་ ལྷ་ ཚོགས་ མངོན་སུམ་ དུ་ བཞུགས་པ ར་ གསལ་ གདབ །"
  },
  {
    "source": "དེའི་ཐུགས་སངས་རྒྱས།",
    "target": "དེ འི་ ཐུགས་ སངས་ རྒྱས །"
  },
  {
    "source": "གསུང་དམ་ཆོས།",
    "target": "གསུང་ དམ་ ཆོས །"
  },
  {
    "source": "སྐུ་དགེ་འདུན་ཏུ་ཤེས་པར་བྱས་ནས་བྱང་ཆུབ་བར་དུ་སྐྱབས་གནས་ཞུ་བའི་འདུན་པ་དྲག་པོས་སྐྱབས་འགྲོ་ལྔ་བསྐོར་གྱི་ཚིག་བརྗོད།",
    "target": "སྐུ་ དགེ་འདུན་ ཏུ་ ཤེས་པ ར་ བྱས་ ནས་ བྱང་ཆུབ་ བར་ དུ་ སྐྱབས་ གནས་ ཞུ་བ འི་ འདུན་པ་ དྲག་པོ ས་ སྐྱབས་ འགྲོ་ ལྔ་ བསྐོར་ གྱི་ ཚིག་ བརྗོད །"
  },
  {
    "source": "མཐར་སྐྱབས་ཡུལ་འོད་དུ་ཞུ་ནས་རང་ལ་ཐིམ་པས་རང་གི་སྒོ་གསུམ་བླ་མའི་སྐུ་གསུང་ཐུགས་ཀྱི་ངོ་བོར་གྱུར་པར་མོས།",
    "target": "མཐ ར་ སྐྱབས་ ཡུལ་ འོད་ དུ་ ཞུ་ ནས་ རང་ ལ་ ཐིམ་པ ས་ རང་ གི་ སྒོ་ གསུམ་ བླ་མ འི་ སྐུ་གསུང་ཐུགས་ ཀྱི་ ངོ་བོ ར་ གྱུར་པ ར་ མོས །"
  },
  {
    "source": "ཕ་མར་གྱུར་པའི་རིགས་དྲུག་གི་སེམས་ཅན་ཐམས་ཅད་འཁྲུལ་པའི་དབང་གིས་འཁོར་བ་ན་སྡུག་བསྔལ་ཁོ་ན་ཉམས་སུ་མྱོང་བ་སྙིང་རེ་རྗེ།",
    "target": "ཕ་མ ར་ གྱུར་པ འི་ རིགས་ དྲུག་ གི་ སེམས་ཅན་ ཐམས་ཅད་ འཁྲུལ་པ འི་ དབང་ གིས་ འཁོར་བ་ ན་ སྡུག་བསྔལ་ ཁོ་ན་ ཉམས་ སུ་ མྱོང་བ་ སྙིང་རེ་རྗེ །"
  },
  {
    "source": "འདི་རྣམས་སྡུག་བསྔལ་ལས་བསྒྲལ་བའི་ཕྱིར་བདག་གིས་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་ཐོབ་པར་བྱ།",
    "target": "འདི་ རྣམས་ སྡུག་བསྔལ་ ལས་ བསྒྲལ་བ འི་ ཕྱི ར་ བདག་ གིས་ ཟུང་འཇུག་ རྡོ་རྗེ་འཆང་ཆེན་པོ འི་ གོ་འཕང་ ཐོབ་པ ར་ བྱ །"
  },
  {
    "source": "དེ་ཉིད་འཐོབ་བྱེད་ཀྱི་༼༡༨༥༽ཐབས་ཟབ་མོ་རྡོ་རྗེ་ཐེག་པའི་ལམ་ཉམས་སུ་ལེན་པར་བགྱིའོ་སྙམ་པས།",
    "target": "དེ་ ཉིད་ འཐོབ་ བྱེད་ ཀྱི་ ༼ ༡༨༥ ༽ ཐབས་ ཟབ་མོ་ རྡོ་རྗེ་ཐེག་པ འི་ ལམ་ ཉམས་ སུ་ ལེན་པ ར་ བགྱི འོ་ སྙམ་པ ས །"
  },
  {
    "source": "སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ།",
    "target": "སེམས་ཅན་ ཐམས་ཅད་ ཀྱི་ དོན་ དུ་ རྫོགས་པ འི་ སངས་རྒྱས་ ཀྱི་ གོ་འཕང་ ཐོབ་པ ར་ བྱ །"
  },
  {
    "source": "དེའི་ཆེད་དུ་བདག་གིས་ལམ་ཟབ་མོ་ཉམས་སུ་བླང་བར་བགྱིའོ།།",
    "target": "དེ འི་ ཆེད་ དུ་ བདག་ གིས་ ལམ་ ཟབ་མོ་ ཉམས་ སུ་ བླང་བ ར་ བགྱི འོ ། །"
  },
  {
    "source": "ཞེས་ཡང་ཡང་བརྗོད།",
    "target": "ཞེས་ ཡང་ ཡང་ བརྗོད །"
  },
  {
    "source": "རང་གི་སྤྱི་བོར་སེང་ཆེན་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་སྣ་ཚོགས་པདྨ་དང་ཉི་ཟླའི་གདན།",
    "target": "རང་ གི་ སྤྱི་བོ ར་ སེང་ ཆེན་ བརྒྱད་ ཀྱིས་ བཏེགས་པ འི་ རིན་པོ་ཆེ འི་ ཁྲི་ སྣ་ཚོགས་ པདྨ་ དང་ ཉི་ཟླ འི་ གདན །"
  },
  {
    "source": "དེའི་སྟེང་དུ་རྩ་བའི་བླ་མ་ཉིད་རྣམ་པ་རྡོ་རྗེ་འཆང་མཐིང་སྔོན་རྡོ་རྗེ་དྲིལ་བུ་ཐུགས་ཀར་བསྣོལ་ནས་འཛིན་པ།",
    "target": "དེ འི་ སྟེང་ དུ་ རྩ་བ འི་ བླ་མ་ ཉིད་ རྣམ་པ་ རྡོ་རྗེ་ འཆང་ མཐིང་སྔོན་ རྡོ་རྗེ་ དྲིལ་ བུ་ ཐུགས་ཀ ར་ བསྣོལ་ ནས་ འཛིན་པ །"
  },
  {
    "source": "དར་དང་རིན་པོ་ཆེའི་རྒྱན་ཅན་ཞབས་རྡོ་རྗེའི་སྐྱིལ་མོ་ཀྲུང་གིས་བཞུགས་པ་སྐྱབས་གནས་དཀོན་མཆོག་ཀུན་འདུས་ཀྱི་བདག་ཉིད།",
    "target": "དར་ དང་ རིན་པོ་ཆེ འི་ རྒྱན་ཅན་ ཞབས་ རྡོ་རྗེ འི་ སྐྱིལ་མོ་ཀྲུང་ གིས་ བཞུགས་པ་ སྐྱབས་ གནས་ དཀོན་མཆོག་ ཀུན་ འདུས་ ཀྱི་ བདག་ཉིད །"
  },
  {
    "source": "མཆོག་དང་ཐུན་མོང་གི་དངོས་གྲུབ་མ་ལུས་པའི་འབྱུང་གནས་སུ་ཤེས་པའི་མོས་གུས་དྲག་པོས་གསོལ་འདེབས་ཇི་ལྟར་འོས་པ་དང་།",
    "target": "མཆོག་ དང་ ཐུན་མོང་ གི་ དངོས་གྲུབ་ མ་ ལུས་པ འི་ འབྱུང་གནས་ སུ་ ཤེས་པ འི་ མོས་གུས་ དྲག་པོ ས་ གསོལ་ འདེབས་ ཇི་ ལྟ ར་ འོས་པ་ དང་ །"
  },
  {
    "source": "སྤྱི་གཙུག་པདྨ་ཉི་ཟླའི་གདན་སྟེང་དུ།།",
    "target": "སྤྱི་གཙུག་ པདྨ་ ཉི་ཟླ འི་ གདན་ སྟེང་ དུ ། །"
  },
  {
    "source": "དྲིན་ཅན་རྩ་བའི་བླ་མ་རྡོ་རྗེ་འཆང་།།",
    "target": "དྲིན་ཅན་ རྩ་བ འི་ བླ་མ་ རྡོ་རྗེ་ འཆང་ ། །"
  },
  {
    "source": "སྐྱབས་གནས་ཀུན་འདུས་ཞབས་ལ་གསོལ་བ་འདེབས།།",
    "target": "སྐྱབས་གནས་ ཀུན་ འདུས་ ཞབས་ ལ་ གསོལ་བ་ འདེབས ། །"
  },
  {
    "source": "དབང་དང་དངོས་གྲུབ་ཐམས་ཅད་སྩལ་དུ་གསོལ།།",
    "target": "དབང་ དང་ དངོས་གྲུབ་ ཐམས་ཅད་ སྩལ་ དུ་ གསོལ ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "བླ་མ་སངས་རྒྱས་རིན་པོ་ཆེ་ལ་གསོལ་བ་འདེབས་སོ།།",
    "target": "བླ་མ་ སངས་རྒྱས་ རིན་པོ་ཆེ་ ལ་ གསོལ་བ་ འདེབས་ སོ ། །"
  },
  {
    "source": "བདག་གི་རྒྱུད་ལ་ཏིང་ངེ་འཛིན་ཁྱད་པར་ཅན་སྐྱེ་བར་བྱིན་གྱིས་བརླབ་ཏུ་གསོལ།",
    "target": "བདག་ གི་ རྒྱུད་ ལ་ ཏིང་ངེ་འཛིན་ ཁྱད་པར་ཅན་ སྐྱེ་བ ར་ བྱིན་ གྱིས་ བརླབ་ ཏུ་ གསོལ །"
  },
  {
    "source": "ཅེས་མོས་གུས་དྲག་པོས་ལན་དུ་མར་གསོལ་བ་བཏབ།",
    "target": "ཅེས་ མོས་གུས་ དྲག་པོ ས་ ལན་ དུ་ མར་ གསོལ་བ་ བཏབ །"
  },
  {
    "source": "མཐར་བླ་མ་ཉིད་འོད་ཀྱི་རང་བཞིན་ཏུ་ཞུ་ནས་རང་ལ་ཐིམ་པས་བྱིན་རླབས་ཞུགས།",
    "target": "མཐ ར་ བླ་མ་ ཉིད་ འོད་ ཀྱི་ རང་བཞིན་ ཏུ་ ཞུ་ ནས་ རང་ ལ་ ཐིམ་པ ས་ བྱིན་རླབས་ ཞུགས །"
  },
  {
    "source": "དབང་བཞི་ཐོབ།",
    "target": "དབང་ བཞི་ ཐོབ །"
  },
  {
    "source": "དྲི་མ་བཞི་དག།",
    "target": "དྲི་མ་ བཞི་ དག །"
  },
  {
    "source": "ལུས་ངག་ཡིད་གསུམ་བྱ་བྱེད་དང་བཅས་པ་བླ་མ་སྐུ་བཞིའི་བདག་ཉིད་དུ་གྱུར་པར་མོས་ལ་གསལ་སྟོང་འཛིན་མེད་ཀྱི་ངང་དུ་བཞག།",
    "target": "ལུས་ངག་ ཡིད་ གསུམ་ བྱ་ བྱེད་ དང་ བཅས་པ་ བླ་མ་ སྐུ་ བཞི འི་ བདག་ཉིད་ དུ་ གྱུར་པ ར་ མོས་ ལ་ གསལ་ སྟོང་ འཛིན་ མེད་ ཀྱི་ ངང་ དུ་ བཞག །"
  },
  {
    "source": "ལྷའི་རྣལ་འབྱོར་དྲན་པ་ནི།",
    "target": "ལྷ འི་ རྣལ་འབྱོར་ དྲན་པ་ ནི །"
  },
  {
    "source": "ཧཱུྃ་ཞེས་བརྗོད་པས་གནས་ཁང་སྲུང་བའི་འཁོར་ལོར་གྱུར།",
    "target": "ཧཱུྃ་ ཞེས་ བརྗོད་པ ས་ གནས་ཁང་ སྲུང་བ འི་ འཁོར་ལོ ར་ གྱུར །"
  },
  {
    "source": "ཡང་ཧཱུྃ་བརྗོད་པས་དེའི་ནང་དུ་གཞལ་ཡས་ཁང་ལམ་གྱིས་གསལ།",
    "target": "ཡང་ ཧཱུྃ་ བརྗོད་པ ས་ དེ འི་ ནང་ དུ་ གཞལ་ཡས་ཁང་ ལམ་ གྱིས་ གསལ །"
  },
  {
    "source": "ཡང་ཧཱུྃ་བརྗོད་པས་དེའི་དབུས་སུ་པདྨ་ཉི་མ་བདུད་བཞི་བརྩེགས་པའི་གདན་ལ།",
    "target": "ཡང་ ཧཱུྃ་ བརྗོད་པ ས་ དེ འི་ དབུས་ སུ་ པདྨ་ ཉི་མ་ བདུད་ བཞི་ བརྩེགས་པ འི་ གདན་ ལ །"
  },
  {
    "source": "བདག་ཉིད་བཅོམ་ལྡན་འདས་ཀྱེ་རྡོ་རྗེ་མཐིང་སྔོན་ཞལ་གཅིག་ཕྱག་གཉིས་ཀྱིས་གཡས་རྡོ་རྗེ་དང་གཡོན་ཐོད་པ་བསྣམས་པ།",
    "target": "བདག་ ཉིད་ བཅོམ་ལྡན་འདས་ ཀྱེ་རྡོ་རྗེ་ མཐིང་ སྔོན་ ཞལ་ གཅིག་ ཕྱག་ གཉིས་ ཀྱིས་ གཡས་ རྡོ་རྗེ་ དང་ གཡོན་ ཐོད་པ་ བསྣམས་པ །"
  },
  {
    "source": "གྲུ་མོ་ན་བདག་མེད་མའི་༼༡༨༦༽ངོ་བོ་ཁ་ཊྭཱཾ་ག་ལ་འཁྱུད་པ།",
    "target": "གྲུ་མོ་ ན་ བདག་མེད་མ འི་ ༼ ༡༨༦ ༽ ངོ་བོ་ ཁ་ ཊྭཱཾ་ ག་ལ་ འཁྱུད་པ །"
  },
  {
    "source": "བདེ་སྟོང་གཉིས་སུ་མེད་པའི་ངོ་བོར་བཞུགས་པའི་གནས་གསུམ་དུ་སངས་རྒྱས་ཐམས་ཅད་ཀྱི་རྡོ་རྗེ་གསུམ་གྱི་རང་བཞིན་འབྲུ་གསུམ་དཀར་དམར་མཐིང་གསུམ་གྱིས་མཚན་པར་གསལ་གདབ་ལ།",
    "target": "བདེ་སྟོང་ གཉིས་ སུ་ མེད་པ འི་ ངོ་བོ ར་ བཞུགས་པ འི་ གནས་ གསུམ་ དུ་ སངས་རྒྱས་ ཐམས་ཅད་ ཀྱི་ རྡོ་རྗེ་ གསུམ་ གྱི་ རང་བཞིན་ འབྲུ་ གསུམ་ དཀར་དམར་ མཐིང་ གསུམ་ གྱིས་ མཚན་པ ར་ གསལ་ གདབ་ ལ །"
  },
  {
    "source": "ཨོཾ་ཨཱཿཧཱུྃ་ལན་གསུམ་བརྗོད་པ་ནི་སྔོན་དུ་འགྲོ་བའོ།།",
    "target": "ཨོཾ་ ཨཱཿ ཧཱུྃ་ ལན་ གསུམ་ བརྗོད་པ་ ནི་ སྔོན་ དུ་ འགྲོ་བ འོ ། །"
  },
  {
    "source": "དེ་ནས་དངོས་གཞི་རྩ་བ་ལས།",
    "target": "དེ་ ནས་ དངོས་གཞི་ རྩ་བ་ ལས །"
  },
  {
    "source": "ཁྲོ་བོའི་གཟུགས་ཀྱིས་རླུང་བཟུང་ན།།",
    "target": "ཁྲོ་བོ འི་ གཟུགས་ ཀྱིས་ རླུང་ བཟུང་ ན ། །"
  },
  {
    "source": "ཞེས་གསུངས་པའི་དོན།",
    "target": "ཞེས་ གསུངས་པ འི་ དོན །"
  },
  {
    "source": "ལུས་གནད་སྐྱིལ་ཀྲུང་ལེགས་པར་བཅའ།",
    "target": "ལུས་ གནད་ སྐྱིལ་ཀྲུང་ ལེགས་པ ར་ བཅའ །"
  },
  {
    "source": "ལག་པ་གཉིས་རྡོ་རྗེ་ཁུ་ཚུར་བཅངས་ལ།",
    "target": "ལག་པ་ གཉིས་ རྡོ་རྗེ་ ཁུ་ཚུར་ བཅངས་ ལ །"
  },
  {
    "source": "པུས་མོ་གཉིས་ཀྱི་སྟེང་དུ་བཞག།",
    "target": "པུས་མོ་ གཉིས་ ཀྱི་ སྟེང་ དུ་ བཞག །"
  },
  {
    "source": "མིག་གཉིས་མི་འཛུམ་པར་གྱེན་ལ་ལྡོག།",
    "target": "མིག་ གཉིས་ མི་ འཛུམ་པ ར་ གྱེན་ ལ་ ལྡོག །"
  },
  {
    "source": "ལྕེ་ཡ་རྐན་ལ་སྦྱར།",
    "target": "ལྕེ་ ཡ་རྐན་ ལ་ སྦྱར །"
  },
  {
    "source": "སོ་རྣམས་བསྒྲིགས་ལ་ཁ་བསྒྲད།",
    "target": "སོ་ རྣམས་ བསྒྲིགས་ ལ་ ཁ་ བསྒྲད །"
  },
  {
    "source": "དེ་ནས་སྟེང་རླུང་རྔུབས།",
    "target": "དེ་ ནས་ སྟེང་ རླུང་ རྔུབས །"
  },
  {
    "source": "འོག་རླུང་འཐེན།",
    "target": "འོག་རླུང་ འཐེན །"
  },
  {
    "source": "ལྟེ་འོག་ཏུ་ཁ་སྦྱར།",
    "target": "ལྟེ་ འོག་ ཏུ་ ཁ་ སྦྱར །"
  },
  {
    "source": "ལྟོ་བ་ཚིགས་པ་ལ་གཅེར།",
    "target": "ལྟོ་བ་ ཚིགས་པ་ ལ་ གཅེར །"
  },
  {
    "source": "ལག་པ་གཉིས་པུས་མོའི་སྟེང་ནས་ཡར་ལ་རིམ་གྱིས་གྲུ་མོ་པུས་མོར་སླེབ་པར་ཤུགས་བསྐྱེད་ལ་བཏང་།",
    "target": "ལག་པ་ གཉིས་ པུས་མོ འི་ སྟེང་ ནས་ ཡ ར་ ལ་ རིམ་ གྱིས་ གྲུ་མོ་ པུས་མོ ར་ སླེབ་པ ར་ ཤུགས་ བསྐྱེད་ ལ་ བཏང་ །"
  },
  {
    "source": "ལུས་ཐམས་ཅད་བསྒྲིམས་ཏེ་ཤུགས་དྲག་པོས་ཉ་སུལ་ཐོན་པ་ཙམ་དུ་བྱས་པས་རླུང་ཐམས་ཅད་འཆིང་བར་འགྱུར།",
    "target": "ལུས་ ཐམས་ཅད་ བསྒྲིམས་ ཏེ་ ཤུགས་ དྲག་པོ ས་ ཉ་ སུལ་ ཐོན་པ་ ཙམ་ དུ་ བྱས་པ ས་ རླུང་ ཐམས་ཅད་ འཆིང་བ ར་ འགྱུར །"
  },
  {
    "source": "དེ་ལྟར་ལན་ཉི་ཤུ་རྩ་གཅིག་ཙམ་རེ་བྱ།",
    "target": "དེ་ ལྟ ར་ ལན་ ཉི་ཤུ་ རྩ་ གཅིག་ ཙམ་ རེ་ བྱ །"
  },
  {
    "source": "དེ་ནས་སྦྱོར་བ་ཀློད་ལ་སེམས་གསལ་སྟོང་ངོས་བཟུང་ལ་བཞག།",
    "target": "དེ་ ནས་ སྦྱོར་བ་ ཀློད་ ལ་ སེམས་ གསལ་ སྟོང་ ངོས་ བཟུང་ ལ་ བཞག །"
  },
  {
    "source": "ཡང་སྔ་མ་བཞིན་རྩོལ་བ་དྲག་ཏུ་བྱ།",
    "target": "ཡང་ སྔ་མ་ བཞིན་ རྩོལ་བ་ དྲག་ ཏུ་ བྱ །"
  },
  {
    "source": "ལན་ཉེར་གཅིག་སོང་ནས་ཀློད་ལ་བཞག་པ་དང་སྤེལ་མར་བྱས་ཏེ་ཐུན་གྲངས་དང་ཐུན་ཚོད་མེད་པར་ཇི་ཙམ་ནུས་པར་བསྐྱར་ནས་འབད་དོ།།",
    "target": "ལན་ ཉེར་ གཅིག་ སོང་ ནས་ ཀློད་ ལ་ བཞག་པ་ དང་ སྤེལ་ མ ར་ བྱས་ ཏེ་ ཐུན་ གྲངས་ དང་ ཐུན་ཚོད་ མེད་པ ར་ ཇི་ ཙམ་ ནུས་པ ར་ བསྐྱར་ ནས་ འབད་ དོ ། །"
  },
  {
    "source": "དེ་ལྟ་བུའི་འཁྲུལ་འཁོར་དྲག་ཏུ་སྦྱོང་བའི་ཚེ་སྙིང་ཚ་ལམ་ལམ་པ་དང་།",
    "target": "དེ་ ལྟ་བུ འི་ འཁྲུལ་འཁོར་ དྲག་ ཏུ་ སྦྱོང་བ འི་ ཚེ་ སྙིང་ ཚ་ལམ་ ལམ་པ་ དང་ །"
  },
  {
    "source": "མགོན་པ་སྙམ་བྱེད་པ་བྱུང་ནས་སྦྱོར་བ་ཀློད།",
    "target": "མགོན་པ་ སྙམ་ བྱེད་པ་ བྱུང་ ནས་ སྦྱོར་བ་ ཀློད །"
  },
  {
    "source": "དེས་མ་ཞི་ན་འོ་དོད་འབོད་པ་དང་ཁ་ཟས་ཐོས་པས་ཞི་བར་འགྱུར་རོ།།",
    "target": "དེ ས་ མ་ ཞི་ ན་ འོ་དོད་ འབོད་པ་ དང་ ཁ་ཟས་ ཐོས་པ ས་ ཞི་བ ར་ འགྱུར་ རོ ། །"
  },
  {
    "source": "ཇི་ཙམ་ན་ལུས་ཀྱི་འཁྲུལ་འཁོར་བྱས་མ་ཐག་ཏུ་གསལ་སྟོང་གི་ཏིང་ངེ་འཛིན་ཏུ་ངང་པས་འགྲོ་བ་བྱུང་ན་འཁྲུལ་འཁོར་མཐར་ཕྱིན་པ་ཡིན་པས་དེ་བརྟན་པར་བྱ་བའི་ཕྱིར་འཁྲུལ་འཁོར་གྱི་ཁ་བསྒྱུར་ལ་བསླབ་པ་ནི།",
    "target": "ཇི་ ཙམ་ ན་ ལུས་ ཀྱི་ འཁྲུལ་འཁོར་ བྱས་ མ་ ཐག་ ཏུ་ གསལ་ སྟོང་ གི་ ཏིང་ངེ་འཛིན་ ཏུ་ ངང་པ ས་ འགྲོ་བ་ བྱུང་ ན་ འཁྲུལ་འཁོར་ མཐ ར་ ཕྱིན་པ་ ཡིན་པ ས་ དེ་ བརྟན་པ ར་ བྱ་བ འི་ ཕྱི ར་ འཁྲུལ་འཁོར་ གྱི་ ཁ་ བསྒྱུར་ ལ་ བསླབ་པ་ ནི །"
  },
  {
    "source": "ལག་པ་གཡོན་རྡོ་རྗེ་ཁུ་ཚུར་སྙིང་གར་བཞག།",
    "target": "ལག་པ་ གཡོན་ རྡོ་རྗེ་ ཁུ་ཚུར་ སྙིང་ག ར་ བཞག །"
  },
  {
    "source": "གཡས་རྡོ་རྗེ་ཁུ་ཚུར་ནམ་མཁའ་ལ་འཕྱར།",
    "target": "གཡས་ རྡོ་རྗེ་ ཁུ་ཚུར་ ནམ་མཁའ་ ལ་ འཕྱར །"
  },
  {
    "source": "རླུང་སྔར་བཞིན་ཁ་སྦྱར་ལ་བཟུང་ཞིང་ལུས་སྔར་བཞིན་བསྒྲིམ།",
    "target": "རླུང་ སྔ ར་ བཞིན་ ཁ་ སྦྱར་ ལ་ བཟུང་ ཞིང་ ལུས་ སྔ ར་ བཞིན་ བསྒྲིམ །"
  },
  {
    "source": "ཡང་དེ་༼༡༨༧༽ལས་གོ་ལྡོག་སྟེ་ལག་གཡས་རྡོ་རྗེ་ཁུ་ཚུར་སྙིང་གར་བཞག།",
    "target": "ཡང་ དེ་ ༼ ༡༨༧ ༽ ལས་ གོ་ ལྡོག་ སྟེ་ ལག་ གཡས་ རྡོ་རྗེ་ ཁུ་ཚུར་ སྙིང་ག ར་ བཞག །"
  },
  {
    "source": "གཡོན་རྡོ་རྗེ་ཁུ་ཚུར་ནམ་མཁའ་ལ་ཕྱར།",
    "target": "གཡོན་ རྡོ་རྗེ་ ཁུ་ཚུར་ ནམ་མཁའ་ ལ་ ཕྱར །"
  },
  {
    "source": "རླུང་དང་ལུས་བསྒྲིམ་པ་སྔར་བཞིན་བྱས་ལ་སྦྱོང་།",
    "target": "རླུང་ དང་ ལུས་ བསྒྲིམ་པ་ སྔ ར་ བཞིན་ བྱས་ ལ་ སྦྱོང་ །"
  },
  {
    "source": "ཡང་ལག་པ་གཡས་གཡོན་གཉིས་ཀྱིས་གཞུ་འགེངས་པའི་ཚུལ་བྱས་ལ་སྔ་མ་བཞིན་ཏུ་སྦྱོང་།",
    "target": "ཡང་ ལག་པ་ གཡས་ གཡོན་ གཉིས་ ཀྱིས་ གཞུ་ འགེངས་པ འི་ ཚུལ་ བྱས་ ལ་ སྔ་མ་ བཞིན་ ཏུ་ སྦྱོང་ །"
  },
  {
    "source": "ཡང་ལག་པ་གཉིས་ནམ་མཁའ་ལ་ཕྱར་ཏེ་རླུང་དང་ལུས་བསྒྲིམས་ལ་སྔར་བཞིན་བྱས་ལ་བསྒོམ།",
    "target": "ཡང་ ལག་པ་ གཉིས་ ནམ་མཁའ་ ལ་ ཕྱར་ ཏེ་ རླུང་ དང་ ལུས་ བསྒྲིམས་ ལ་ སྔ ར་ བཞིན་ བྱས་ ལ་ བསྒོམ །"
  },
  {
    "source": "ཡང་ལག་གཉིས་རྡོ་རྗེ་ཁུ་ཚུར་སྙིང་གར་བསྣོལ་ཏེ་བཅིངས་ལ་རླུང་ཁ་སྦྱོར་བཟུང་།",
    "target": "ཡང་ ལག་ གཉིས་ རྡོ་རྗེ་ ཁུ་ཚུར་ སྙིང་ག ར་ བསྣོལ་ ཏེ་ བཅིངས་ ལ་ རླུང་ ཁ་ སྦྱོར་ བཟུང་ །"
  },
  {
    "source": "ལུས་བསྒྲིམ་ལ་བསྒོམ།",
    "target": "ལུས་ བསྒྲིམ་ ལ་ བསྒོམ །"
  },
  {
    "source": "དེ་དག་རྣམས་ཀྱི་བར་དུའང་སྦྱོར་བ་ཀློད་ལ་གསལ་སྟོང་དུ་འཇོག་པ་རེས་མོས་བྱ།",
    "target": "དེ་ དག་ རྣམས་ ཀྱི་ བར་ དུ འང་ སྦྱོར་བ་ ཀློད་ ལ་ གསལ་ སྟོང་ དུ་ འཇོག་པ་ རེས་མོ ས་ བྱ །"
  },
  {
    "source": "དེ་ལྟར་འཁྲུལ་འཁོར་དེ་དག་གང་བཅིངས་ཀྱང་བརྗོད་བྲལ་གྱི་ཏིང་ངེ་འཛིན་རྒྱུད་ལ་རང་ཤུགས་ཀྱིས་སྐྱེས་ན་མཐར་ཕྱིན་པའི་ཚད་ཡིན་ནོ།།",
    "target": "དེ་ ལྟ ར་ འཁྲུལ་ འཁོར་ དེ་ དག་ གང་ བཅིངས་ ཀྱང་ བརྗོད་ བྲལ་ གྱི་ ཏིང་ངེ་འཛིན་ རྒྱུད་ ལ་ རང་ཤུགས་ ཀྱིས་ སྐྱེས་ ན་ མཐ ར་ ཕྱིན་པ འི་ ཚད་ ཡིན་ ནོ ། །"
  },
  {
    "source": "འདི་དག་རྒྱུན་རིང་དུ་བསྒོམས་པས་སྐྲ་དཀར་དང་གཉེར་མ་སྤང་བར་འགྱུར་ཞིང་གལ་སྲིད་དེ་དག་བྱུང་ན་གང་བྱུང་སར་མཆིལ་མ་བྱུགས་ལ་མཉེ།",
    "target": "འདི་ དག་ རྒྱུན་ རིང་ དུ་ བསྒོམས་པ ས་ སྐྲ་ དཀར་ དང་ གཉེར་ མ་ སྤང་བ ར་ འགྱུར་ ཞིང་ གལ་ སྲིད་ དེ་ དག་ བྱུང་ ན་ གང་ བྱུང་ ས ར་ མཆིལ་མ་ བྱུགས་ ལ་ མཉེ །"
  },
  {
    "source": "དེས་སྐྲ་དཀར་དང་གཉེར་མ་མེད་པར་འགྱུར་རོ།།",
    "target": "དེ ས་ སྐྲ་དཀར་ དང་ གཉེར་ མ་ མེད་པ ར་ འགྱུར་ རོ ། །"
  },
  {
    "source": "དེ་དག་མཐར་ཕྱིན་པར་གྱུར་པ་ན་ཟས་ལ་གཙང་དམེ་མེད་པར་སྤྱོད་པ་སོགས་ཀུན་འདར་གྱི་སྤྱོད་པ་ལ་རིམ་གྱིས་བསླབས་པས་མངོན་པར་ཤེས་པ་ལྔ་དང་།",
    "target": "དེ་ དག་ མཐ ར་ ཕྱིན་པ ར་ གྱུར་པ་ ན་ ཟས་ ལ་ གཙང་དམེ་ མེད་པ ར་ སྤྱོད་པ་ སོགས་ ཀུན་ འདར་ གྱི་ སྤྱོད་པ་ ལ་ རིམ་ གྱིས་ བསླབས་པ ས་ མངོན་པ ར་ ཤེས་པ་ ལྔ་ དང་ །"
  },
  {
    "source": "ནམ་མཁའ་ལ་འགྲོ་བ་དང་།",
    "target": "ནམ་མཁའ་ ལ་ འགྲོ་བ་ དང་ །"
  },
  {
    "source": "འཆི་བ་མེད་པར་འགྲུབ།",
    "target": "འཆི་བ་ མེད་པ ར་ འགྲུབ །"
  },
  {
    "source": "དེའི་ཚེ་ཀུན་ཏུ་བཟང་པོའི་སྤྱོད་པས་བོགས་དབྱུང་བས་ས་རྣམས་རིམ་པར་བགྲོད་ནས་སངས་རྒྱས་ཀྱི་ས་མཆོག་མངོན་ཏུ་བྱེད་པར་འགྱུར་རོ།།",
    "target": "དེ འི་ ཚེ་ ཀུན་ ཏུ་ བཟང་པོ འི་ སྤྱོད་པ ས་ བོགས་ དབྱུང་བ ས་ ས་ རྣམས་ རིམ་པ ར་ བགྲོད་ ནས་ སངས་རྒྱས་ ཀྱི་ ས་ མཆོག་ མངོན་ ཏུ་ བྱེད་པ ར་ འགྱུར་ རོ ། །"
  },
  {
    "source": "འདིའི་སྐབས་སུ་འབྱུང་བ་ལུས་འཁྲུགས་ཀྱི་གེགས་དང་ཏིང་ངེ་འཛིན་སེམས་ཀྱི་བར་ཆད་རྣམས་ནི་རང་ཞི་བར་འགྱུར་བས་གེགས་སེལ་ཟུར་དུ་མི་དགོས་ལ།",
    "target": "འདི འི་ སྐབས་ སུ་ འབྱུང་བ་ ལུས་ འཁྲུགས་ ཀྱི་ གེགས་ དང་ ཏིང་ངེ་འཛིན་ སེམས་ ཀྱི་ བར་ཆད་ རྣམས་ ནི་ རང་ ཞི་བ ར་ འགྱུར་བ ས་ གེགས་ སེལ་ ཟུར་ དུ་ མི་ དགོས་ ལ །"
  },
  {
    "source": "ཕྱི་རོལ་བདུད་བཞིའི་བར་ཆད་བྱུང་ན།",
    "target": "ཕྱི་རོལ་ བདུད་ བཞི འི་ བར་ཆད་ བྱུང་ ན །"
  },
  {
    "source": "ངག་ཏུ་ཧཱུྃ་ཞེས་བརྗོད་ཅིང་བརྟུལ་ཞུགས་ཀྱི་སྤྱོད་པ་ཅི་རིགས་པ་སྤྱད་པས་རང་ཞི་བར་འགྱུར་རོ།།",
    "target": "ངག་ ཏུ་ ཧཱུྃ་ ཞེས་ བརྗོད་ ཅིང་ བརྟུལ་ཞུགས་ ཀྱི་ སྤྱོད་པ་ ཅི་ རིགས་པ་ སྤྱད་པ ས་ རང་ ཞི་བ ར་ འགྱུར་ རོ ། །"
  },
  {
    "source": "དེ་ལ་འབྲས་བུ་སྐུ་གསུམ་ཡན་ལག་བདུན་ལྡན་ཏུ་ཐོབ་པར་འགྱུར་ཏེ།",
    "target": "དེ་ ལ་ འབྲས་བུ་ སྐུ་ གསུམ་ ཡན་ལག་ བདུན་ ལྡན་ ཏུ་ ཐོབ་པ ར་ འགྱུར་ ཏེ །"
  },
  {
    "source": "ཆོས་སྐུ་ནི་ངོ་བོ་ཉིད་མེད་པའི་ཡན་ལག་དང་ལྡན་པའོ།།",
    "target": "ཆོས་སྐུ་ ནི་ ངོ་བོ་ ཉིད་ མེད་པ འི་ ཡན་ལག་ དང་ ལྡན་པ འོ ། །"
  },
  {
    "source": "ལོངས་སྤྱོད་རྫོགས་པའི་སྐུ་ནི་ཁ་སྦྱོར་དང་།",
    "target": "ལོངས་སྤྱོད་ རྫོགས་པ འི་ སྐུ་ ནི་ ཁ་ སྦྱོར་ དང་ །"
  },
  {
    "source": "བདེ་བ་ཆེན་པོ་དང་།",
    "target": "བདེ་བ་ ཆེན་པོ་ དང་ །"
  },
  {
    "source": "ལོངས་སྤྱོད་རྫོགས་པ་གསུམ་དང་ལྡན་༼༡༨༨༽པའོ།།",
    "target": "ལོངས་སྤྱོད་ རྫོགས་པ་ གསུམ་ དང་ ལྡན་ ༼ ༡༨༨ ༽ པ འོ ། །"
  },
  {
    "source": "སྤྲུལ་པའི་སྐུ་ནི།",
    "target": "སྤྲུལ་པ འི་ སྐུ་ ནི །"
  },
  {
    "source": "སྙིང་རྗེ་ཆེན་པོ།",
    "target": "སྙིང་རྗེ་ ཆེན་པོ །"
  },
  {
    "source": "རྒྱུན་མི་འཆད་པ།",
    "target": "རྒྱུན་ མི་ འཆད་པ །"
  },
  {
    "source": "འགོག་པ་མེད་པ་གསུམ་དང་ལྡན་པ་སྟེ་དེ་ལྟར་རང་དོན་ཆོས་ཀྱི་སྐུ་མངོན་ཏུ་གྱུར་ནས།",
    "target": "འགོག་པ་ མེད་པ་ གསུམ་ དང་ ལྡན་པ་ སྟེ་ དེ་ ལྟ ར་ རང་དོན་ ཆོས་ ཀྱི་ སྐུ་ མངོན་ ཏུ་ གྱུར་ ནས །"
  },
  {
    "source": "གཞན་དོན་གཟུགས་ཀྱི་སྐུ་ལོངས་སྤྱོད་རྫོགས་པའི་སྐུ་དང་།",
    "target": "གཞན་དོན་ གཟུགས་ ཀྱི་ སྐུ་ ལོངས་སྤྱོད་ རྫོགས་པ འི་ སྐུ་ དང་ །"
  },
  {
    "source": "སྤྲུལ་པའི་སྐུ་རྣམ་པ་གཉིས་ཀྱིས་འཁོར་བ་ཇི་སྲིད་དུ་གཞན་དོན་རྒྱུན་མི་འཆད་པར་འབྱུང་བར་འགྱུར་རོ།།",
    "target": "སྤྲུལ་པ འི་ སྐུ་ རྣམ་པ་ གཉིས་ ཀྱིས་ འཁོར་བ་ ཇི་སྲིད་ དུ་ གཞན་དོན་ རྒྱུན་ མི་ འཆད་པ ར་ འབྱུང་བ ར་ འགྱུར་ རོ ། །"
  },
  {
    "source": "བློ་གྲོས་གསེར་གྱི་ཡོལ་གོ་རུ།།",
    "target": "བློ་གྲོས་ གསེར་ གྱི་ ཡོལ་ གོ་རུ ། །"
  },
  {
    "source": "གདམས་ཟབ་བདུད་རྩིའི་བཅུད་འཁྱིལ་བ།།",
    "target": "གདམས་ ཟབ་ བདུད་རྩི འི་ བཅུད་ འཁྱིལ་བ ། །"
  },
  {
    "source": "མཐའ་ཡས་སྐྱེ་རྒུའི་གདུང་སེལ་སླད།།",
    "target": "མཐའ་ཡས་ སྐྱེ་རྒུ འི་ གདུང་ སེལ་ སླད ། །"
  },
  {
    "source": "ཟེགས་མ་ཙམ་ཞིག་འདིར་སྤྲོས་སོ།།",
    "target": "ཟེགས་མ་ ཙམ་ ཞིག་ འདི ར་ སྤྲོས་ སོ ། །"
  },
  {
    "source": "ཨུ་ཙི་ཏ་འཆི་བ་མེད་པའི་གདམས་ངག་རྩ་རླུང་ཐིག་ལེ་ཡོན་པོ་སྲོང་བའི་ཁྲིད་ཀྱི་ལེ་ཚན་འདིའང་ཀུན་མཁྱེན་བླ་མ་རིན་པོ་ཆེའི་བཀའ་བཞིན་བློ་གྲོས་མཐའ་ཡས་ཀྱིས་བགྱིས་པ་དགེ་ལེགས་འཕེལ།།",
    "target": "ཨུ་ ཙི་ཏ་ འཆི་བ་ མེད་པ འི་ གདམས་ངག་ རྩ་ རླུང་ ཐིག་ལེ་ ཡོན་པོ་ སྲོང་བ འི་ ཁྲིད་ ཀྱི་ ལེ་ཚན་ འདི འང་ ཀུན་ མཁྱེན་ བླ་མ་ རིན་པོ་ཆེ འི་ བཀའ་ བཞིན་ བློ་གྲོས་ མཐའ་ཡས་ ཀྱིས་ བགྱིས་པ་ དགེ་ལེགས་ འཕེལ ། །"
  },
  {
    "source": "།།",
    "target": "། །"
  }
]
