[
  {
    "source": "༄༅།།",
    "target": "༄༅ ། །"
  },
  {
    "source": "སྡིག་བཤགས་གསེར་གྱི་སྤུ་གྲི་ཞེས་བྱ་བ་བཞུགས་སོ།།",
    "target": "སྡིག་ བཤགས་ གསེར་ གྱི་ སྤུ་གྲི་ ཞེས་ བྱ་བ་ བཞུགས་ སོ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ན་མཿསརྦ་ཏ་ཐ་ག་ཏཱ་བུད་དྷ་ཤྲི།",
    "target": "ན་མཿ སརྦ་ ཏ་ ཐ་ ག་ཏཱ་ བུད་དྷ་ ཤྲི །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "སྡིག་པ་ཐམས་ཅད་བཤགས་པའི་མདོ།",
    "target": "སྡིག་པ་ ཐམས་ཅད་ བཤགས་པ འི་ མདོ །"
  },
  {
    "source": "ཕྱོགས་བཅུ་དུས་གསུམ་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "ཕྱོགས་ བཅུ་ དུས་ གསུམ་ གྱི་ སངས་རྒྱས་ དང་ བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "མཆོད་པ་འབུལ་ཞིང་སྡིག་པ་བཤགས།",
    "target": "མཆོད་པ་ འབུལ་ ཞིང་ སྡིག་པ་ བཤགས །"
  },
  {
    "source": "དགེ་བའི་རྩ་བ་ཐམས་ཅད་ལ་རྗེས་སུ་ཡི་རང་ངོ་།།",
    "target": "དགེ་བ འི་ རྩ་བ་ ཐམས་ཅད་ ལ་ རྗེས་ སུ་ ཡི་ རང་ ངོ་ ། །"
  },
  {
    "source": "ཆོས་ཀྱི་འཁོར་ལོ་བསྐོར་དུ་གསོལ།",
    "target": "ཆོས་ ཀྱི་ འཁོར་ལོ་ བསྐོར་ དུ་ གསོལ །"
  },
  {
    "source": "སྐུ་མྱ་ངན་ལས་མི་འདའ་བར་བཞུགས་པར་གསོལ་བ་འདེབས།",
    "target": "སྐུ་ མྱ་ངན་ ལས་ མི་ འདའ་བ ར་ བཞུགས་པ ར་ གསོལ་བ་ འདེབས །"
  },
  {
    "source": "དགེ་བའི་རྩ་བ་བྱང་ཆུབ་ཆེན་པོར་བསྔོ།",
    "target": "དགེ་བ འི་ རྩ་བ་ བྱང་ཆུབ་ ཆེན་པོ ར་ བསྔོ །"
  },
  {
    "source": "དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནམ་མཁའི་དཔལ་དྲི་མེད་རྡུལ་སེལ་རབ་མཛེས་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ནམ་ མཁ འི་ དཔལ་ དྲི་མེད་ རྡུལ་ སེལ་ རབ་ མཛེས་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་ཡོན་ཏན་ཏོག་གི་འོད་ལ་མེ་ཏོག་པདྨ་བཻ་ཌཱུརྻའི་འོད་ཟེར་རིན་པོ་ཆེའི་གཟུགས་ལྟ་བུའི་སྐུ་དང་ལྡན་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ ཡོན་ཏན་ ཏོག་ གི་ འོད་ ལ་ མེ་ཏོག་ པདྨ་ བཻ་ ཌཱུརྻ འི་ འོད་ཟེར་ རིན་པོ་ཆེ འི་ གཟུགས་ ལྟ་བུ འི་ སྐུ་ དང་ ལྡན་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་སྤོས་མཆོག་དམ་པས་མཆོད་པའི་སྐུ་རྣམ་པར་སྤྲས་ཤིང་ལེགས་པར་བརྒྱན་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ སྤོས་ མཆོག་ དམ་པ ས་ མཆོད་པ འི་ སྐུ་ རྣམ་པ ར་ སྤྲས་ ཤིང་ ལེགས་པ ར་ བརྒྱན་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་གཙུག་ཏོར་གྱི་གཙུག་ནས་ཉི་མའི་འོད་ཟེར་དཔག་མེད་ཟླ་འོད་སྨོན་ལམ་གྱིས་བརྒྱན་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ གཙུག་ཏོར་ གྱི་ གཙུག་ ནས་ ཉི་མ འི་ འོད་ཟེར་ དཔག་མེད་ ཟླ་འོད་ སྨོན་ལམ་ གྱིས་ བརྒྱན་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་རབ་འཕྲུལ་བཀོད་པ་ཆེན་པོ་ཆོས་ཀྱིས་དབྱིངས་ལས་མངོན་པར་འཕགས་པ་ཆགས་མེད་རིན་ཆེན་འབྱུང་ལྡན་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ རབ་ འཕྲུལ་ བཀོད་པ་ ཆེན་པོ་ ཆོས་ ཀྱིས་ དབྱིངས་ ལས་ མངོན་པར་ འཕགས་པ་ ཆགས་ མེད་ རིན་ཆེན་འབྱུང་ལྡན་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་ཆུ་ཟླའི་གཞོན་ནུ་ཉི་མའི་སྒྲོན་མེ་ཟླ་བའི་མེ་ཏོག་རིན་ཆེན་པདྨ་གསེར་གྱི་གདུགས་ནམ་མཁའ་ལྟ་བུའི་སྐུ་དང་ལྡན་པ་རྣམ་པར་སྣང་མཛད་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ ཆུ་ཟླ འི་ གཞོན་ནུ་ ཉི་མ འི་ སྒྲོན་མེ་ ཟླ་བ འི་ མེ་ཏོག་ རིན་ཆེན་ པདྨ་ གསེར་ གྱི་ གདུགས་ ནམ་མཁའ་ ལྟ་བུ འི་ སྐུ་ དང་ ལྡན་པ་ རྣམ་པར་སྣང་མཛད་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་ཕྱོགས་བཅུ་ན་བཞུགས་པའི་འོད་ཟེར་རབ་ཏུ་འགྱེད་ཅིང་འཇིག་རྟེན་གྱི་ཁམས་ཀུན་ཏུ་སྣང་བར་བྱེད་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ ཕྱོགས་ བཅུ་ ན་ བཞུགས་པ འི་ འོད་ཟེར་ རབ་ ཏུ་ འགྱེད་ ཅིང་ འཇིག་རྟེན་ གྱི་ ཁམས་ ཀུན་ ཏུ་ སྣང་བ ར་ བྱེད་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་སངས་རྒྱས་ཀྱི་བཀོད་པ་ཐམས་ཅད་རབ་ཏུ་རྒྱས་པར་མཛད་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ སངས་རྒྱས་ ཀྱི་ བཀོད་པ་ ཐམས་ཅད་ རབ་ ཏུ་ རྒྱས་པ ར་ མཛད་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་སངས་རྒྱས་ཀྱི་དགོངས་པ་བསྒྲུབས་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ སངས་རྒྱས་ ཀྱི་ དགོངས་པ་ བསྒྲུབས་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་དྲི་མེད་ཟླ་བའི་ཏོག་གི་རྒྱལ་པོ་མེ་ཏོག་གི་བཀོད་པ་མཛད་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ དྲི་མེད་ ཟླ་བ འི་ ཏོག་ གི་ རྒྱལ་པོ་ མེ་ཏོག་ གི་ བཀོད་པ་ མཛད་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་རིན་ཆེན་མཆོག་གི་ཏོག་གྲགས་ལྡན་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ རིན་ཆེན་ མཆོག་ གི་ ཏོག་ གྲགས་ ལྡན་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་འཇིགས་མེད་རྣམ་པར་གཟིགས་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ འཇིགས་མེད་ རྣམ་པར་ གཟིགས་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་འཇིགས་པ་དང་བྲལ་ཞིང་བག་ཚ་བ་མི་མངའ་ཞིང་སྤུ་ཟིང་ཞེས་མི་བྱེད་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ འཇིགས་པ་ དང་ བྲལ་ ཞིང་ བག་ཚ་བ་ མི་ མངའ་ ཞིང་ སྤུ་ཟིང་ ཞེས་ མི་ བྱེད་པ་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་སེང་གེའི་སྒྲ་འཇིགས་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ སེང་གེ འི་ སྒྲ་ འཇིགས་ ལ་ ཕྱག་ འཚལ་ ལོ ། །"
  },
  {
    "source": "དེ་བཞིན་གཤེགས་པ་གསེར་འོད་གཟི་བརྗིད་ཀྱི་རྒྱལ་པོ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ གསེར་འོད་ གཟི་བརྗིད་ ཀྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་མཚན་འདི་དག་ནི་སེམས་ཅན་གང་ལ་ལ་ཞིག་གིས་ཡི་གེར་འབྲི་འམ།",
    "target": "སངས་རྒྱས་ ཀྱི་ མཚན་ འདི་ དག་ ནི་ སེམས་ཅན་ གང་ ལ་ལ་ ཞིག་ གིས་ ཡི་གེ ར་ འབྲི་ འམ །"
  },
  {
    "source": "འཆང་ཞིང་ཀློག་གམ།",
    "target": "འཆང་ ཞིང་ ཀློག་ གམ །"
  },
  {
    "source": "ཡིད་ལ་བྱས་ནས་སེམས་ཅན་གྱི་དོན་དུ་བསྔོས་ན།",
    "target": "ཡིད་ ལ་ བྱས་ ནས་ སེམས་ཅན་ གྱི་ དོན་ དུ་ བསྔོས་ ན །"
  },
  {
    "source": "སྡིག་པ་ཐམས་ཅད་བྱང་ཞིང་དག་ནས།",
    "target": "སྡིག་པ་ ཐམས་ཅད་ བྱང་ ཞིང་ དག་ ནས །"
  },
  {
    "source": "ནུབ་ཕྱོགས་བདེ་བ་ཅན་དུ་སྐྱེ་བར་འགྱུར་རོ།།",
    "target": "ནུབ་ཕྱོགས་ བདེ་བ་ཅན་ དུ་ སྐྱེ་བ ར་ འགྱུར་ རོ ། །"
  },
  {
    "source": "སངས་རྒྱས་ཀྱི་ཞིང་བདེ་བ་ཅན་ན་ཡོད་པ་ན།",
    "target": "སངས་རྒྱས་ ཀྱི་ ཞིང་ བདེ་བ་ཅན་ ན་ ཡོད་པ་ ན །"
  },
  {
    "source": "དེ་བཞིན་གཤེགས་པ་འོད་དཔག་ཏུ་མེད་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ འོད་ དཔག་ ཏུ་ མེད་པ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་ངུར་སྨྲིག་གི་རྒྱལ་མཚན་ན།",
    "target": "སངས་རྒྱས་ ཀྱི་ ཞིང་ ངུར་སྨྲིག་ གི་ རྒྱལ་མཚན་ ན །"
  },
  {
    "source": "དེ་བཞིན་གཤེགས་པ་རྡོ་རྗེ་རབ་ཏུ་འཛིན་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ རྡོ་རྗེ་ རབ་ ཏུ་ འཛིན་པ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་ཕྱིར་མི་ལྡོག་པའི་འཁོར་ལོ་རབ་ཏུ་སྒྲོག་པ་ན།",
    "target": "སངས་རྒྱས་ ཀྱི་ ཞིང་ ཕྱི ར་ མི་ ལྡོག་པ འི་ འཁོར་ལོ་ རབ་ ཏུ་ སྒྲོག་པ་ ན །"
  },
  {
    "source": "དེ་བཞིན་གཤེགས་པ་པདྨོ་ཤིན་ཏུ་རྒྱས་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ པདྨོ་ ཤིན་ ཏུ་ རྒྱས་པ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་རྡུལ་མེད་པ་ན།",
    "target": "སངས་རྒྱས་ ཀྱི་ ཞིང་ རྡུལ་ མེད་པ་ ན །"
  },
  {
    "source": "དེ་བཞིན་གཤེགས་པ་ཆོས་ཀྱི་རྒྱལ་མཚན་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ ཆོས་ ཀྱི་ རྒྱལ་མཚན་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་སྒྲོན་མ་བཟང་པོ་ན།",
    "target": "སངས་རྒྱས་ ཀྱི་ ཞིང་ སྒྲོན་མ་ བཟང་པོ་ ན །"
  },
  {
    "source": "དེ་བཞིན་གཤེགས་པ་སེང་གེའི་སྒྲ་དབྱངས་ཀྱི་རྒྱལ་པོ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ སེང་གེ འི་ སྒྲ་དབྱངས་ ཀྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་འོད་བཟང་པོ་ན།",
    "target": "སངས་རྒྱས་ ཀྱི་ ཞིང་ འོད་ བཟང་པོ་ ན །"
  },
  {
    "source": "དེ་བཞིན་གཤེགས་པ་རྣམ་པར་སྣང་མཛད་རྒྱལ་པོ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ རྣམ་པར་སྣང་མཛད་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་འདའ་བར་དཀའ་བ་ན།",
    "target": "སངས་རྒྱས་ ཀྱི་ ཞིང་ འདའ་བ ར་ དཀའ་བ་ ན །"
  },
  {
    "source": "དེ་བཞིན་གཤེགས་པ་ཆོས་ཀྱི་འོད་ཟེར་གྱི་སྐུ་པདྨོ་ཤིན་ཏུ་རྒྱས་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ ཆོས་ ཀྱི་ འོད་ཟེར་ གྱི་ སྐུ་ པདྨོ་ ཤིན་ ཏུ་ རྒྱས་པ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་རྒྱན་དང་ལྡན་པ་ན།",
    "target": "སངས་རྒྱས་ ཀྱི་ ཞིང་ རྒྱན་ དང་ ལྡན་པ་ ན །"
  },
  {
    "source": "དེ་བཞིན་གཤེགས་པ་མངོན་པར་མཁྱེན་པ་ཐམས་ཅད་ཀྱི་འོད་ཟེར་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ མངོན་པ ར་ མཁྱེན་པ་ ཐམས་ཅད་ ཀྱི་ འོད་ཟེར་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་མེ་ལོང་གི་དཀྱིལ་འཁོར་མདོག་འདྲ་ན།",
    "target": "སངས་རྒྱས་ ཀྱི་ ཞིང་ མེ་ལོང་ གི་ དཀྱིལ་འཁོར་ མདོག་ འདྲ་ ན །"
  },
  {
    "source": "དེ་བཞིན་གཤེགས་པ་འོད་མི་འཁྲུགས་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ འོད་ མི་འཁྲུགས་པ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་པདྨོའི་དཔལ་ན།",
    "target": "སངས་རྒྱས་ ཀྱི་ ཞིང་ པདྨོ འི་ དཔལ་ ན །"
  },
  {
    "source": "དེ་བཞིན་གཤེགས་པ་དཔལ་གྱི་སྙིང་པོ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ དཔལ་ གྱི་ སྙིང་པོ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀྱི་ཞིང་སྟེང་ཕྱོགས་དག་པའི་གནས་ན།",
    "target": "སངས་རྒྱས་ ཀྱི་ ཞིང་ སྟེང་ ཕྱོགས་ དག་པ འི་ གནས་ ན །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ངན་འགྲོ་ཐམས་ཅད་རྣམ་པར་འཇོམས་པ་འཕགས་པ་གཟི་བརྗིད་སྒྲ་དབྱངས་ཀྱི་རྒྱལ་པོ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ངན་འགྲོ་ ཐམས་ཅད་ རྣམ་པ ར་ འཇོམས་པ་ འཕགས་པ་ གཟི་བརྗིད་ སྒྲ་དབྱངས་ ཀྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "འདི་རྣམས་མདོ་ཕལ་པོ་ཆེ་ནས་གསུངས་སོ།།",
    "target": "འདི་ རྣམས་ མདོ་ ཕལ་པོ་ཆེ་ ནས་ གསུངས་ སོ ། །"
  },
  {
    "source": "སངས་རྒྱས་ཤཱཀྱ་ཐུབ་པ་ཞེས་བྱ་བ་ཤ་སྟག་བྱེ་བ་ཕྲག་སུམ་ཅུ་འབྱུང་བ་ལ་ཕྱག་འཚལ་ལོ།།",
    "target": "སངས་རྒྱས་ ཤཱཀྱ་ཐུབ་པ་ ཞེས་ བྱ་བ་ ཤ་སྟག་ བྱེ་བ་ ཕྲག་ སུམ་ ཅུ་ འབྱུང་བ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་སྐྱེ་བ་སྔ་མའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི འི་ མཚན་ ལན་ གཅིག་ བརྗོད་པ ས་ སྐྱེ་བ་ སྔ་མ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་མར་མེ་མཛད་ཅེས་བྱ་བ་ཁྲི་བརྒྱད་སྟོང་ལ་ཕྱག་འཚལ་ལོ།།",
    "target": "སངས་རྒྱས་ མར་མེ་མཛད་ ཅེས་ བྱ་བ་ ཁྲི་ བརྒྱད་ སྟོང་ ལ་ ཕྱག་ འཚལ་ ལོ ། །"
  },
  {
    "source": "འདི་ལན་ཅིག་བརྗོད་པས་མར་མེའི་དཀོར་ལ་འབགས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ ལན་ ཅིག་ བརྗོད་པ ས་ མར་མེ འི་ དཀོར་ ལ་ འབགས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་རབ་ཏུ་འབར་བ་ཞེས་བྱ་བ་ཤ་སྟག་ཁྲི་དྲུག་སྟོང་ལ་ཕྱག་འཚལ་ལོ།།",
    "target": "སངས་རྒྱས་ རབ་ ཏུ་ འབར་བ་ ཞེས་ བྱ་བ་ ཤ་སྟག་ ཁྲི་ དྲུག་ སྟོང་ ལ་ ཕྱག་ འཚལ་ ལོ ། །"
  },
  {
    "source": "འདི་ལན་གཅིག་བརྗོད་པས་ཕ་མ་དང་སློབ་དཔོན་ལ་བསྐུར་པ་བཏབ་པ་དང་ཉེས་པ་བྱས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ ལན་ གཅིག་ བརྗོད་པ ས་ ཕ་མ་ དང་ སློབ་དཔོན་ ལ་ བསྐུར་པ་ བཏབ་པ་ དང་ ཉེས་པ་ བྱས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་སྐར་རྒྱལ་ཞེས་བྱ་བ་ཤ་སྟག་བྱེ་བ་ཕྲག་སུམ་སྟོང་ལ་ཕྱག་འཚལ་ལོ།།",
    "target": "སངས་རྒྱས་ སྐར་རྒྱལ་ ཞེས་ བྱ་བ་ ཤ་སྟག་ བྱེ་བ་ ཕྲག་ སུམ་ སྟོང་ ལ་ ཕྱག་ འཚལ་ ལོ ། །"
  },
  {
    "source": "འདི་ལན་གཅིག་བརྗོད་པས་ཆོས་ཀྱི་དཀོར་ལ་འབགས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ ལན་ གཅིག་ བརྗོད་པ ས་ ཆོས་ ཀྱི་ དཀོར་ ལ་ འབགས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་སཱ་ལའི་རྒྱལ་པོ་ཞེས་བྱ་བ་ཤ་སྟག་ཁྲི་བརྒྱད་སྟོང་ལ་ཕྱག་འཚལ་ལོ།།",
    "target": "སངས་རྒྱས་ སཱ་ལ འི་ རྒྱལ་པོ་ ཞེས་ བྱ་བ་ ཤ་སྟག་ ཁྲི་ བརྒྱད་ སྟོང་ ལ་ ཕྱག་ འཚལ་ ལོ ། །"
  },
  {
    "source": "འདི་ལན་གཅིག་བརྗོད་པས་མ་བྱིན་པར་བླངས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ ལན་ གཅིག་ བརྗོད་པ ས་ མ་ བྱིན་པ ར་ བླངས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་པདྨ་འཕགས་པ་ཞེས་བྱ་བ་ཤ་སྟག་ཁྲི་ལྔ་སྟོང་ལ་ཕྱག་འཚལ་ལོ།།",
    "target": "སངས་རྒྱས་ པདྨ་ འཕགས་པ་ ཞེས་ བྱ་བ་ ཤ་སྟག་ ཁྲི་ ལྔ་ སྟོང་ ལ་ ཕྱག་ འཚལ་ ལོ ། །"
  },
  {
    "source": "འདི་ལན་ཅིག་བརྗོད་པས་མཆོད་རྟེན་གྱི་དཀོར་ལ་འབགས་པ་དང་རློམ་སེམས་བྱས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ ལན་ ཅིག་ བརྗོད་པ ས་ མཆོད་རྟེན་ གྱི་ དཀོར་ ལ་ འབགས་པ་ དང་ རློམ་སེམས་ བྱས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་ཀེའུ་འདི་ནྱའི་རིགས་ཞེས་བྱ་བ་ཤ་སྟག་བྱེ་བ་ཕྲག་དགུ་བཅུ་ལ་ཕྱག་འཚལ་ལོ།།",
    "target": "སངས་རྒྱས་ ཀེའུ་ འདི་ ནྱ འི་ རིགས་ ཞེས་ བྱ་བ་ ཤ་སྟག་ བྱེ་བ་ ཕྲག་ དགུ་ བཅུ་ ལ་ ཕྱག་ འཚལ་ ལོ ། །"
  },
  {
    "source": "འདི་ལན་ཅིག་བརྗོད་པས་སྨོས་བཀོལ་བྱས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ ལན་ ཅིག་ བརྗོད་པ ས་ སྨོས་ བཀོལ་བྱ ས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "སངས་རྒྱས་སྟོང་ཕྲག་དགུ་བཅུ་ལ་ཕྱག་འཚལ་ལོ།།",
    "target": "སངས་རྒྱས་ སྟོང་ ཕྲག་ དགུ་ བཅུ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་འོད་སྲུངས་ཞེས་བྱ་བ་ཤ་སྟག་སྟོང་ཕྲག་དགུ་སྟོང་ལ་ཕྱག་འཚལ་ལོ།།",
    "target": "སངས་རྒྱས་ འོད་སྲུངས་ ཞེས་ བྱ་བ་ ཤ་སྟག་ སྟོང་ ཕྲག་ དགུ་ སྟོང་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་བྱེ་བ་ཕྲག་གངྒཱའི་ཀླུང་གི་བྱེ་མ་སྙེད་ཀྱི་གྲངས་དང་མཉམ་པ་རྣམས་ལ་ཕྱག་འཚལ་ལོ།།",
    "target": "སངས་རྒྱས་ བྱེ་བ་ ཕྲག་ གངྒཱ འི་ ཀླུང་ གི་ བྱེ་མ་ སྙེད་ ཀྱི་ གྲངས་ དང་ མཉམ་པ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཀུན་ཏུ་སྦས་པ་ལ་སོགས་པ་མཚན་ཐ་དད་པ་སྟོང་འབྱུང་བ་ལ་ཕྱག་འཚལ་ལོ།།",
    "target": "སངས་རྒྱས་ ཀུན་ ཏུ་ སྦས་པ་ ལ་ སོགས་པ་ མཚན་ ཐ་དད་པ་ སྟོང་ འབྱུང་བ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་འཛམ་བུ་འདུལ་བ་ཞེས་བྱ་བ་ཤ་སྟག་སྟོང་ཕྲག་ཉི་ཤུ་ལ་ཕྱག་འཚལ་ལོ།།",
    "target": "སངས་རྒྱས་ འཛམ་བུ་ འདུལ་བ་ ཞེས་ བྱ་བ་ ཤ་སྟག་ སྟོང་ ཕྲག་ ཉི་ཤུ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་གསེར་མདོག་དྲི་མེད་འོད་ཟེར་ཞེས་བྱ་བ་ཤ་སྟག་དྲུག་ཁྲི་ཉིས་སྟོང་ལ་ཕྱག་འཚལ་ལོ།།",
    "target": "སངས་རྒྱས་ གསེར་ མདོག་ དྲི་མེད་ འོད་ཟེར་ ཞེས་ བྱ་བ་ ཤ་སྟག་ དྲུག་ ཁྲི་ ཉིས་ སྟོང་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་དབང་པོའི་རྒྱལ་པོའི་རྒྱལ་མཚན་ཞེས་བྱ་བ་ཤ་སྟག་བརྒྱད་ཁྲི་བཞི་སྟོང་ལ་ཕྱག་འཚལ་ལོ།།",
    "target": "སངས་རྒྱས་ དབང་པོ འི་ རྒྱལ་པོ འི་ རྒྱལ་མཚན་ ཞེས་ བྱ་བ་ ཤ་སྟག་ བརྒྱད་ ཁྲི་ བཞི་ སྟོང་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཉི་མའི་སྙིང་པོ་ཞེས་བྱ་བ་ཤ་སྟག་ཁྲི་ཕྲག་ལྔ་བརྒྱ་ལ་ཕྱག་འཚལ་ལོ།།",
    "target": "སངས་རྒྱས་ ཉི་མ འི་ སྙིང་པོ་ ཞེས་ བྱ་བ་ ཤ་སྟག་ ཁྲི་ ཕྲག་ ལྔ་ བརྒྱ་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་ཞི་བར་མཛད་ཅེས་བྱ་བ་ཤ་སྟག་དྲུག་ཁྲི་ཉིས་སྟོང་ལ་ཕྱག་འཚལ་ལོ།།",
    "target": "སངས་རྒྱས་ ཞི་བ ར་ མཛད་ ཅེས་ བྱ་བ་ ཤ་སྟག་ དྲུག་ ཁྲི་ ཉིས་ སྟོང་ ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་དེ་དག་ཐམས་ཅད་ཀྱི་ཉན་ཐོས་དང་།",
    "target": "སངས་རྒྱས་ དེ་ དག་ ཐམས་ཅད་ ཀྱི་ ཉན་ཐོས་ དང་ །"
  },
  {
    "source": "བྱང་ཆུབ་སེམས་དཔའི་ཚོགས་དང་བཅས་པ་ཐམས་ཅད་ལ་ཕྱག་འཚལ་ལོ།།",
    "target": "བྱང་ཆུབ་སེམས་ དཔ འི་ ཚོགས་ དང་ བཅས་པ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "འདི་རྣམས་མདོ་སྡེ་རིམ་པ་ལྔ་ནས་གསུངས་སོ།།",
    "target": "འདི་ རྣམས་ མདོ་སྡེ་ རིམ་པ་ ལྔ་ ནས་ གསུངས་ སོ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་རྒྱལ་བའི་མཛོད་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིན་ཆེན་ རྒྱལ་བ འི་ མཛོད་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་ཚེ་གཅིག་ལ་བཞོན་པ་ཞོན་པའི་སྡིག་པ་འདག་གོ།",
    "target": "འདི འི་ མཚན་ ལན་ གཅིག་ བརྗོད་པ ས་ ཚེ་ གཅིག་ ལ་ བཞོན་པ་ ཞོན་པ འི་ སྡིག་པ་ འདག་ གོ །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་རྒྱལ་བའི་མཛོད་མེ་འོད་རབ་ཏུ་གསལ་བ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིན་ཆེན་ རྒྱལ་བ འི་ མཛོད་ མེ་འོད་ རབ་ ཏུ་ གསལ་བ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་ཅིག་བརྗོད་པས་ཚེ་གཅིག་ལ་དགེ་འདུན་གྱི་དཀོར་ལ་འབགས་པའི་སྡིག་པ་འདག་གོ།",
    "target": "འདི འི་ མཚན་ ལན་ ཅིག་ བརྗོད་པ ས་ ཚེ་ གཅིག་ ལ་ དགེ་འདུན་ གྱི་ དཀོར་ ལ་ འབགས་པ འི་ སྡིག་པ་ འདག་ གོ །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤོས་དང་མེ་ཏོག་ལ་དབང་བ་སྟོབས་ཀྱི་རྒྱལ་པོ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ སྤོས་ དང་ མེ་ཏོག་ ལ་ དབང་བ་ སྟོབས་ ཀྱི་ རྒྱལ་པོ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་ཚུལ་ཁྲིམས་འཆལ་བའི་སྡིག་པ་འདག་གོ།",
    "target": "འདི འི་ མཚན་ ལན་ གཅིག་ བརྗོད་པ ས་ ཚུལ་ཁྲིམས་ འཆལ་བ འི་ སྡིག་པ་ འདག་ གོ །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གདྒཱའི་ཀླུང་གི་བྱེ་མ་སྙེད་ཀྱི་བྱེ་བ་ཕྲག་བརྒྱའི་གྲངས་དང་མཉམ་པར་ངེས་པ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ གདྒཱ འི་ ཀླུང་ གི་ བྱེ་མ་ སྙེད་ ཀྱི་ བྱེ་བ་ ཕྲག་ བརྒྱ འི་ གྲངས་ དང་ མཉམ་པ ར་ ངེས་པ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་ཅིག་བརྗོད་པས་ཚེ་གཅིག་ལ་སྲོག་བཅད་པའི་སྡིག་པ་འདག་གོ།",
    "target": "འདི འི་ མཚན་ ལན་ ཅིག་ བརྗོད་པ ས་ ཚེ་ གཅིག་ ལ་ སྲོག་ བཅད་པ འི་ སྡིག་པ་ འདག་ གོ །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་རྡོ་རྗེ་དཔའ་ལ་བརྟན་བཞིན་དུལ་བ་ཕ་རོལ་གྱི་སྟོབས་རབ་ཏུ་འཇོམས་པ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིན་ཆེན་ རྡོ་རྗེ་ དཔའ་ ལ་ བརྟན་ བཞིན་ དུལ་བ་ ཕ་རོལ་ གྱི་ སྟོབས་ རབ་ ཏུ་ འཇོམས་པ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་རྒྱལ་བའི་བཀའ་ཚར་གཅིག་བཀླགས་པ་དང་བསོད་ནམས་མཉམ་མོ།།",
    "target": "འདི འི་ མཚན་ ལན་ གཅིག་ བརྗོད་པ ས་ རྒྱལ་བ འི་ བཀའ་ ཚར་ གཅིག་ བཀླགས་པ་ དང་ བསོད་ནམས་ མཉམ་ མོ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་གཟི་བརྗིད་ངེས་པར་རྣམ་པར་གནོན་པ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ གཟི་བརྗིད་ ངེས་པ ར་ རྣམ་པ ར་ གནོན་པ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་ཚེ་གཅིག་ལ་འདོད་ལོག་སྤྱད་པའི་སྡིག་པ་འདག་གོ།",
    "target": "འདི འི་ མཚན་ ལན་ གཅིག་ བརྗོད་པ ས་ ཚེ་ གཅིག་ ལ་ འདོད་ལོག་ སྤྱད་པ འི་ སྡིག་པ་ འདག་ གོ །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་ཟླ་འོད་སྐྱབས་གནས་དམ་པ་དགྲ་ལས་རྣམ་པར་རྒྱལ་བ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིན་ཆེན་ ཟླ་འོད་ སྐྱབས་ གནས་ དམ་པ་ དགྲ་ ལས་ རྣམ་པ ར་ རྒྱལ་བ་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་དམྱལ་བ་མནར་མེད་དུ་སྐྱེ་ངེས་པའི་སྡིག་པ་འདག་གོ",
    "target": "འདི འི་ མཚན་ ལན་ གཅིག་ བརྗོད་པ ས་ དམྱལ་བ་ མནར་ མེད་ དུ་ སྐྱེ་ ངེས་པ འི་ སྡིག་པ་ འདག་ གོ"
  },
  {
    "source": "།",
    "target": "།"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་ཆེན་གཙུག་ཏོར་ཅན་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རིན་ཆེན་ གཙུག་ཏོར་ཅན་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་སེམས་ཅན་གང་གིས་ཐོས་པ་དེ་ངན་སོང་དུ་མི་སྐྱེ་ཞིང་ལྷ་དང་མིའི་ལུས་ཕུན་སུམ་ཚོགས་པ་ཐོབ་པར་འགྱུར་རོ།།",
    "target": "འདི འི་ མཚན་ ལན་ གཅིག་ བརྗོད་པ ས་ སེམས་ཅན་ གང་ གིས་ ཐོས་པ་ དེ་ ངན་སོང་ དུ་ མི་ སྐྱེ་ ཞིང་ ལྷ་ དང་ མི འི་ ལུས་ ཕུན་སུམ་ཚོགས་པ་ ཐོབ་པ ར་ འགྱུར་ རོ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྒྱལ་བ་རྒྱ་མཚོའི་ཚོགས་དང་བཅས་པ་རྣམས་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ རྒྱལ་བ་ རྒྱ་མཚོ འི་ ཚོགས་ དང་ བཅས་པ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "འདིའི་མཚན་ལན་གཅིག་བརྗོད་པས་དམ་ཚིག་ཉམས་ཆག་དང་གཡོ་སྒྱུ་བྱས་པ་ལ་སོགས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི འི་ མཚན་ ལན་ གཅིག་ བརྗོད་པ ས་ དམ་ཚིག་ ཉམས་ཆག་ དང་ གཡོ་སྒྱུ་ བྱས་པ་ ལ་ སོགས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཚེའི་བུམ་པ་འཛིན་པ་རྣམས་ལ་ཕྱག་འཚལ་ལོ།།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ཚེ འི་ བུམ་པ་ འཛིན་པ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "འདིས་སེམས་ཅན་ཐམས་ཅད་དུས་མ་ཡིན་པར་འཆི་བའི་འཇིགས་པ་ལས་ཐར་བར་འགྱུར་རོ།།",
    "target": "འདི ས་ སེམས་ཅན་ ཐམས་ཅད་ དུས་ མ་ ཡིན་པ ར་ འཆི་བ འི་ འཇིགས་པ་ ལས་ ཐར་བ ར་ འགྱུར་ རོ ། །"
  },
  {
    "source": "བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་འདས་པ་དང།",
    "target": "བཅོམ་ལྡན་འདས་ དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ འདས་པ་ དང །"
  },
  {
    "source": "མ་བྱོན་པ་དང་།",
    "target": "མ་ བྱོན་པ་ དང་ །"
  },
  {
    "source": "ད་ལྟར་བཞུགས་པ་ཐམས་ཅད་ལ་ཕྱག་འཚལ་ལོ།།",
    "target": "ད་ ལྟ ར་ བཞུགས་པ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "དེ་ལ་སོགས་པ་འགྲོ་བའི་མགོན་པོ་ཀླུ་སྒྲུབ་དཔའ་བོ་དང་།",
    "target": "དེ་ ལ་ སོགས་པ་ འགྲོ་བ འི་ མགོན་པོ་ ཀླུ་སྒྲུབ་ དཔའ་བོ་ དང་ །"
  },
  {
    "source": "དཔལ་ནཱ་རོ་པ་དང་།",
    "target": "དཔལ་ ནཱ་རོ་པ་ དང་ །"
  },
  {
    "source": "དཔལ་བི་མཱ་ལ་མི་ཏྲ་དང་།",
    "target": "དཔལ་ བི་ མཱ་ ལ་ མི་ཏྲ་ དང་ །"
  },
  {
    "source": "པཎྜི་ཏ་ཨ་ཏི་ཤ་ལ་སོགས་པ་བླ་མ་དམ་པ་བརྒྱུད་པར་བཅས་པ་རྣམས་ལ་ཕྱག་འཚལ་ལོ།།",
    "target": "པཎྜི་ཏ་ ཨ་ཏི་ཤ་ ལ་ སོགས་པ་ བླ་མ་ དམ་པ་ བརྒྱུད་པ ར་ བཅས་པ་ རྣམས་ ལ་ ཕྱག་ འཚལ་ ལོ ། །"
  },
  {
    "source": "སྡིག་བཤགས་གསེར་གྱི་སྤུ་གྲི་ཞེས་བྱ་བ་དམྱལ་འཇོམས་པའི་སྲེག་བརྡར་འདི་བསྐལ་པ་སྙིགས་མའི་སེམས་ཅན་སྙིང་རྗེ་མེད་པ།",
    "target": "སྡིག་ བཤགས་ གསེར་ གྱི་ སྤུ་གྲི་ ཞེས་ བྱ་བ་ དམྱལ་ འཇོམས་པ འི་ སྲེག་ བརྡ ར་ འདི་ བསྐལ་པ་ སྙིགས་མ འི་ སེམས་ཅན་ སྙིང་རྗེ་ མེད་པ །"
  },
  {
    "source": "སྐུ་གསུང་ཐུགས་ཀྱི་རྟེན་ལ་རས་ཆོད་དང་ཐུབ་གཅོད་བྱས་ནས་ཟས་སུ་ཟ་བ་དང་།",
    "target": "སྐུ་གསུང་ཐུགས་ ཀྱི་ རྟེན་ ལ་ རས་ ཆོད་ དང་ ཐུབ་ གཅོད་ བྱས་ ནས་ ཟས་ སུ་ ཟ་བ་ དང་ །"
  },
  {
    "source": "གོས་སུ་གྱོན་པ་དང་།",
    "target": "གོས་ སུ་ གྱོན་པ་ དང་ །"
  },
  {
    "source": "སྐུ་གསུང་ཐུགས་ཀྱི་རྟེན་ལ་ཉོ་ཚོང་དང་ཟོང་དུ་བྱེད་པའི་དུས།",
    "target": "སྐུ་གསུང་ཐུགས་ ཀྱི་ རྟེན་ ལ་ ཉོ་ ཚོང་ དང་ ཟོང་ དུ་ བྱེད་པ འི་ དུས །"
  },
  {
    "source": "དགེ་སློང་གྲོང་ཆོག་བྱེད་པའི་དུས།",
    "target": "དགེ་སློང་ གྲོང་ཆོག་ བྱེད་པ འི་ དུས །"
  },
  {
    "source": "སྔགས་པས་གཡང་འགུགས་བྱེད་པའི་དུས།",
    "target": "སྔགས་པ ས་ གཡང་ འགུགས་ བྱེད་པ འི་ དུས །"
  },
  {
    "source": "བོན་པོས་གསང་སྔགས་གྱེར་བའི་དུས།",
    "target": "བོན་པོ ས་ གསང་སྔགས་ གྱེར་བ འི་ དུས །"
  },
  {
    "source": "དགེ་བཤེས་དམག་དཔོན་བྱེད་པའི་དུས།",
    "target": "དགེ་བཤེས་ དམག་དཔོན་ བྱེད་པ འི་ དུས །"
  },
  {
    "source": "ཆོས་མཁན་འཕོང་ར་འགྲིམ་པའི་དུས།",
    "target": "ཆོས་ མཁན་ འཕོང་ ར་ འགྲིམ་པ འི་ དུས །"
  },
  {
    "source": "ལྷ་ཁང་བུད་མེད་ཀྱིས་འཛིན་པའི་དུས།",
    "target": "ལྷ་ཁང་ བུད་མེད་ ཀྱིས་ འཛིན་པ འི་ དུས །"
  },
  {
    "source": "བུད་མེད་སྐྱེས་པ་སློང་བའི་དུས།",
    "target": "བུད་མེད་ སྐྱེས་པ་ སློང་ བ འི་ དུས །"
  },
  {
    "source": "བཙུན་པ་ཚུལ་ཁྲིམས་མི་བསྲུང་བའི་དུས།",
    "target": "བཙུན་པ་ ཚུལ་ཁྲིམས་ མི་ བསྲུང་བ འི་ དུས །"
  },
  {
    "source": "ཞང་བློན་མནའ་ལ་དགའ་བའི་དུས།",
    "target": "ཞང་ བློན་ མནའ་ ལ་ དགའ་བ འི་ དུས །"
  },
  {
    "source": "སྐྱེས་པ་མཚོན་གྱིས་བཀུམ་པའི་དུས།",
    "target": "སྐྱེས་པ་ མཚོན་ གྱིས་ བཀུམ་པ འི་ དུས །"
  },
  {
    "source": "གནས་བརྟན་དཀོར་ཟས་ཟ་བའི་དུས།",
    "target": "གནས་བརྟན་ དཀོར་ཟས་ ཟ་བ འི་ དུས །"
  },
  {
    "source": "སྲོག་གཅོད་རང་གིས་བྱེད་པའི་དུས།",
    "target": "སྲོག་ གཅོད་ རང་ གིས་ བྱེད་པ འི་ དུས །"
  },
  {
    "source": "ལས་ངན་རྣམ་པ་མང་བའི་ཚེ།",
    "target": "ལས་ངན་ རྣམ་པ་ མང་བ འི་ ཚེ །"
  },
  {
    "source": "རང་བརྫུན་རང་ལ་བྱེད་པའི་དུས།",
    "target": "རང་ བརྫུན་ རང་ ལ་ བྱེད་པ འི་ དུས །"
  },
  {
    "source": "མ་ཎི་གླུ་རུ་ལེན་པའི་དུས།",
    "target": "མ་ཎི་ གླུ་ རུ་ ལེན་པ འི་ དུས །"
  },
  {
    "source": "མ་ཇོ་ཕྲུག་གུ་སློག་པའི་དུས།",
    "target": "མ་ ཇོ་ ཕྲུག་གུ་ སློག་པ འི་ དུས །"
  },
  {
    "source": "གཞན་གྱི་ནོར་ལ་འདོད་ལོག་སྐྱེ་བའི་དུས།",
    "target": "གཞན་ གྱི་ ནོར་ ལ་ འདོད་ ལོག་ སྐྱེ་བ འི་ དུས །"
  },
  {
    "source": "རྣལ་འབྱོར་མ་གྲོལ་གྲོལ་རྫུ་བྱེད་པའི་དུས།",
    "target": "རྣལ་འབྱོར་མ་ གྲོལ་ གྲོལ་ རྫུ་བྱེད་པ འི་ དུས །"
  },
  {
    "source": "བྲེ་དང་སྲང་ལ་གཡོ་སྒྱུ་བྱེད་པའི་དུས།",
    "target": "བྲེ་ དང་ སྲང་ ལ་ གཡོ་སྒྱུ་ བྱེད་པ འི་ དུས །"
  },
  {
    "source": "རྒྱ་དང་ཚོང་ལ་ཁྱེ་པཽགས་བྱེད་པའི་དུས།",
    "target": "རྒྱ་ དང་ ཚོང་ ལ་ ཁྱེ་ པཽག ས་ བྱེད་པ འི་ དུས །"
  },
  {
    "source": "སྒོཾ་མ་རྫུ་འཕྲུལ་སྒྱུར་བའི་དུས།",
    "target": "སྒོཾ་ མ་ རྫུ་འཕྲུལ་ སྒྱུར་བ འི་ དུས །"
  },
  {
    "source": "ཚེ་ཕྱི་མ་མི་དྲན་འདི་ཀ་བསམ་པའི་དུས།",
    "target": "ཚེ་ ཕྱི་མ་ མི་ དྲན་ འདི་ ཀ་ བསམ་པ འི་ དུས །"
  },
  {
    "source": "དུས་ཀྱི་མ་ལན་ལས་ངན་བསམ་པས་ལན།",
    "target": "དུས་ ཀྱི་ མ་ལན་ ལས་ངན་ བསམ་པ ས་ ལན །"
  },
  {
    "source": "དུས་མི་འགྱུར་ཏེ་མི་རྣམས་འགྱུར་བས་ལན།",
    "target": "དུས་ མི་འགྱུར་ ཏེ་ མི་ རྣམས་ འགྱུར་བ ས་ ལན །"
  },
  {
    "source": "ཕ་རོལ་དམག་ཚོགས་ནད་དང་མུ་གེ་དར་བའི་དུས།",
    "target": "ཕ་རོལ་ དམག་ ཚོགས་ ནད་ དང་ མུ་གེ་ དར་བ འི་ དུས །"
  },
  {
    "source": "དམྱལ་བ་མནར་མེད་དུ་སྐྱེ་བའི་སེམས་ཅན་ལས་ངན་ཅན་མང་པོ་ཡོད་པ་དེ་རྣམས་ཀྱི་ནང་ན་བསགས་པ་ཅན་འགའ་ཡོད་པས།",
    "target": "དམྱལ་བ་ མནར་ མེད་ དུ་ སྐྱེ་བ འི་ སེམས་ཅན་ ལས་ངན་ ཅན་ མང་པོ་ ཡོད་པ་ དེ་ རྣམས་ ཀྱི་ ནང་ ན་ བསགས་པ་ ཅན་ འགའ་ ཡོད་པ ས །"
  },
  {
    "source": "སྡིག་བཤགས་གཏེར་ཆོས་འདི་དང་ཕྲད་པར་ཤོག།",
    "target": "སྡིག་ བཤགས་ གཏེར་ ཆོས་ འདི་ དང་ ཕྲད་པ ར་ ཤོག །"
  },
  {
    "source": "ཅེས་སློབ་དཔོན་ཀླུ་སྒྲུབ་ཀྱིས་སྨོན་ལམ་བཏབ་པ་ལགས་སོ།།",
    "target": "ཅེས་ སློབ་དཔོན་ ཀླུ་སྒྲུབ་ ཀྱིས་ སྨོན་ལམ་ བཏབ་པ་ ལགས་ སོ ། །"
  },
  {
    "source": "འདི་བསྐལ་པ་སྙིགས་མའི་སེམས་ཅན་བསགས་པ་ཅན་རྣམས་ཀྱིས་འདྲི་ཀློག་དང་།",
    "target": "འདི་ བསྐལ་པ་ སྙིགས་མ འི་ སེམས་ཅན་ བསགས་པ་ ཅན་ རྣམས་ ཀྱིས་ འདྲི་ ཀློག་ དང་ །"
  },
  {
    "source": "ཁ་འདོན་བྱས་ན་སྡིག་པ་ཐམས་ཅད་བྱང་བར་གསུངས་སོ།།",
    "target": "ཁ་འདོན་ བྱས་ ན་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "འདི་གྲོང་ཅིག་ན་བཞུགས་ན་གྲོང་ཁྱེར་དེའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ གྲོང་ ཅིག་ ན་ བཞུགས་ ན་ གྲོང་ཁྱེར་ དེ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "གཏེར་ཆོས་འདི་འགྲོ་བའི་མགོན་པོ་ཀླུ་སྒྲུབ་སྙིང་པོས་ལྷ་ས་སྨིག་མང་ཚལ་གྱི་བྲག་སེདྒེ་འདྲ་བའི་འོག་ཏུ་གཏེར་དུ་སྦས་ནས་སྨོན་ལམ་བཏབ་སྐད།",
    "target": "གཏེར་ཆོས་ འདི་ འགྲོ་བ འི་ མགོན་པོ་ ཀླུ་སྒྲུབ་ སྙིང་པོ ས་ ལྷ་ས་ སྨིག་ མང་ ཚལ་ གྱི་ བྲག་ སེདྒེ་ འདྲ་བ འི་ འོག་ ཏུ་ གཏེར་ དུ་ སྦས་ ནས་ སྨོན་ལམ་ བཏབ་ སྐད །"
  },
  {
    "source": "བསྐལ་པ་སྙིགས་མའི་སེམས་ཅན་ལས་ངན་ཅན་སྙིང་རྗེ་བ་མང་པོ་ཡོད་པས།",
    "target": "བསྐལ་པ་ སྙིགས་མ འི་ སེམས་ཅན་ ལས་ངན་ ཅན་ སྙིང་རྗེ་ བ་ མང་པོ་ ཡོད་པ ས །"
  },
  {
    "source": "དེ་རྣམས་ཀྱི་ནང་ནས་ལས་འཕྲོ་ཅན་འགའ་ཡོད་པས།",
    "target": "དེ་ རྣམས་ ཀྱི་ ནང་ ནས་ ལས་འཕྲོ་ཅན་ འགའ་ ཡོད་པ ས །"
  },
  {
    "source": "དེ་རྣམས་ཀྱི་འགྲོ་དོན་ཕྱོགས་མེད་དུ་སྡིག་པ་ཅན་རྣམས་ལ་ཕན་པར་གྱིས་ཤིག།",
    "target": "དེ་ རྣམས་ ཀྱི་ འགྲོ་དོན་ ཕྱོགས་མེད་ དུ་ སྡིག་པ་ཅན་ རྣམས་ ལ་ ཕན་པ ར་ གྱིས་ ཤིག །"
  },
  {
    "source": "འདི་དགོན་པར་བཞུགས་ན་སྡེ་འཁྲུག་བྱས་པའི་སྡིག་པ་ཐམས་ཅད་བྱང་བར་གསུངས་སོ།།",
    "target": "འདི་ དགོན་པ ར་ བཞུགས་ ན་ སྡེ་ འཁྲུག་ བྱས་པ འི་ སྡིག་པ་ ཐམས་ཅད་ བྱང་བ ར་ གསུངས་ སོ ། །"
  },
  {
    "source": "འདི་ཉ་དང་གནམ་སྟོང་དང་ཚེས་བརྒྱད་དང་གསུམ་ལ་ཚར་བདུན་བདུན་ཀློག་ན་མཚམས་མེད་པ་ལྔའི་སྡིག་པ་དང་སྒྲིབ་པ་ཐམས་ཅད་བྱང་བར་ཐེ་ཚོམ་མེད་དོ།།",
    "target": "འདི་ ཉ་ དང་ གནམ་ སྟོང་ དང་ ཚེས་ བརྒྱད་ དང་ གསུམ་ ལ་ ཚར་ བདུན་ བདུན་ ཀློག་ ན་ མཚམས་ མེད་པ་ ལྔ འི་ སྡིག་པ་ དང་ སྒྲིབ་པ་ ཐམས་ཅད་ བྱང་བ ར་ ཐེ་ཚོམ་ མེད་ དོ ། །"
  },
  {
    "source": "དམྱལ་བ་རིགས་དྲུག་ལ་འཁོར་མི་སྲིད་དོ།།",
    "target": "དམྱལ་བ་ རིགས་ དྲུག་ ལ་ འཁོར་ མི་ སྲིད་ དོ ། །"
  },
  {
    "source": "ཆོས་ཀྱི་ཕུང་པོ་བརྒྱད་ཁྲི་བཞི་སྟོང་རྣམས་ཕྱག་རྒྱ་ཆེན་པོ་སེམས་ཉིད་གཅིག་ལ་འདུས།",
    "target": "ཆོས་ ཀྱི་ ཕུང་པོ་ བརྒྱད་ ཁྲི་ བཞི་ སྟོང་ རྣམས་ ཕྱག་རྒྱ་ ཆེན་པོ་ སེམས་ཉིད་ གཅིག་ ལ་ འདུས །"
  },
  {
    "source": "དོན་དམ་པར་སེམས་ཉིད་འགྱུར་བ་མེད་པར་མངོན་པར་འཚང་རྒྱ།",
    "target": "དོན་དམ་པ ར་ སེམས་ ཉིད་ འགྱུར་བ་ མེད་པ ར་ མངོན་པ ར་ འཚང་ རྒྱ །"
  },
  {
    "source": "སངས་རྒྱས་ཀྱི་དགོངས་པ་མཐར་ཐུག་ཡིན།",
    "target": "སངས་རྒྱས་ ཀྱི་ དགོངས་པ་ མཐ ར་ ཐུག་ ཡིན །"
  },
  {
    "source": "ཕྱི་མ་འབྲས་བུ་སངས་རྒྱས་འགྲུབ་པར་ཤོག།",
    "target": "ཕྱི་མ་ འབྲས་བུ་ སངས་རྒྱས་ འགྲུབ་པ ར་ ཤོག །"
  },
  {
    "source": "སྡིག་བཤགས་གསེར་གྱི་སྤུ་གྲི་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།།",
    "target": "སྡིག་ བཤགས་ གསེར་ གྱི་ སྤུ་གྲི་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "སརྦ་མདྒ་ལཾ།།",
    "target": "སརྦ་ མདྒ་ལཾ ། །"
  },
  {
    "source": "བཀྲ་ཤིས།།",
    "target": "བཀྲ་ཤིས ། །"
  }
]
