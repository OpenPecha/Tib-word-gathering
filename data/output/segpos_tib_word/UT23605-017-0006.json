[
  {
    "source": "༼༤༣༽༄༅།།",
    "target": "༼ ༤༣ ༽ ༄༅ ། །"
  },
  {
    "source": "ཐུགས་རྗེ་ཆེན་པོ་རྒྱལ་པོ་ལུགས་ཀྱི་བརྒྱུད་འདེབས་བཞུགས་སོ།།",
    "target": "ཐུགས་རྗེ་ ཆེན་པོ་ རྒྱལ་པོ་ ལུགས་ ཀྱི་ བརྒྱུད་ འདེབས་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༤༤༽༄༅།།",
    "target": "༼ ༤༤ ༽ ༄༅ ། །"
  },
  {
    "source": "ཆོས་སྐུ་སྣང་མཐའ་ལོངས་སྐུ་སྤྱན་རས་གཟིགས།།",
    "target": "ཆོས་སྐུ་ སྣང་ མཐའ་ ལོངས་སྐུ་ སྤྱན་ རས་ གཟིགས ། །"
  },
  {
    "source": "སྤྲུལ་སྐུ་གངས་ཅན་ལྷ་གཅིག་སྲོང་བཙན་དང་།།",
    "target": "སྤྲུལ་སྐུ་ གངས་ཅན་ ལྷ་ གཅིག་ སྲོང་ བཙན་ དང་ ། །"
  },
  {
    "source": "རྒྱལ་ཀུན་སྤྱི་གཟུགས་པདྨ་འབྱུང་གནས་ལ།།",
    "target": "རྒྱལ་ ཀུན་ སྤྱི་གཟུགས་ པདྨ་ འབྱུང་གནས་ ལ ། །"
  },
  {
    "source": "གསོལ་བ་འདེབས་སོ་སྙིང་པོའི་དོན་རྟོགས་ཤོག།",
    "target": "གསོལ་བ་ འདེབས་ སོ་ སྙིང་པོ འི་ དོན་ རྟོགས་ ཤོག །"
  },
  {
    "source": "ཟབ་གཏེར་སྒོ་འབྱེད་གྲུབ་ཐོབ་དངོས་གྲུབ་དང་།།",
    "target": "ཟབ་ གཏེར་ སྒོ་ འབྱེད་ གྲུབ་ ཐོབ་ དངོས་གྲུབ་ དང་ ། །"
  },
  {
    "source": "གཏེར་ཆེན་མྱང་རལ་ཉི་མ་འོད་ཟེར་ཞབས།།",
    "target": "གཏེར་ཆེན་ མྱང་ རལ་ ཉི་མ་ འོད་ཟེར་ ཞབས ། །"
  },
  {
    "source": "མི་བསྐྱོད་རྡོ་རྗེ་ལྕེ་བཙུན་ཤཱཀ་བཟང་ལ།།",
    "target": "མི་བསྐྱོད་རྡོ་རྗེ་ ལྕེ་ བཙུན་ ཤཱཀ་ བཟང་ ལ ། །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "ལྷ་རྗེ་དགེ་འབུམ་ལྕམ་མོ་ཡེ་ཤེས་མཆོག།",
    "target": "ལྷ་རྗེ་ དགེ་ འབུམ་ ལྕམ་མོ་ ཡེ་ཤེས་ མཆོག །"
  },
  {
    "source": "གྲུབ་ཐོབ་ཆུ་སྒོམ་མཐའ་བཞི་བྱ་བྲལ་བ།།",
    "target": "གྲུབ་ཐོབ་ ཆུ་ སྒོམ་ མཐའ་ བཞི་ བྱ་བྲལ་བ ། །"
  },
  {
    "source": "འཇམ་དབྱངས་ཚུལ་ཆེན་བཀྲ་ཤིས་རྒྱལ་མཚན་ལ།།",
    "target": "འཇམ་དབྱངས་ ཚུལ་ ཆེན་ བཀྲ་ཤིས་རྒྱལ་མཚན་ ལ ། །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "དྲིན་ཅན་སྐུ་འབུམ་པ་དང་ནོར་བཟང་མཚན།།",
    "target": "དྲིན་ཅན་ སྐུ་འབུམ་པ་ དང་ ནོར་ བཟང་ མཚན ། །"
  },
  {
    "source": "བཟང་པོ་རྒྱལ་མཚན་དཔལ་ལྡན་སངས་རྒྱས་དང་།།",
    "target": "བཟང་པོ་ རྒྱལ་མཚན་ དཔལ་ལྡན་ སངས་རྒྱས་ དང་ ། །"
  },
  {
    "source": "ངག་དབང་གྲགས་པ་ཤེས་རབ་དཔལ་འབྱོར་ལ།།",
    "target": "ངག་ དབང་ གྲགས་པ་ ཤེས་རབ་ དཔལ་ འབྱོར་ ལ ། །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "ཀུན་དགའ་གྲོལ་མཆོག་སྣ་ཚོགས་རང་གྲོལ་ཞབས།།",
    "target": "ཀུན་དགའ་ གྲོལ་ མཆོག་ སྣ་ཚོགས་ རང་གྲོལ་ ཞབས ། །"
  },
  {
    "source": "བསྟན་འཛིན་གྲགས་པ་མདོ་སྔགས་བསྟན་འཛིན་བཟང་།།",
    "target": "བསྟན་འཛིན་ གྲགས་པ་ མདོ་སྔགས་ བསྟན་འཛིན་ བཟང་ ། །"
  },
  {
    "source": "དམ་ཆོས་བཟང་པོ་ཕྲིན་ལས་ལྷུན་གྲུབ་ལ།།",
    "target": "དམ་ཆོས་ བཟང་པོ་ ཕྲིན་ ལ ས་ ལྷུན་གྲུབ་ ལ ། །"
  },
  {
    "source": "གསོལ་བ༴ཁ་སྐོང་ནི།",
    "target": "གསོལ་བ ༴ ཁ་སྐོང་ ནི །"
  },
  {
    "source": "གཏེར་བདག་གླིང་པ་དྷརྨཱ་ཤྲཱི་དང་།།",
    "target": "གཏེར་བདག་ གླིང་པ་ དྷརྨཱ་ ཤྲཱི་ དང་ ། །"
  },
  {
    "source": "༼༤༥༽རིན་ཆེན་རྣམ་རྒྱལ་འགྱུར་མེད་དོན་ལྡན་ཞབས།།",
    "target": "༼ ༤༥ ༽ རིན་ཆེན་ རྣམ་རྒྱལ་ འགྱུར་མེད་ དོན་ལྡན་ ཞབས ། །"
  },
  {
    "source": "ཕྲིན་ལས་རྣམ་རྒྱལ་ཆོས་ཀྱི་སྒྲོན་མ་ལ།།",
    "target": "ཕྲིན་ལས་ རྣམ་ རྒྱལ་ ཆོས་ ཀྱི་ སྒྲོན་མ་ ལ ། །"
  },
  {
    "source": "གསོལ་བ༴ཞེས་སོ།།",
    "target": "གསོལ་བ ༴ ཞེས་ སོ ། །"
  },
  {
    "source": "བཀའ་དྲིན་མཉམ་མེད་རྩ་བའི་བླ་མ་དང་།།",
    "target": "བཀའ་དྲིན་ མཉམ་མེད་ རྩ་བ འི་ བླ་མ་ དང་ ། །"
  },
  {
    "source": "དངོས་གྲུབ་མཆོག་སྩོལ་འཕགས་མཆོག་སྤྱན་རས་གཟིགས།།",
    "target": "དངོས་གྲུབ་ མཆོག་ སྩོལ་ འཕགས་ མཆོག་ སྤྱན་རས་ གཟིགས ། །"
  },
  {
    "source": "ཆོས་བདག་ཡེ་ཤེས་མཁའ་འགྲོའི་ཚོགས་བཅས་ལ།།",
    "target": "ཆོས་བདག་ ཡེ་ཤེས་མཁའ་འགྲོ འི་ ཚོགས་ བཅས་ ལ ། །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "སྔོན་འགྲོས་རྒྱུད་འབྱོངས་དབང་བཞིས་ལེགས་སྨིན་ནས།།",
    "target": "སྔོན་ འགྲོ ས་ རྒྱུད་ འབྱོངས་ དབང་ བཞི ས་ ལེགས་ སྨིན་ ནས ། །"
  },
  {
    "source": "སྣང་གྲགས་འགྱུ་བ་ལྷ་སྔགས་འོད་གསལ་གྱིས།།",
    "target": "སྣང་གྲགས་ འགྱུ་བ་ ལྷ་ སྔགས་ འོད་གསལ་ གྱིས ། །"
  },
  {
    "source": "རྒྱས་བཏབ་ཟབ་ལམ་གནད་ཀྱིས་སྒོ་གསུམ་དྲི།།",
    "target": "རྒྱས་ བཏབ་ ཟབ་ལམ་ གནད་ ཀྱིས་ སྒོ་ གསུམ་ དྲི ། །"
  },
  {
    "source": "ཡོངས་བྱང་སྐུ་གསུམ་སྙིང་པོའི་དོན་རྟོགས་ཤོག།",
    "target": "ཡོངས་ བྱང་ སྐུ་ གསུམ་ སྙིང་པོ འི་ དོན་ རྟོགས་ ཤོག །"
  },
  {
    "source": "ཅེས་ཐུགས་རྗེ་ཆེན་པོ་རྒྱལ་པོའི་ལུགས་འགྲོ་འདུལ་གྱི་དབང་དང་སྐུ་གསུམ་སྙིང་པོའི་དོན་ཁྲིད་དང་བཅས་པའི་བརྒྱུད་འདེབས་འདི་ནི་སྒྲུབ་ཆེན་ཆོས་མཛོད་ཀྱིས་གསུང་ངོར་དྷརྨ་ཤྲཱིས་སོ།",
    "target": "ཅེས་ ཐུགས་རྗེ་ ཆེན་པོ་ རྒྱལ་པོ འི་ ལུགས་ འགྲོ་ འདུལ་ གྱི་ དབང་ དང་ སྐུ་ གསུམ་ སྙིང་པོ འི་ དོན་ ཁྲིད་ དང་ བཅས་པ འི་ བརྒྱུད་ འདེབས་ འདི་ ནི་ སྒྲུབ་ ཆེན་ ཆོས་ མཛོད་ ཀྱིས་ གསུང་ ངོ ར་ དྷརྨ་ ཤྲཱི ས་ སོ །"
  },
  {
    "source": "སླར་ཡང་བརྒྱུད་པའི་ཞལ་སྐོང་ཤོ་ལོ་ཀ་གཅིག་མཁྱེན་བརྩེའི་དབང་པོས་བྲིས་པ་དགེ།།",
    "target": "སླ ར་ ཡང་ བརྒྱུད་པ འི་ ཞལ་ སྐོང་ ཤོ་ལོ་ཀ་ གཅིག་ མཁྱེན་བརྩེ འི་ དབང་པོ ས་ བྲིས་པ་ དགེ ། །"
  },
  {
    "source": "༈།",
    "target": "༈ །"
  },
  {
    "source": "ཐུགས་རྗེ་ཆེན་པོའི་དམར་ཁྲིད་རྒྱལ་པོ་ལུགས་ཀྱི་ཉམས་ལེན་སྙིང་པོར་དྲིལ་བ་འཕགས་པ་དགྱེས་པའི་ལམ་སྲོལ་ཅེས་བྱ་བ་བཞུགས་སོ།།",
    "target": "ཐུགས་རྗེ་ཆེན་པོ འི་ དམར་ཁྲིད་ རྒྱལ་པོ་ ལུགས་ ཀྱི་ ཉམས་ལེན་ སྙིང་པོ ར་ དྲིལ་བ་ འཕགས་པ་ དགྱེས་པ འི་ ལམ་ སྲོལ་ ཅེས་ བྱ་བ་ བཞུགས་ སོ ། །"
  },
  {
    "source": "ཨོཾ་སྭ་སྟི་སིདྡྷི།",
    "target": "ཨོཾ་ སྭ་སྟི་ སིདྡྷི །"
  },
  {
    "source": "སྲས་བཅས་རྒྱལ་བའི་ཐུགས་རྗེའི་དངོས།",
    "target": "སྲས་ བཅས་ རྒྱལ་བ འི་ ཐུགས་རྗེ འི་ དངོས །"
  },
  {
    "source": "སྤྱན་རས་གཟིགས་དབང་ལ་བཏུད་ནས།",
    "target": "སྤྱན་རས་གཟིགས་ དབང་ ལ་ བཏུད་ ནས །"
  },
  {
    "source": "གང་དེའི་རྣལ་འབྱོར་༼༤༦༽ཟབ་མོའི་ཕུལ།",
    "target": "གང་ དེ འི་ རྣལ་འབྱོར་ ༼ ༤༦ ༽ ཟབ་མོ འི་ ཕུལ །"
  },
  {
    "source": "འཕགས་པ་དགྱེས་པའི་ལམ་སྲོལ་འབྲི།",
    "target": "འཕགས་པ་ དགྱེས་པ འི་ ལམ་ སྲོལ་ འབྲི །"
  },
  {
    "source": "འདི་ལ་གསུམ།",
    "target": "འདི་ ལ་ གསུམ །"
  },
  {
    "source": "སྔོན་འགྲོ།",
    "target": "སྔོན་ འགྲོ །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་སོ།།",
    "target": "རྗེས་ སོ ། །"
  },
  {
    "source": "དང་པོ་ལ་གཉིས།",
    "target": "དང་པོ་ ལ་ གཉིས །"
  },
  {
    "source": "ཐུན་མོང་དང་།",
    "target": "ཐུན་མོང་ དང་ །"
  },
  {
    "source": "ཁྱད་པར་རོ།།",
    "target": "ཁྱད་པ ར་ རོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གནས་དབེན་པར་བདེ་བའི་སྟན་ལ་བསམ་གཏན་གྱི་སྤྱོད་ལམ་དང་ལྡན་པས་འདུག་སྟེ།",
    "target": "གནས་ དབེན་པ ར་ བདེ་བ འི་ སྟན་ ལ་ བསམ་གཏན་ གྱི་ སྤྱོད་ལམ་ དང་ ལྡན་པ ས་ འདུག་ སྟེ །"
  },
  {
    "source": "བདག་གིས་ད་རེས་རྙེད་དཀའ་ལ་ཕན་འདོགས་ཆེ་བའི་དལ་འབྱོར་གྱི་རྟེན་བཟང་པོ་འདི་ལྟ་བུ་ཐོབ་པའི་སྐབས་སུ་སྙིང་པོ་ལེན་པའི་ཕྱིར་དམ་པའི་ཆོས་རྣམ་པར་དག་པ་ཞིག་ལ་འབད་དགོས།",
    "target": "བདག་ གིས་ ད་ རེས་ རྙེད་ དཀའ་ ལ་ ཕན་ འདོགས་ ཆེ་བ འི་ དལ་ འབྱོར་ གྱི་ རྟེན་ བཟང་པོ་ འདི་ ལྟ་བུ་ ཐོབ་པ འི་ སྐབས་ སུ་ སྙིང་པོ་ ལེན་པ འི་ ཕྱི ར་ དམ་པ འི་ ཆོས་ རྣམ་པ ར་ དག་པ་ ཞིག་ ལ་ འབད་ དགོས །"
  },
  {
    "source": "དེ་ཡང་ད་ལྟ་རང་མ་འབད་ན།",
    "target": "དེ་ ཡང་ ད་ ལྟ་ རང་ མ་ འབད་ ན །"
  },
  {
    "source": "དོ་ནུབ་ཙམ་དུའང་མི་འཆི་བའི་གདིང་མེད།",
    "target": "དོ་ནུབ་ ཙམ་ དུ འང་ མི་ འཆི་བ འི་ གདིང་ མེད །"
  },
  {
    "source": "ཤི་བའི་འོག་ཏུ་ལས་ཀྱི་གཞན་དབང་འབའ་ཞིག་གི་རྗེས་སུ་འབྲང་སྟེ།",
    "target": "ཤི་བ འི་ འོག་ ཏུ་ ལས་ ཀྱི་ གཞན་ དབང་ འབའ་ ཞིག་ གི་ རྗེས་ སུ་ འབྲང་ སྟེ །"
  },
  {
    "source": "འཁོར་བའི་གནས་རིགས་མཐོ་དམན་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ཁོ་ན་ལས་མ་འདས་པས།",
    "target": "འཁོར་བ འི་ གནས་ རིགས་ མཐོ་དམན་ གང་ དུ་ སྐྱེས་ ཀྱང་ སྡུག་ བསྔལ་ གྱི་ རང་བཞིན་ ཁོ་ན་ ལས་ མ་ འདས་པ ས །"
  },
  {
    "source": "སྡུག་བསྔལ་ཅན་གྱི་འཁོར་བ་དེ་ལས་རང་གཞན་སེམས་ཅན་ཐམས་ཅད་ཅི་ནས་ཀྱང་ཐར་བ་ཞིག་བྱ།",
    "target": "སྡུག་བསྔལ་ཅན་ གྱི་ འཁོར་བ་ དེ་ ལས་ རང་ གཞན་ སེམས་ཅན་ ཐམས་ཅད་ ཅི་ ནས་ ཀྱང་ ཐར་བ་ ཞིག་ བྱ །"
  },
  {
    "source": "དེའི་ཆེད་དུ་ལམ་ཟབ་མོ་ལ་འཇུག་པར་བགྱིའོ་སྙམ་པའི་བློས།",
    "target": "དེ འི་ ཆེད་ དུ་ ལམ་ ཟབ་མོ་ ལ་ འཇུག་པ ར་ བགྱི འོ་ སྙམ་པ འི་ བློས །"
  },
  {
    "source": "གཉིས་པ་ཁྱད་པར་གྱི་སྔོན་འགྲོ་ལའང་གཉིས།",
    "target": "གཉིས་པ་ ཁྱད་པར་ གྱི་ སྔོན་ འགྲོ་ ལ འང་ གཉིས །"
  },
  {
    "source": "སྐྱབས་སུ་འགྲོ་བ་དང་།",
    "target": "སྐྱབས་ སུ་ འགྲོ་བ་ དང་ །"
  },
  {
    "source": "སེམས་བསྐྱེད་པའོ།།",
    "target": "སེམས་ བསྐྱེད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "མདུན་གྱི་ནམ་མཁའ་འཇའ་ཚོན་སྣ་ལྔའི་གུར་ཁྱིམ་གྱི་ནང་དུ་ཁྲི་སྟན་གྱི་བཀོད་པ་ཕུན་སུམ་ཚོགས་པའི་དབུས་སུ་རྩ་བའི་བླ་མ་འཕགས་མཆོག་ཐུགས་རྗེ་ཆེན་པོའི་རྣམ་པ་ལ་སྐྱབས་ཡུལ་ཐམས་ཅད་ཀྱིས་བསྐོར་བ་མངོན་སུམ་ལྟ་བུར་བཞུགས་པའི་སྤྱན་སྔར་རང་གཞན་སེམས་ཅན་ཐམས་ཅད་སྒོ་གསུམ་འཇུག་པ་གཅིག་པས་སྐྱབས་སུ་འགྲོ་བར་མོས་ཏེ།",
    "target": "མདུན་ གྱི་ ནམ་མཁའ་ འཇའ་ཚོན་ སྣ་ ལྔ འི་ གུར་ ཁྱིམ་ གྱི་ ནང་ དུ་ ཁྲི་སྟན་ གྱི་ བཀོད་པ་ ཕུན་སུམ་ཚོགས་པ འི་ དབུས་ སུ་ རྩ་བ འི་ བླ་མ་ འཕགས་མཆོག་ ཐུགས་རྗེ་ ཆེན་པོ འི་ རྣམ་པ་ ལ་ སྐྱབས་ ཡུལ་ ཐམས་ཅད་ ཀྱིས་ བསྐོར་བ་ མངོན་སུམ་ ལྟ་བུ ར་ བཞུགས་པ འི་ སྤྱན་སྔ ར་ རང་ གཞན་ སེམས་ཅན་ ཐམས་ཅད་ སྒོ་ གསུམ་ འཇུག་པ་ གཅིག་པ ས་ སྐྱབས་ སུ་ འགྲོ་བ ར་ མོས་ ཏེ །"
  },
  {
    "source": "བླ་མ་བདེ་གཤེགས་འདུས་པའི་སྐུ༔།",
    "target": "བླ་མ་ བདེ་གཤེགས་ འདུས་པ འི་ སྐུ ༔ །"
  },
  {
    "source": "དཀོན་མཆོག་གསུམ་གྱི་རང་བཞིན་ལ།",
    "target": "དཀོན་མཆོག་ གསུམ་ གྱི་ རང་བཞིན་ ལ །"
  },
  {
    "source": "བདག་དང་འགྲོ་དྲུག་སེམས་ཅན་རྣམས༔།",
    "target": "བདག་ དང་ འགྲོ་ དྲུག་ སེམས་ཅན་ རྣམས ༔ །"
  },
  {
    "source": "བྱང་ཆུབ་བར་དུ་སྐྱབས་སུ་མཆི༔།",
    "target": "བྱང་ཆུབ་ བར་ དུ་ སྐྱབས་ སུ་ མཆི ༔ །"
  },
  {
    "source": "ཞེས་ཅི་ནུས་བརྗོད།",
    "target": "ཞེས་ ཅི་ ནུས་ བརྗོད །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སེམས་ཅན་ཐམས་ཅད་ལ་བྱམས་པ་དང་།",
    "target": "སེམས་ཅན་ ཐམས་ཅད་ ལ་ བྱམས་པ་ དང་ །"
  },
  {
    "source": "སྙིང་རྗེའི་བློས་སྨོན་འཇུག་གི་སེམས་བསྐྱེད་པའི་དོན་ཡིད་ལ་དྲན་བཞིན་དུ།།",
    "target": "སྙིང་རྗེ འི་ བློ ས་ སྨོན་ འཇུག་ གི་ སེམས་ བསྐྱེད་པ འི་ དོན་ ཡིད་ ལ་ དྲན་ བཞིན་ དུ ། །"
  },
  {
    "source": "སེམས་བསྐྱེད་འགྲོ་བ་ཀུན་དོན་དུ༔།",
    "target": "སེམས་བསྐྱེད་ འགྲོ་བ་ ཀུན་ དོན་ དུ ༔ །"
  },
  {
    "source": "བླ་མ་སངས་རྒྱས་བསྒྲུབས་ནས་ནི༔",
    "target": "བླ་མ་ སངས་རྒྱས་ བསྒྲུབས་ ནས་ ནི ༔"
  },
  {
    "source": "།",
    "target": "།"
  },
  {
    "source": "གང་ལ་གང་འདུལ་ཕྲིན་ལས་ཀྱིས༔།",
    "target": "གང་ ལ་ གང་ འདུལ་ ཕྲིན་ལས་ ཀྱིས ༔ །"
  },
  {
    "source": "འགྲོ་བ་བསྒྲལ་བར་དམ་བཅའོ༔།",
    "target": "འགྲོ་བ་ བསྒྲལ་བ ར་ དམ་ བཅ འོ ༔ །"
  },
  {
    "source": "ཞེས་པས་སེམས་བསྐྱེད་དེ་ནས་སྐྱབས་ཡུལ་རྣམས་ཀྱི་ཐུགས་ཀ་ནས་འོད་འཕྲོས།",
    "target": "ཞེས་ པ ས་ སེམས་ བསྐྱེད་ དེ་ ནས་ སྐྱབས་ ཡུལ་ རྣམས་ ཀྱི་ ཐུགས་ ཀ་ ནས་ འོད་འཕྲོ ས །"
  },
  {
    "source": "སེམས་ཅན་ཐམས་ཅད་ལ་ཕོག་པས་ཐམས་ཅད་དག་པའི་ཞིང་དུ་སོང་།",
    "target": "སེམས་ཅན་ ཐམས་ཅད་ ལ་ ཕོག་པ ས་ ཐམས་ཅད་ དག་པ འི་ ཞིང་ དུ་ སོང་ །"
  },
  {
    "source": "མཐར་སྐྱབས་ཡུལ་རྣམས་འོད་དུ་ཞུ་ནས་རང་ལ་ཐིམ་པས་སྒོ་གསུམ་རྡོ་རྗེ་གསུམ་དང་དབྱེར་མི་ཕྱེད་པར་བསམ་མོ།།",
    "target": "མཐ ར་ སྐྱབས་ ཡུལ་ རྣམས་ འོད་ དུ་ ཞུ་ ནས་ རང་ ལ་ ཐིམ་པ ས་ སྒོ་ གསུམ་ རྡོ་རྗེ་ གསུམ་ དང་ དབྱེར་ མི་ ཕྱེད་པ ར་ བསམ་ མོ ། །"
  },
  {
    "source": "གཉིས་པ་༼༤༧༽དངོས་གཞི་ལ་གསུམ།",
    "target": "གཉིས་པ་ ༼ ༤༧ ༽ དངོས་གཞི་ ལ་ གསུམ །"
  },
  {
    "source": "སྐུ་བསྐྱེད་རིམ།",
    "target": "སྐུ་ བསྐྱེད་རིམ །"
  },
  {
    "source": "གསུང་བཟླས་པ།",
    "target": "གསུང་ བཟླས་པ །"
  },
  {
    "source": "ཐུགས་འོད་གསལ་གྱི་རྣལ་འབྱོར་རོ།།",
    "target": "ཐུགས་ འོད་གསལ་ གྱི་ རྣལ་འབྱོར་ རོ ། །"
  },
  {
    "source": "དེ་རེ་རེ་ལའང་སྔོན་འགྲོ་ཐུན་མོང་མ་ཡིན་པ་དང་།",
    "target": "དེ་ རེ་རེ་ ལ འང་ སྔོན་ འགྲོ་ ཐུན་མོང་ མ་ ཡིན་པ་ དང་ །"
  },
  {
    "source": "དངོས་གཞི་སོ་སོའི་རྣལ་འབྱོར།",
    "target": "དངོས་གཞི་ སོ་སོ འི་ རྣལ་འབྱོར །"
  },
  {
    "source": "མཐའ་འཕོ་བའི་རྣལ་འབྱོར་བཅས་ཀྱི་སྒོ་ནས་སྟོན་པ་ལས།",
    "target": "མཐའ་ འཕོ་བ འི་ རྣལ་འབྱོར་ བཅས་ ཀྱི་ སྒོ་ ནས་ སྟོན་པ་ ལས །"
  },
  {
    "source": "སྔོན་འགྲོ་ཐུན་མོང་མ་ཡིན་པ་ནི་སྒོ་གསུམ་གྱི་མི་དགེ་བ་བཅུ་སྤངས་ཤིང་།",
    "target": "སྔོན་ འགྲོ་ ཐུན་མོང་ མ་ ཡིན་པ་ ནི་ སྒོ་ གསུམ་ གྱི་ མི་ དགེ་བ་ བཅུ་ སྤངས་ ཤིང་ །"
  },
  {
    "source": "དེའི་གཉེན་པོར་དགེ་བ་བཅུ་ཅི་ནུས་བསྒྲུབས་པ་སྟེ།",
    "target": "དེ འི་ གཉེན་པོ ར་ དགེ་བ་ བཅུ་ ཅི་ ནུས་ བསྒྲུབས་པ་ སྟེ །"
  },
  {
    "source": "ཆོས་ཀྱི་རྒྱལ་པོ་ཉིད་ཀྱིས་གངས་ཅན་པ་རྣམས་དགེ་བ་བཅུའི་ཁྲིམས་ལ་བཀོད་པ་དང་རྗེས་སུ་མཐུན་པ་ཡིན་ལ།",
    "target": "ཆོས་ ཀྱི་ རྒྱལ་པོ་ ཉིད་ ཀྱིས་ གངས་ཅན་ པ་ རྣམས་ དགེ་བ་ བཅུ འི་ ཁྲིམས་ ལ་ བཀོད་པ་ དང་ རྗེས་ སུ་ མཐུན་པ་ ཡིན་ ལ །"
  },
  {
    "source": "འཕོ་བའི་རྣལ་འབྱོར་ནི་འོག་ཏུ་བསྡོམས་ཏེ་བརྗོད་པ་ལས་ཤེས་པར་འགྱུར་བའི་ཕྱིར།",
    "target": "འཕོ་བ འི་ རྣལ་འབྱོར་ ནི་ འོག་ ཏུ་ བསྡོམས་ ཏེ་ བརྗོད་པ་ ལས་ ཤེས་པ ར་ འགྱུར་བ འི་ ཕྱི ར །"
  },
  {
    "source": "འདིར་དངོས་གཞིའི་རྣལ་འབྱོར་རྣམས་སྟན་ཐོག་གཅིག་ཏུ་སྦྲེལ་ཏེ་བསྒོམ་པའི་ཚུལ་ནི།",
    "target": "འདི ར་ དངོས་གཞི འི་ རྣལ་འབྱོར་ རྣམས་ སྟན་ ཐོག་ གཅིག་ ཏུ་ སྦྲེལ་ ཏེ་ བསྒོམ་པ འི་ ཚུལ་ ནི །"
  },
  {
    "source": "ཨོཾ་སྭ་བྷཱ་ཝ་ཤུདྡྷཿསརྦ་དྷརྨཱཿསྭ་བྷཱ་ཝ་ཤུདྡྷོ྅་ཧཾཿསྟོང་པའི་ངང་ལས་པྂ་ལས་པདྨ་དཀར་པོ་འདབ་མ་སྟོང་དང་ལྡན་པའི་དབུས་སུ་ལྟེ་བར་ཨཿལས་ཟླ་བ་དང་།",
    "target": "ཨོཾ་ སྭ་ བྷཱ་ཝ་ ཤུདྡྷཿ སརྦ་དྷརྨཱཿ སྭ་ བྷཱ་ཝ་ ཤུདྡྷོ྅་ ཧཾཿ སྟོང་པ འི་ ངང་ ལས་ པྂ་ ལས་ པདྨ་ དཀར་པོ་ འདབ་མ་ སྟོང་ དང་ ལྡན་པ འི་ དབུས་ སུ་ ལྟེ་བ ར་ ཨཿ ལས་ ཟླ་བ་ དང་ །"
  },
  {
    "source": "མ་ལས་ཉི་མའི་དཀྱིལ་འཁོར་གྱི་དབུས་སུ་རང་སེམས་ཧྲཱིཿདཀར་པོ་ལས་པདྨ་དཀར་པོ་ཧྲཱིཿས་མཚན་པ།།",
    "target": "མ་ལ ས་ ཉི་མ འི་ དཀྱིལ་འཁོར་ གྱི་ དབུས་ སུ་ རང་ སེམས་ ཧྲཱིཿ དཀར་པོ་ ལས་ པདྨ་ དཀར་པོ་ ཧྲཱིཿ ས་ མཚན་པ ། །"
  },
  {
    "source": "དེ་ཡོངས་སུ་གྱུར་བ་ལས་རང་ཉིད་སྐད་ཅིག་གིས་འཕགས་པ་ཐུགས་རྗེ་ཆེན་པོ་སྐུ་མདོག་དཀར་པོ་འཚེར་བ་གངས་རི་ལ་ཉི་མ་ཤར་བ་ལྟ་བུ།",
    "target": "དེ་ ཡོངས་ སུ་ གྱུར་བ་ ལས་ རང་ ཉིད་ སྐད་ ཅིག་ གིས་ འཕགས་པ་ ཐུགས་རྗེ་ ཆེན་པོ་ སྐུ་ མདོག་ དཀར་པོ་ འཚེར་བ་ གངས་རི་ ལ་ ཉི་མ་ ཤར་བ་ ལྟ་བུ །"
  },
  {
    "source": "དར་དང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ།།",
    "target": "དར་ དང་ རིན་པོ་ཆེ འི་ རྒྱན་ སྣ་ཚོགས་ ཀྱིས་ བརྒྱན་པ ། །"
  },
  {
    "source": "ཞལ་འཛུམ་པའི་མདངས་དང་ལྡན་པ།",
    "target": "ཞལ་ འཛུམ་ པ འི་ མདངས་ དང་ ལྡན་པ །"
  },
  {
    "source": "རྩ་བའི་ཕྱག་གཉིས་ཐལ་མོ་སྦྱར་ཞིང་།།",
    "target": "རྩ་བ འི་ ཕྱག་ གཉིས་ ཐལ་མོ་ སྦྱར་ ཞིང་ ། །"
  },
  {
    "source": "ལྷག་མ་གཉིས་བགྲང་ཕྲེང་དང་།།",
    "target": "ལྷག་མ་ གཉིས་ བགྲང་ཕྲེང་ དང་ ། །"
  },
  {
    "source": "པདྨ་དཀར་པོའི་སྡོང་བུ་འཛིན་པ།།",
    "target": "པདྨ་ དཀར་པོ འི་ སྡོང་བུ་ འཛིན་པ ། །"
  },
  {
    "source": "ཞབས་མཉམ་པའི་སྐྱིལ་ཀྲུང་དུ་བཞུགས་ཤིང་།།",
    "target": "ཞབས་ མཉམ་པ འི་ སྐྱིལ་ཀྲུང་ དུ་ བཞུགས་ ཤིང་ ། །"
  },
  {
    "source": "སྣང་ལ་རང་བཞིན་མེད་པའི་སྐུར་གྱུར་བར་བསམ།",
    "target": "སྣང་ ལ་ རང་བཞིན་ མེད་པ འི་ སྐུ ར་ གྱུར་བ ར་ བསམ །"
  },
  {
    "source": "འདི་ནི་ཆོས་ཀྱི་རྒྱལ་པོའི་རྡོ་རྗེའི་གསུང་ཡི་གེ་དྲུག་པའི་སྒྲུབ་ཐབས་ཇི་ལྟ་བ་བཞིན་བཀོད་པ་ཡིན་ལ།",
    "target": "འདི་ ནི་ ཆོས་ ཀྱི་ རྒྱལ་པོ འི་ རྡོ་རྗེ འི་ གསུང་ ཡི་གེ་ དྲུག་པ འི་ སྒྲུབ་ཐབས་ ཇི་ ལྟ་བ་ བཞིན་ བཀོད་པ་ ཡིན་ ལ །"
  },
  {
    "source": "ཁྲིད་ཡིག་ཕྱི་མའི་དགོངས་པ་ལྟར།",
    "target": "ཁྲིད་ ཡིག་ ཕྱི་མ འི་ དགོངས་པ་ ལྟ ར །"
  },
  {
    "source": "སྐད་ཅིག་དྲན་རྫོགས་སུ་བསྐྱེད་པར་གསུངས་པ་ལྟར་བསྒོམ་ཡང་རུང་ངོ་།།",
    "target": "སྐད་ ཅིག་ དྲན་ རྫོགས་ སུ་ བསྐྱེད་པ ར་ གསུངས་པ་ ལྟ ར་ བསྒོམ་ ཡང་ རུང་ ངོ་ ། །"
  },
  {
    "source": "དེ་ནས་སྤྲོ་ན།",
    "target": "དེ་ ནས་ སྤྲོ་ ན །"
  },
  {
    "source": "རང་གི་སྤྱི་བོར་འཁོར་ལོ་དཀར་པོ་རྩིབས་བཞི་པའི་ལྟེ་བ་ལ་ཨོཾ་དཀར་པོ།",
    "target": "རང་ གི་ སྤྱི་བོ ར་ འཁོར་ལོ་ དཀར་པོ་ རྩིབས་ བཞི་པ འི་ ལྟེ་བ་ ལ་ ཨོཾ་ དཀར་པོ །"
  },
  {
    "source": "མགྲིན་པར་པདྨ་འདབ་མ་བཞི་པའི་ལྟེ་བར་ཨཱཿདམར་པོ།",
    "target": "མགྲིན་པ ར་ པདྨ་ འདབ་མ་ བཞི་པ འི་ ལྟེ་བ ར་ ཨཱཿདམར་ པོ །"
  },
  {
    "source": "སྙིང་གར་རྡོ་རྗེ་རྒྱ་གྲམ་གྱི་ལྟེ་བ་ལ་ཧཱུྃ་སྔོན་༼༤༨༽པོ།",
    "target": "སྙིང་ག ར་ རྡོ་རྗེ་རྒྱ་གྲམ་ གྱི་ ལྟེ་བ་ ལ་ ཧཱུྃ་ སྔོན་ ༼ ༤༨ ༽ པོ །"
  },
  {
    "source": "ལྟེ་བར་ཟླ་བའི་དཀྱིལ་འཁོར་གྱི་སྟེང་དུ་ཧྲཱིཿདཀར་པོ་ལ་ཡི་གེ་དྲུག་པའི་སྔགས་ཀྱི་ཕྲེང་བས་བསྐོར་བ།",
    "target": "ལྟེ་བ ར་ ཟླ་བ འི་ དཀྱིལ་འཁོར་ གྱི་ སྟེང་ དུ་ ཧྲཱིཿ དཀར་པོ་ ལ་ ཡི་གེ་ དྲུག་པ འི་ སྔགས་ ཀྱི་ ཕྲེང་བ ས་ བསྐོར་བ །"
  },
  {
    "source": "དེ་ལས་འོད་ཟེར་འཕྲོས་པས་རང་འདྲ་བའི་ཡེ་ཤེས་པ་མདུན་གྱི་ནམ་མཁར་བཛྲ་ས་མ་ཛཿས་སྤྱན་དྲང་།",
    "target": "དེ་ ལས་ འོད་ཟེར་ འཕྲོས་པ ས་ རང་ འདྲ་བ འི་ ཡེ་ཤེས་པ་ མདུན་ གྱི་ ནམ་ མཁ ར་ བཛྲ་ ས་མ་ཛཿ ས་ སྤྱན་ དྲང་ །"
  },
  {
    "source": "སངས་རྒྱས་ཀུན་གྱིས་རབ་ཏུ་བསྔགས།།",
    "target": "སངས་རྒྱས་ ཀུན་ གྱིས་ རབ་ ཏུ་ བསྔགས ། །"
  },
  {
    "source": "ཡོན་ཏན་མཆོག་གི་གཏེར་གྱུར་པ།།",
    "target": "ཡོན་ཏན་ མཆོག་ གི་ གཏེར་ གྱུར་པ ། །"
  },
  {
    "source": "སྤྱན་རས་གཟིགས་ཤེས་མཚན་གསོལ་བའི།།",
    "target": "སྤྱན་རས་གཟིགས་ ཤེས་ མཚན་ གསོལ་ བ འི ། །"
  },
  {
    "source": "རྟག་པར་བརྩེ་ལ་ཕྱག་འཚལ་ལོ།།",
    "target": "རྟག་པ ར་ བརྩེ་ ལ་ ཕྱག་ འཚལ་ ལོ ། །"
  },
  {
    "source": "ཞེས་པས་ཕྱག་བྱ།",
    "target": "ཞེས་ པ ས་ ཕྱག་ བྱ །"
  },
  {
    "source": "ཨོཾ་མ་ཎི་པདྨེ་ཧཱུྃཿཞེས་པས་མཆོད་པའི་སྤྲིན་ཕུང་ནམ་མཁའ་གང་བར་སྤྲོས་ལ།",
    "target": "ཨོཾ་ མ་ ཎི་ པདྨེ་ ཧཱུྃཿ ཞེས་ པ ས་ མཆོད་པ འི་ སྤྲིན་ཕུང་ ནམ་མཁའ་ གང་བ ར་ སྤྲོས་ ལ །"
  },
  {
    "source": "བཛྲ་ཨརྒྷཾ་ནས།",
    "target": "བཛྲ་ ཨརྒྷཾ་ ནས །"
  },
  {
    "source": "ཤབྡ་པྲ་ཏཱི་ཙྪ་སྭཱ་ཧཱའི་བར་གྱིས་མཆོད།",
    "target": "ཤབྡ་ པྲ་ཏཱི་ ཙྪ་ སྭཱ་ཧཱ འི་ བར་ གྱིས་ མཆོད །"
  },
  {
    "source": "ཛཿཧཱུྃ་བཾ་ཧོཿརང་ལ་གཉིས་སུ་མེད་པར་ཐིམ།",
    "target": "ཛཿ ཧཱུྃ་ བཾ་ ཧོཿ རང་ ལ་ གཉིས་སུ་མེད་པ ར་ ཐིམ །"
  },
  {
    "source": "སླར་ཡང་རང་གི་ཐུགས་ཀའི་ས་བོན་ལས་འོད་ཟེར་འཕྲོས་པས་དབང་གི་ལྷ་རིགས་ལྔ་འཁོར་དང་བཅས་པ་མདུན་གྱི་ནམ་མཁར་སྤྱན་དྲངས།",
    "target": "སླ ར་ ཡང་ རང་ གི་ ཐུགས་ ཀ འི་ ས་བོན་ ལས་ འོད་ཟེར་ འཕྲོས་པ ས་ དབང་ གི་ ལྷ་ རིགས་ ལྔ་ འཁོར་ དང་ བཅས་པ་ མདུན་ གྱི་ ནམ་ མཁ ར་ སྤྱན་ དྲངས །"
  },
  {
    "source": "ཨོཾ་བཛྲ་ཨརྒྷཾ་སོགས་ཀྱིས་མཆོད།",
    "target": "ཨོཾ་ བཛྲ་ ཨརྒྷཾ་ སོགས་ ཀྱིས་ མཆོད །"
  },
  {
    "source": "བདག་ལ་མངོན་པར་དབང་བསྐུར་བ་སྩལ་དུ་གསོལ།",
    "target": "བདག་ ལ་ མངོན་པ ར་ དབང་ བསྐུར་བ་ སྩལ་ དུ་ གསོལ །"
  },
  {
    "source": "ཞེས་གསོལ་བ་བཏབ་པས།",
    "target": "ཞེས་ གསོལ་བ་ བཏབ་པ ས །"
  },
  {
    "source": "རིགས་ལྔའི་ཐུགས་ཀ་ནས་སྤྲོས་པའི་ལྷ་མོ་རྣམས་ཀྱིས་བུམ་པའི་བདུད་རྩིས་དབང་བསྐུར།",
    "target": "རིགས་ ལྔ འི་ ཐུགས་ ཀ་ ནས་ སྤྲོས་པ འི་ ལྷ་མོ་ རྣམས་ ཀྱིས་ བུམ་པ འི་ བདུད་རྩི ས་ དབང་ བསྐུར །"
  },
  {
    "source": "སྐུ་གང་།",
    "target": "སྐུ་ གང་ །"
  },
  {
    "source": "དྲི་མ་དག།",
    "target": "དྲི་མ་ དག །"
  },
  {
    "source": "ཆུའི་ལྷག་མ་གྱེན་དུ་འཁྱིལ་པ་ལས་འོད་དཔག་མེད་གཙོ་བོར་གྱུར་པའི་རིགས་ལྔས་དབུ་བརྒྱན་པར་བསམ།",
    "target": "ཆུ འི་ ལྷག་མ་ གྱེན་ དུ་ འཁྱིལ་པ་ ལས་ འོད་དཔག་མེད་ གཙོ་བོ ར་ གྱུར་པ འི་ རིགས་ ལྔ ས་ དབུ་ བརྒྱན་པ ར་ བསམ །"
  },
  {
    "source": "མི་སྤྲོ་ན་ཁྲིད་ཡིག་རྩ་བའི་དགོངས་པ་ལྟར།",
    "target": "མི་ སྤྲོ་ ན་ ཁྲིད་ ཡིག་ རྩ་བ འི་ དགོངས་པ་ ལྟ ར །"
  },
  {
    "source": "བདག་ཉིད་དམ་ཚིག་པར་གསལ་བ་ཉིད།",
    "target": "བདག་ ཉིད་ དམ་ཚིག་པ ར་ གསལ་བ་ ཉིད །"
  },
  {
    "source": "དམ་ཡེ་གདོད་ནས་དབྱེར་མེད་དུ་ཤེས་པས་སེམས་བཟུང་ཡང་རུང་ངོ་།།",
    "target": "དམ་ཡེ་ གདོད་ ནས་ དབྱེར་མེད་ དུ་ ཤེས་པ ས་ སེམས་ བཟུང་ ཡང་ རུང་ ངོ་ ། །"
  },
  {
    "source": "གང་ལྟར་ཡང་ལྷ་སྐུ་སྣང་ལ་རང་བཞིན་མ་གྲུབ་བར་འཇའ་ཚོན་ལྟ་བུ་ཡིད་ལ་རྩེ་གཅིག་ཏུ་གཏད་དེ་གསལ་སྣང་མ་སྐྱེས་པར་བསྒོམ་པ་ནི་སྐུ་བསྐྱེད་རིམ་གྱི་རྣལ་འབྱོར་རོ།།",
    "target": "གང་ ལྟ ར་ ཡང་ ལྷ་སྐུ་ སྣང་ ལ་ རང་བཞིན་ མ་ གྲུབ་བ ར་ འཇའ་ཚོན་ ལྟ་བུ་ ཡིད་ ལ་རྩེ་ གཅིག་ ཏུ་ གཏད་ དེ་ གསལ་སྣང་ མ་ སྐྱེས་པ ར་ བསྒོམ་པ་ ནི་ སྐུ་ བསྐྱེད་རིམ་ གྱི་ རྣལ་འབྱོར་ རོ ། །"
  },
  {
    "source": "དེ་ནས་སྐྱོན་བཟླས་པ་བྱ་བ་ནི།",
    "target": "དེ་ ནས་ སྐྱོན་ བཟླས་པ་ བྱ་བ་ ནི །"
  },
  {
    "source": "ཨོཾ་མ་ཎི་པདྨེ་ཧཱུྃཿཞེས་བརྗོད་པས།",
    "target": "ཨོཾ་ མ་ ཎི་ པདྨེ་ ཧཱུྃཿ ཞེས་ བརྗོད་པ ས །"
  },
  {
    "source": "རང་གི་སྙིང་ག་ནས་ཡེ་ཤེས་པ་ལོགས་སུ་བྱེ་ནས་མདུན་གྱི་ནམ་མཁར་བཞུགས་པ་ལ།",
    "target": "རང་ གི་ སྙིང་ག་ ནས་ ཡེ་ཤེས་པ་ ལོགས་ སུ་ བྱེ་ ནས་ མདུན་ གྱི་ ནམ་ མཁ ར་ བཞུགས་པ་ ལ །"
  },
  {
    "source": "བདག་གི་སྔགས་ཕྲེང་ལས་སྔགས་ཕྲེང་འོད་ཟེར་དང་༼༤༩༽བཅས་པ་འཕྲོས།།",
    "target": "བདག་ གི་ སྔགས་ ཕྲེང་ ལས་ སྔགས་ ཕྲེང་ འོད་ ཟེར་ དང་ ༼ ༤༩ ༽ བཅས་པ་ འཕྲོས ། །"
  },
  {
    "source": "ཡེ་ཤེས་སེམས་དཔའི་ཐུགས་ཀར་ཕོག་པས།",
    "target": "ཡེ་ཤེས་ སེམས་ དཔ འི་ ཐུགས་ཀ ར་ ཕོག་པ ས །"
  },
  {
    "source": "སྐུ་གསུང་ཐུགས་མཉེས་པའི་མཆོད་པ་འབུལ།",
    "target": "སྐུ་གསུང་ཐུགས་ མཉེས་པ འི་ མཆོད་པ་ འབུལ །"
  },
  {
    "source": "ཚུར་འདུས་རང་ལ་ཐིམ་པས་རྒྱུད་བྱིན་གྱིས་བརླབས་པར་བསམ་ལ།",
    "target": "ཚུ ར་ འདུས་ རང་ ལ་ ཐིམ་པ ས་ རྒྱུད་ བྱིན་ གྱིས་ བརླབས་པ ར ་བསམ་ ལ །"
  },
  {
    "source": "དེ་ལྟ་བུའི་སྤྲོ་བསྡུ་དང་བཅས།",
    "target": "དེ་ ལྟ་བུ འི་ སྤྲོ་ བསྡུ་ དང་ བཅས །"
  },
  {
    "source": "ངག་གྲགས་སྟོང་དབྱེར་མེད་གདོད་མ་ནས་རྣམ་པར་དག་པའི་ལྷའི་གསུང་ཡིན་པར་ངེས་པའི་བློས།",
    "target": "ངག་ གྲགས་ སྟོང་ དབྱེར་མེད་ གདོད་ མ་ ནས་ རྣམ་པ ར་ དག་པ འི་ ལྷ འི་ གསུང་ ཡིན་པ ར་ ངེས་པ འི་ བློས །"
  },
  {
    "source": "བརྟན་གཡོའི་སྒྲ་སྐད་ཐམས་ཅད་ཡི་གེ་དྲུག་པའི་རང་སྒྲར་མོས་པ་རྩེ་གཅིག་པས།",
    "target": "བརྟན་གཡོ འི་ སྒྲ་སྐད་ ཐམས་ཅད་ ཡི་གེ་ དྲུག་པ འི་ རང་ སྒྲར་ མོས་པ་ རྩེ་ གཅིག་པ ས །"
  },
  {
    "source": "ཨོཾ་མ་ཎི་པདྨེ་ཧཱུྃ།",
    "target": "ཨོཾ་ མ་ ཎི་ པདྨེ་ ཧཱུྃ །"
  },
  {
    "source": "ཞེས་བཟླ།",
    "target": "ཞེས་ བཟླ །"
  },
  {
    "source": "བསྐྱེད་རིམ་བསྡུས་པའི་སྐབས་དམིགས་པ་འོག་མ་ཁོ་ནས་བཟླས་པས་རུང་སྟེ་གསུང་བཟླས་པའི་རྣལ་འབྱོར་རོ།།",
    "target": "བསྐྱེད་རིམ་ བསྡུས་པ འི་ སྐབས་ དམིགས་པ་ འོག་མ་ ཁོ་ ནས་ བཟླས་པ ས་ རུང་ སྟེ་ གསུང་ བཟླས་པ འི་ རྣལ་འབྱོར་ རོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "མདུན་གྱི་ཡེ་ཤེས་པ་རང་ལ་ཐིམ་པར་བསམས་ལ།",
    "target": "མདུན་ གྱི་ ཡེ་ཤེས་པ་ རང་ ལ་ ཐིམ་པ ར་ བསམས་ ལ །"
  },
  {
    "source": "ལུས་བསམ་བསྟན་གྱི་སྤྱོད་ལམ་དང་ལྡན་པར་བྱ།",
    "target": "ལུས་ བསམ་ བསྟན་ གྱི་ སྤྱོད་ལམ་ དང་ ལྡན་པ ར་ བྱ །"
  },
  {
    "source": "མིག་བར་སྣང་དུ་ཧད་རེ་བལྟ།",
    "target": "མིག་ བར་སྣང་ དུ་ ཧད་ རེ་ བལྟ །"
  },
  {
    "source": "ངག་རླུང་རྒྱུ་བ་རང་སོར་བཞགས་ནས་སེམས་ཀྱི་ལྷ་སྔགས་ཀྱིས་མཚོན་པའི་སྣང་ཆ་ཐམས་ཅད་སྣང་ཙམ་ནས་རང་བཞིན་གྱིས་མ་གྲུབ་པ་རང་གི་སེམས་ཀྱི་རྣམ་རོལ་ཙམ་དུ་ཐག་བཅད་དེ།",
    "target": "ངག་ རླུང་ རྒྱུ་བ་ རང་སོ ར་ བཞགས་ ནས་ སེམས་ ཀྱི་ ལྷ་ སྔགས་ ཀྱིས་ མཚོན་པ འི་ སྣང་ ཆ་ ཐམས་ཅད་ སྣང་ ཙམ་ ནས་ རང་བཞིན་ གྱིས་ མ་ གྲུབ་པ་ རང་ གི་ སེམས་ ཀྱི་ རྣམ་ རོལ་ ཙམ་ དུ་ ཐག་ བཅད་ དེ །"
  },
  {
    "source": "དེའི་རང་ངོ་ལ་ཆེར་རེ་བལྟས་པས།",
    "target": "དེ འི་ རང་ ངོ་ ལ་ ཆེ ར་ རེ་ བལྟས་པ ས །"
  },
  {
    "source": "སྐྱེ་འགགས་གནས་གསུམ་དང་བྲལ་བའི་རིག་སྟོང་འཛིན་མེད་ཀྱི་ཡེ་ཤེས་ངང་གིས་འཆར་བའི་དབྱིངས་སུ་བློ་ལྷོད་ཀྱིས་གློད་ནས་མཉམ་པར་བཞག།",
    "target": "སྐྱེ་འགག ས་ གནས་ གསུམ་ དང་ བྲལ་བ འི་ རིག་སྟོང་ འཛིན་ མེད་ ཀྱི་ ཡེ་ཤེས་ ངང་ གིས་ འཆར་བ འི་ དབྱིངས་ སུ་ བློ་ ལྷོད་ ཀྱིས་ གློད་ ནས་ མཉམ་པ ར་ བཞག །"
  },
  {
    "source": "གལ་ཏེ་རྣམ་པར་རྟོག་པའི་ཚོགས་སྐྱེས་ན།",
    "target": "གལ་ ཏེ་ རྣམ་པ ར་ རྟོག་པ འི་ ཚོགས་ སྐྱེས་ ན །"
  },
  {
    "source": "དེའི་དབང་དུ་མི་བཏང་བར་ཡེངས་མེད་འཛིན་མེད་ཀྱི་རང་ཞལ་བསྐྱང་བ་ནི་ཐུགས་འོད་གསལ་གྱི་རྣལ་འབྱོར་རོ།།",
    "target": "དེ འི་ དབང་ དུ་ མི་ བཏང་བ ར་ ཡེངས་ མེད་ འཛིན་ མེད་ ཀྱི་ རང་ཞལ་ བསྐྱང་བ་ ནི་ ཐུགས་ འོད་གསལ་ གྱི་ རྣལ་འབྱོར་ རོ ། །"
  },
  {
    "source": "ཐུན་བསྡུ་བའི་ཚེ།",
    "target": "ཐུན་ བསྡུ་བ འི་ ཚེ །"
  },
  {
    "source": "ཁམས་གསུམ་སྣོད་བཅུད་ཐམས་ཅད་འོད་དུ་ཞུ་ནས་རང་ལ་ཐིམ།",
    "target": "ཁམས་ གསུམ་ སྣོད་ བཅུད་ ཐམས་ཅད་ འོད་ དུ་ ཞུ་ ནས་ རང་ ལ་ ཐིམ །"
  },
  {
    "source": "རང་ས་བོན་ཧྲཱིཿཡིག་གི་བར་དུ་ཐིམ་ནས་མི་དམིགས་པ་འོད་གསལ་སྟོང་པ་ཉིད་ཀྱི་ངང་དུ་གྱུར་པར་བསམས་ལ་ཅི་གནས་སུ་བཞག།",
    "target": "རང་ས་ བོན་ ཧྲཱིཿཡིག་ གི་ བར་ དུ་ ཐིམ་ ནས་ མི་ དམིགས་པ་ འོད་གསལ་ སྟོང་པ་ཉིད་ ཀྱི་ ངང་ དུ་ གྱུར་པ ར་ བསམས་ ལ་ ཅི་ གནས་ སུ་ བཞག །"
  },
  {
    "source": "དེ་ལས་ལྡང་བ་ནི།",
    "target": "དེ་ ལས་ ལྡང་བ་ ནི །"
  },
  {
    "source": "སླར་ཡང་རང་སྐད་གཅིག་གིས་འཕགས་པ་ཐུགས་རྗེ་ཆེན་པོའི་སྐུར་གྱུར་བར་བསམ།",
    "target": "སླ ར་ ཡང་ རང་ སྐད་ གཅིག་ གིས་ འཕགས་པ་ ཐུགས་རྗེ་ཆེན་པོ འི་ སྐུ ར་ གྱུར་བ ར ་ བསམ །"
  },
  {
    "source": "དགེ་བ་འདི་ཡིས་མྱུར་དུ་བདག།",
    "target": "དགེ་བ་ འདི་ ཡིས་ མྱུར་ དུ་ བདག །"
  },
  {
    "source": "ཐུགས་རྗེ་ཆེན་པོ་འགྲུབ་གྱུར་ནས་",
    "target": "ཐུགས་རྗེ་ ཆེན་པོ་ འགྲུབ་ གྱུར་ ནས་"
  },
  {
    "source": "སོགས་བསྔོ་སྨོན་གྱིས་མཚམས་སྦྱར་ཏེ་སྤྱོད་ལམ་ལ་འཇུག་གོ།",
    "target": "སོགས་ བསྔོ་ སྨོན་ གྱིས་ མཚམས་ སྦྱར་ ཏེ་ སྤྱོད་ལམ་ ལ་ འཇུག་ གོ །"
  },
  {
    "source": "འཕོ་བའི་རྣལ་འབྱོར་ནི།",
    "target": "འཕོ་བ འི་ རྣལ་འབྱོར་ ནི །"
  },
  {
    "source": "༼༥༠༽དངོས་གཞིའི་ཉམས་ལེན་གྱི་བཟླས་པའི་མཇུག་ཏུ་བྱེད་ན།",
    "target": "༼ ༥༠ ༽ དངོས་གཞི འི་ ཉམས་ལེན་ གྱི་ བཟླས་པ འི་ མཇུག་ ཏུ་ བྱེད་ ན །"
  },
  {
    "source": "སྔགས་ཕྲེང་སོགས་མི་དམིགས་པར་བཞག་སྟེ་བསྒོམ་པས་ཆོག།",
    "target": "སྔགས་ ཕྲེང་ སོགས་ མི་ དམིགས་པ ར་ བཞག་ སྟེ་ བསྒོམ་པ ས་ ཆོག །"
  },
  {
    "source": "སྐབས་གཞན་དུ་བྱེད་ན།",
    "target": "སྐབས་ གཞན་ དུ་ བྱེད་ ན །"
  },
  {
    "source": "སྐྱབས་སེམས་སྔོན་དུ་འགྲོ་བས་སྐད་ཅིག་གིས་ལྷར་གསལ་བཏབ།",
    "target": "སྐྱབས་སེམས་ སྔོན་ དུ་ འགྲོ་བ ས་ སྐད་ ཅིག་ གིས་ ལྷ ར་ གསལ་ བཏབ །"
  },
  {
    "source": "གང་ལྟར་ཡང་རང་གི་ལུས་ཀྱི་དབུས་དྲང་པོར་རྩ་དབུ་མ་དྭངས་གསལ་སྦུབས་སྟོང་གི་རྣམ་པ།",
    "target": "གང་ ལྟ ར་ ཡང་ རང་ གི་ ལུས་ ཀྱི་ དབུས་ དྲང་པོ ར་ རྩ་ དབུ་ མ་ དྭངས་གསལ་ སྦུབས་ སྟོང་ གི་ རྣམ་པ །"
  },
  {
    "source": "ཡར་སྣ་ཚངས་བུག་ཏུ་རྒྱ་མཐོང་ཁ་བྱེ་བ་ལྟ་བུར་ཐལ་ལེར་ཟུག་ཅིང་།",
    "target": "ཡ ར་ སྣ་ ཚངས་ བུག་ ཏུ་ རྒྱ་ མཐོང་ཁ་ བྱེ་བ་ ལྟ་བུ ར་ ཐལ་ལེ ར་ ཟུག་ ཅིང་ །"
  },
  {
    "source": "མར་སྣེ་ལྟེ་འོག་སོར་བཞིའི་ཐད་དུ་ཟླུམ་པ།",
    "target": "མར་སྣེ་ ལྟེ་འོག་ སོར་ བཞི འི་ ཐད་ དུ་ ཟླུམ་པ །"
  },
  {
    "source": "སྙིང་གར་རང་གི་རླུང་སེམས་དབྱེར་མེད་ཀྱི་ངོ་བོ་ཐུགས་རྗེ་ཆེན་པོ་ཚོན་གང་བ་འོད་ཀྱི་གོང་བུ་ཅན།",
    "target": "སྙིང་ག ར་ རང་ གི་ རླུང་ སེམས་ དབྱེར་མེད་ ཀྱི་ ངོ་བོ་ ཐུགས་རྗེ་ ཆེན་པོ་ ཚོན་ གང་བ་ འོད་ ཀྱི་ གོང་ བུ་ ཅན །"
  },
  {
    "source": "སྤྱི་བོའི་བླ་མ་འོད་དཔག་མེད་འཁོར་དང་བཅས་པ་གསལ་བཏབ།",
    "target": "སྤྱི་བོ འི་ བླ་མ་ འོད་དཔག་མེད་ འཁོར་ དང་ བཅས་པ་ གསལ་ བཏབ །"
  },
  {
    "source": "མོས་གུས་དུང་བ་བྱས་པས་འོད་དཔག་མེད་ཀྱི་ཐུགས་ཀ་ནས་འོད་ཟེར་བྱུང་།",
    "target": "མོས་གུས་ དུང་བ་ བྱས་པ ས་ འོད་དཔག་མེད་ ཀྱི་ ཐུགས་ཀ་ ནས་ འོད་ཟེར་ བྱུང་ །"
  },
  {
    "source": "ཡེ་ཤེས་སེམས་དཔའ་ལ་རེག་པས་དབུ་མའི་ལམ་ནས་སྐར་མདའ་འཕངས་པ་ལྟར་དྲངས།",
    "target": "ཡེ་ཤེས་ སེམས་དཔའ་ ལ་ རེག་པ ས་ དབུ་མ འི་ ལམ་ ནས་ སྐར་མདའ་ འཕངས་པ་ ལྟ ར་ དྲངས །"
  },
  {
    "source": "ཐུགས་ཀར་སིབ་ཀྱིས་ཐིམ་པར་བསམས་ལ་དབྱིངས་རིག་བསྲེས་ཏེ་མཉམ་པར་བཞག།",
    "target": "ཐུགས་ཀ ར་ སིབ་ ཀྱིས་ ཐིམ་པ ར་ བསམས་ ལ་ དབྱིངས་ རིག་ བསྲེས་ ཏེ་ མཉམ་པ ར་ བཞག །"
  },
  {
    "source": "ཡང་མར་བབས་ནས་སྔར་བཞིན་དུ་འཁོད་པར་མོས།",
    "target": "ཡང་ མ ར་ བབས་ ནས་ སྔ ར་ བཞིན་ དུ་ འཁོད་པ ར་ མོས །"
  },
  {
    "source": "དེ་ལྟ་བུའི་དམིགས་པ་ལེན་ཇི་ལྟར་རིགས་པའི་མཐར།",
    "target": "དེ་ ལྟ་བུ འི་ དམིགས་པ་ ལེན་ ཇི་ ལྟ ར་ རིགས་པ འི་ མཐ ར །"
  },
  {
    "source": "འོད་དཔག་མེད་འཇའ་འོད་ཀྱི་ལམ་ནས་བདེ་བ་ཅན་དུ་གཤེགས་པར་མོས་ལ།",
    "target": "འོད་ དཔག་མེད་ འཇའ་འོད་ ཀྱི་ ལམ་ ནས་ བདེ་བ་ཅན་ དུ་ གཤེགས་པ ར་ མོས་ ལ །"
  },
  {
    "source": "རང་ཉིད་སླ་སྐུའི་སྣང་ཆའང་མི་དམིགས་པར་སྦྱངས་ཏེ་གནས་ལུགས་ཀྱི་ངང་དུ་བློ་བཞག།",
    "target": "རང་ ཉིད་ སླ་ སྐུ འི་ སྣང་ ཆ འང་ མི་ དམིགས་པ ར་ སྦྱངས་ ཏེ་ གནས་ལུགས་ ཀྱི་ ངང་ དུ་ བློ་ བཞག །"
  },
  {
    "source": "ཐུན་མཚམས་ཀྱི་ལྟར་ལྡང་བ་སོགས་བྱའོ།།",
    "target": "ཐུན་མཚམས་ ཀྱི་ ལྟ ར་ ལྡང་བ་ སོགས་ བྱ འོ ། །"
  },
  {
    "source": "འདི་ནི་སྐུ་ཁྲིད་དང་འབྲེལ་བར་ཡུངས་འབྲུའི་ཚུལ་དུ་འཕོ་བཞེས་པའི་དམིགས་རིམ་ཡིན་ལ།",
    "target": "འདི་ ནི་ སྐུ་ ཁྲིད་ དང་ འབྲེལ་བ ར་ ཡུངས་འབྲུ འི་ ཚུལ་ དུ་ འཕོ་བ ཞེས་ པ འི་ དམིགས་ རིམ་ ཡིན་ ལ །"
  },
  {
    "source": "གསུང་ཡིག་འབྲུའི་ཚུལ་དུ་འཕོ་བ་ནི།",
    "target": "གསུང་ ཡིག་ འབྲུ འི་ ཚུལ་ དུ་ འཕོ་བ་ ནི །"
  },
  {
    "source": "གཞན་གོང་དང་འདྲ་བ་ལས།",
    "target": "གཞན་ གོང་ དང་ འདྲ་བ་ ལས །"
  },
  {
    "source": "ཡེ་ཤེས་སེམས་དཔའི་མལ་དུ་ལྟེ་བར་ས་བོན་ཧྲཱིཿབསྒོམ་པ་དང་།",
    "target": "ཡེ་ཤེས་ སེམས་ དཔ འི་ མལ་ དུ་ ལྟེ་བ ར་ ས་བོན་ ཧྲཱིཿ བསྒོམ་པ་ དང་ །"
  },
  {
    "source": "ཐུགས་འོད་གསལ་དུ་འཕོ་བ་ནི།",
    "target": "ཐུགས་ འོད་གསལ་ དུ་ འཕོ་བ་ ནི །"
  },
  {
    "source": "འཁོར་གསུམ་གྱི་མཚན་མ་མི་དམིགས་པའི་འོད་གསལ་བསམ་གྱིས་མི་ཁྱབ་པའི་ངང་དུ་བློ་འཇོག་པ་སྟེ།",
    "target": "འཁོར་ གསུམ་ གྱི་ མཚན་མ་ མི་ དམིགས་པ འི་ འོད་གསལ་ བསམ་ གྱིས་ མི་ ཁྱབ་པ འི་ ངང་ དུ་ བློ་ འཇོག་པ་ སྟེ །"
  },
  {
    "source": "གསུམ་ཀ་འབྲེལ་བར་བྱེནྡ་ཡེ་ཤེས་སེམས་དཔའི་ཐུགས་ཀར་ས་བོན་ཧྲཱིཿཡིག་གིས་མཚན་པར་བསྒོམས་ནས་འཕོ་བ་དང་།",
    "target": "གསུམ་ ཀ་ འབྲེལ་བ ར་ བྱེནྡ་ ཡེ་ཤེས་ སེམས་ དཔ འི་ ཐུགས་ཀ ར་ ས་བོན་ ཧྲཱིཿཡིག་ གིས་ མཚན་པ ར་ བསྒོམས་ ནས་ འཕོ་བ་ དང་ །"
  },
  {
    "source": "འོད་གསལ་གྱི་འཕོ་བ་རྒྱས་འདེབས་ཀྱི་ཚུལ་དུ་ཉམས་སུ་བླངས་པས་དོན་འགྲུབ་པ་ཡིན་ནོ།།",
    "target": "འོད་གསལ་ གྱི་ འཕོ་བ་ རྒྱས་ འདེབས་ ཀྱི་ ཚུལ་ དུ་ ཉམས་ སུ་ བླངས་པ ས་ དོན་ འགྲུབ་པ་ ཡིན་ ནོ ། །"
  },
  {
    "source": "གསུམ་པ་ལ་གཉིས།",
    "target": "གསུམ་པ་ ལ་ གཉིས །"
  },
  {
    "source": "ཉིན་མོ་དང་མཚན་མོའི་རྣལ་འབྱོར་རོ།།",
    "target": "ཉིན་མོ་ དང་ མཚན་མོ འི་ རྣལ་འབྱོར་ རོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འདི་ལྟར་སྣང་གྲགས་རྟོག་པའི་ཆོས་ཐམས་ཅད་འཕགས་པའི་སྐུ་གསུང་ཐུགས་སུ་གསལ་བཏབ་པ་༼༥༡༽ཡར་སྣང་བ་ལམ་དུ་ཁྱེར་བ་དང་།",
    "target": "འདི་ ལྟ ར་ སྣང་ གྲགས་ རྟོག་པ འི་ ཆོས་ ཐམས་ཅད་ འཕགས་པ འི་ སྐུ་གསུང་ཐུགས་ སུ་ གསལ་ བཏབ་པ་ ༼ ༥༡ ༽ ཡ ར་ སྣང་བ་ ལམ་ དུ་ ཁྱེར་བ་ དང་ །"
  },
  {
    "source": "དེ་རྣམས་ཀྱང་ཡེ་ནས་འཕགས་པའི་གསང་བ་གསུམ་གྱི་རང་བཞིན་དུ་རྣམ་པར་དག་གོ་སྙམ་དུ་ངེས་ཤེས་བསྐྱེད་པ་ནི་མ་དག་པའི་སྣང་བ་སྦྱངས་པའོ།།",
    "target": "དེ་ རྣམས་ ཀྱང་ ཡེ་ ནས་ འཕགས་པ འི་ གསང་བ་ གསུམ་ གྱི་ རང་བཞིན་ དུ་ རྣམ་པ ར་ དག་ གོ་ སྙམ་ དུ་ ངེས་ཤེས་ བསྐྱེད་པ་ ནི་ མ་ དག་པ འི་ སྣང་བ་ སྦྱངས་པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "གཉིད་དུ་འགྲོ་ཁར།",
    "target": "གཉིད་ དུ་ འགྲོ་ ཁར །"
  },
  {
    "source": "རང་ཐུགས་རྗེ་ཆེན་པོ་གསལ་བཞིན་པའི་ཐུགས་ཀར་བླ་མ་ཐུགས་རྗེ་ཆེན་པོའི་རྣམ་པར་བསྒོམ་པའི་གསལ་སྣང་ལ་སེམས་བཟུང་བས་རྨི་ལམ་ཟིན་པར་འགྱུར་ཞིང་།",
    "target": "རང་ ཐུགས་རྗེ་ ཆེན་པོ་ གསལ་ བཞིན་པ འི་ ཐུགས་ཀ ར་ བླ་མ་ ཐུགས་རྗེ་ཆེན་པོ འི་ རྣམ་པ ར་ བསྒོམ་པ འི་ གསལ་སྣང་ ལ་ སེམས་ བཟུང་བ ས་ རྨི་ལམ་ ཟིན་པ ར་ འགྱུར་ ཞིང་ །"
  },
  {
    "source": "ལྷར་སྣང་འོད་གསལ་དུ་བསྡུས་པའི་དང་རྣམ་རྟོག་གཞན་གྱིས་བར་མ་ཆོད་པར་གཉིད་ལོག་པས་འོད་གསལ་ཟིན་བར་འགྱུར་རོ།།",
    "target": "ལྷ ར་ སྣང་ འོད་གསལ་ དུ་ བསྡུས་པ འི་ དང་ རྣམ་རྟོག་ གཞན་ གྱིས་ བར་ མ་ ཆོད་པ ར་ གཉིད་ ལོག་པ ས་ འོད་གསལ་ ཟིན་བ ར་ འགྱུར་ རོ ། །"
  },
  {
    "source": "གཞན་ཡང་གནས་ཁང་གཞལ་ཡས་ཁང་།",
    "target": "གཞན་ ཡང་ གནས་ཁང་ གཞལ་ཡས་ཁང་ །"
  },
  {
    "source": "ཟས་ཡེ་ཤེས་ཀྱི་བདུད་རྩི།",
    "target": "ཟས་ ཡེ་ཤེས་ ཀྱི་ བདུད་རྩི །"
  },
  {
    "source": "གོས་ལྷ་རྫས་ཀྱི་ན་བཟར་བསམས་ལ་མཆོད་པའི་བསམ་པ་ཞེན་པ་མེད་པར་ལོངས་སྤྱད།",
    "target": "གོས་ ལྷ་རྫས་ ཀྱི་ ན་ བཟར་ བསམས་ ལ་ མཆོད་པ འི་ བསམ་པ་ ཞེན་པ་ མེད་པ ར་ ལོངས་ སྤྱད །"
  },
  {
    "source": "རྣམ་པ་ཀུན་ཏུ་སྣང་གྲགས་རྟོག་གསུམ་ལྷ་སྔགས་ཆོས་སྐུའི་ལམ་ཁྱེར་དང་མ་བྲལ་བར་སྤྱོད་ལམ་དགེ་བའི་བྱ་བས་དུས་འདའ་བར་བྱའོ།།",
    "target": "རྣམ་པ་ ཀུན་ ཏུ་ སྣང་ གྲགས་ རྟོག་ གསུམ་ ལྷ་ སྔགས་ ཆོས་སྐུ འི་ ལམ་ ཁྱེར་ དང་ མ་ བྲལ་བ ར་ སྤྱོད་ལམ་ དགེ་བ འི་ བྱ་བ ས་ དུས་ འདའ་བ ར་ བྱ འོ ། །"
  },
  {
    "source": "འཇམ་པའི་དབྱངས་སོགས་དཔའ་རྣམས་ཀྱིས།།",
    "target": "འཇམ་པ འི་ དབྱངས་ སོགས་ དཔའ་ རྣམས་ ཀྱིས ། །"
  },
  {
    "source": "མཁྱེན་བརྩེའི་འཇུག་པ་གཅིག་བསྡུས་པའི།",
    "target": "མཁྱེན་བརྩེ འི་ འཇུག་པ་ གཅིག་ བསྡུས་ པ འི །"
  },
  {
    "source": "གངས་ཅན་ལྷ་གཅིག་སྲོང་བཙན་རྗེའི།།",
    "target": "གངས་ཅན་ ལྷ་ གཅིག་ སྲོང་ བཙན་ རྗེ འི ། །"
  },
  {
    "source": "ཐུགས་བཅུད་ཟབ་དོན་སྙིང་པོའོ།།",
    "target": "ཐུགས་ བཅུད་ ཟབ་ དོན་ སྙིང་པོ འོ ། །"
  },
  {
    "source": "ཐུགས་རྗེ་ཆེན་པོ་རྒྱལ་པོ་ལུགས་ཀྱི་སྐུ་གསུམ་སྙིང་པོའི་དོན་ཁྲིད་ཀྱི་རྩ་བའི་གཞུང་དང་།",
    "target": "ཐུགས་རྗེ་ ཆེན་པོ་ རྒྱལ་པོ་ ལུགས་ ཀྱི་ སྐུ་ གསུམ་ སྙིང་པོ འི་ དོན་ ཁྲིད་ ཀྱི་ རྩ་བ འི་ གཞུང་ དང་ །"
  },
  {
    "source": "ཁྲིད་ཡིག་ཕྱི་མ་དག་གི་དགོངས་པ་ཕྱོགས་གཅིག་ཏུ་སྙིང་པོར་དྲིལ་བའི་ལེའུ་ཚན་ནོ།།",
    "target": "ཁྲིད་ ཡིག་ ཕྱི་མ་ དག་ གི་ དགོངས་པ་ ཕྱོགས་ གཅིག་ ཏུ་ སྙིང་པོ ར་ དྲིལ་བ འི་ ལེའུ་ ཚན་ ནོ ། །"
  },
  {
    "source": "སརྦ་དཱ་མངྒ་ལམ།།",
    "target": "སརྦ་ དཱ་ མངྒ་ ལམ ། །"
  },
  {
    "source": "༼༥༢༽",
    "target": "༼ ༥༢ ༽"
  }
]
