[
  {
    "source": "༄༅།།",
    "target": "༄༅ ། །"
  },
  {
    "source": "དཔའ་བོ་འབྲུ་གཅིག་པའི་རྫོགས་རིམ་བཞུགས་སོ།།",
    "target": "དཔའ་བོ་ འབྲུ་ གཅིག་པ འི་ རྫོགས་རིམ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ཤེས་རབ་མཐིང་གཟུགས་རྗེས་ཆགས་གློག་དམར་གྱི།།",
    "target": "ཤེས་རབ་ མཐིང་ གཟུགས་ རྗེས་ཆགས་ གློག་ དམར་ གྱི ། །"
  },
  {
    "source": "ཚིགས་ཕྱོགས་འཕྲིན་ལས་གདངས་ཁྲས་ལྟོ་མཛེས་འབྲུག།",
    "target": "ཚིགས་ ཕྱོགས་ འཕྲིན་ལས་ གདངས་ ཁྲ ས་ ལྟོ་ མཛེས་ འབྲུག །"
  },
  {
    "source": "འདུལ་ངོའི་འགྱིང་བརྐྱང་འཁྱོག་པོའི་ཆོ་འཕྲུལ་དང་།།",
    "target": "འདུལ་ ངོ འི་ འགྱིང་ བརྐྱང་ འཁྱོག་པོ འི་ ཆོ་འཕྲུལ་ དང་ ། །"
  },
  {
    "source": "ཆོས་དབྱངས་ཆེན་པོ་པ་ལ་ཕྱག་འཚལ་ལོ།།",
    "target": "ཆོས་ དབྱངས་ ཆེན་པོ་ པ་ལ་ ཕྱག་ འཚལ་ ལོ ། །"
  },
  {
    "source": "སངས་རྒྱས་རྣམས་ཀྱི་གསང་བའི་དཔྱིད།།",
    "target": "སངས་རྒྱས་ རྣམས་ ཀྱི་ གསང་བ འི་ དཔྱིད ། །"
  },
  {
    "source": "སྐལ་ལྡན་ས་ཧ་ཀ་རའི་སྡེར།།",
    "target": "སྐལ་ལྡན་ ས་ཧ་ ཀ་ར འི་ སྡེ ར ། །"
  },
  {
    "source": "གཅིག་ཤེས་ཀུན་གྲོལ་མེ་ཏོག་བཟང་།།",
    "target": "གཅིག་ ཤེས་ ཀུན་ གྲོལ་ མེ་ཏོག་ བཟང་ ། །"
  },
  {
    "source": "མངོན་སུམ་ཉིད་དུ་སྤྲོད་ལ་བྱོན།།",
    "target": "མངོན་སུམ་ ཉིད་ དུ་ སྤྲོད་ ལ་ བྱོན ། །"
  },
  {
    "source": "འདིར་རྡོ་རྗེ་གཏུམ་པོའི་རྫོགས་རིམ་གཅིག་བསྟན་པས་ཀུན་ཤེས་པར་འགྱུར་བ།",
    "target": "འདི ར་ རྡོ་རྗེ་ གཏུམ་པོ འི་ རྫོགས་རིམ་ གཅིག་ བསྟན་པ ས་ ཀུན་ ཤེས་པ ར་ འགྱུར་བ །"
  },
  {
    "source": "དཔའ་བོ་འབྲུ་གཅིག་པའི་སྒོམ་རིམ་བཤད་པ་ལ་རྣམ་པ་གསུམ་སྟེ།",
    "target": "དཔའ་བོ་ འབྲུ་ གཅིག་པ འི་ སྒོམ་རིམ་ བཤད་པ་ ལ་ རྣམ་པ་ གསུམ་ སྟེ །"
  },
  {
    "source": "མངོན་དུ་བྱ་བ་གཞིའི་ཧཱུྃ།",
    "target": "མངོན་ དུ་ བྱ་བ་ གཞི འི་ ཧཱུྃ །"
  },
  {
    "source": "མངོན་དུ་བྱེད་པ་ལམ་གྱི་ཧཱུྃ།",
    "target": "མངོན་ དུ་ བྱེད་པ་ ལམ་ གྱི་ ཧཱུྃ །"
  },
  {
    "source": "མངོན་དུ་བྱས་པ་འབྲས་བུའི་ཧཱུྃ་ངོ་།།",
    "target": "མངོན་ དུ་ བྱས་པ་ འབྲས་བུ འི་ ཧཱུྃ་ ངོ་ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རིགས་དྲུག་ཧཱུྃ་གི་གཟུགས་སུ་ཤར།",
    "target": "རིགས་ དྲུག་ ཧཱུྃ་ གི་ གཟུགས་ སུ་ ཤར །"
  },
  {
    "source": "རིགས་དྲུག་ནི་རྒྱུད་དྲུགདེ་ལྟར་འཁྲུལ་པ་ཧཱུྃ་སྟེ།",
    "target": "རིགས་ དྲུག་ ནི་ རྒྱུད་ དྲུག དེ་ ལྟ ར་ འཁྲུལ་པ་ ཧཱུྃ་ སྟེ །"
  },
  {
    "source": "མ་རིག་པས་རྣམ་པར་ཤེས་པའི་ཁམས་བསླངས་པའོ།།",
    "target": "མ་ རིག་པ ས་ རྣམ་པ ར་ ཤེས་པ འི་ ཁམས་ བསླངས་པ འོ ། །"
  },
  {
    "source": "དེས་སྐྱེ་ཤི་གནས་པའི་དུས་གསུམ་ཡང་།",
    "target": "དེ ས་ སྐྱེ་ ཤི་ གནས་པ འི་ དུས་ གསུམ་ ཡང་ །"
  },
  {
    "source": "དེ་ལྟར་གྲུབ་སྟེ།",
    "target": "དེ་ ལྟ ར་ གྲུབ་ སྟེ །"
  },
  {
    "source": "རྣམ་པར་ཤེས་པས་ཁམས་དྲུག་བསྐྱེད་པས་སྐྱེ་ལ།",
    "target": "རྣམ་པ ར་ ཤེས་པ ས་ ཁམས་ དྲུག་ བསྐྱེད་པ ས་ སྐྱེ་ ལ །"
  },
  {
    "source": "དེ་དག་ཆ་སྙོམས་ན་གནས་ཤིང་།",
    "target": "དེ་ དག་ ཆ་ སྙོམས་ ན་ གནས་ ཤིང་ །"
  },
  {
    "source": "མ་སྙོམས་ན་འཆི་བས་སོ།།",
    "target": "མ་ སྙོམས་ ན་ འཆི་བ ས་ སོ ། །"
  },
  {
    "source": "ཡང་།",
    "target": "ཡང་ །"
  },
  {
    "source": "ཧཱུྃ་གི་གཞི་བཞིན་རྣམ་པར་དགརིག་པས་རྣམ་པར་ཤེས་པའི་རང་བཞིན་མཐོང་བས་གྲོལ་ཏེ།",
    "target": "ཧཱུྃ་ གི་ གཞི་ བཞིན་ རྣམ་པ ར་ དག རིག་པ ས་ རྣམ་པ ར་ ཤེས་པ འི་ རང་བཞིན་ མཐོང་བ ས་ གྲོལ་ ཏེ །"
  },
  {
    "source": "རྒྱལ་བ་རིགས་དྲུག་ཏུ་འཚང་རྒྱའོ།།",
    "target": "རྒྱལ་བ་ རིགས་ དྲུག་ ཏུ་ འཚང་ རྒྱ འོ ། །"
  },
  {
    "source": "གྲོལ་བ་ཡང་།",
    "target": "གྲོལ་བ་ ཡང་ །"
  },
  {
    "source": "མདུན་དང་རྒྱབ་དང་ཕྱོགས་བཅུ་རུ།།",
    "target": "མདུན་ དང་ རྒྱབ་ དང་ ཕྱོགས་ བཅུ་ རུ ། །"
  },
  {
    "source": "གང་གང་མཐོང་བ་དེ་དེ་ཉིད།།",
    "target": "གང་ གང་ མཐོང་བ་ དེ་ དེ་ ཉིད ། །"
  },
  {
    "source": "དེ་རིང་མགོན་པོ་ང་ལྟར་འཁྲུལ་པ་ཆད།།",
    "target": "དེ་རིང་ མགོན་པོ་ ང་ ལྟ ར་ འཁྲུལ་པ་ ཆད ། །"
  },
  {
    "source": "ད་ནི་སུ་ལའང་དྲི་བར་མི་བྱའོ།།",
    "target": "ད་ ནི་ སུ་ ལ འང་ དྲི་བ ར་ མི་ བྱ འོ ། །"
  },
  {
    "source": "ཞེས་པ་བཞིན།",
    "target": "ཞེས་ པ་ བཞིན །"
  },
  {
    "source": "གཞི་ལ་འཁྲུལ་པ་གཏན་མི་དམིགས་པས་རང་བཞིན་གྱིས་དག་པའོ།།",
    "target": "གཞི་ ལ་ འཁྲུལ་པ་ གཏན་ མི་དམིགས་པ ས་ རང་བཞིན་ གྱིས་ དག་པ འོ ། །"
  },
  {
    "source": "དེས།",
    "target": "དེ ས །"
  },
  {
    "source": "འཁོར་བ་རྒྱུད་དུ་འདོང་པ་ཡིན།།",
    "target": "འཁོར་བ་ རྒྱུད་ དུ་ འདོང་པ་ ཡིན ། །"
  },
  {
    "source": "མྱ་ངན་འདས་པ་རྒྱུད་ཕྱི་མ།།",
    "target": "མྱ་ངན་ འདས་པ་ རྒྱུད་ ཕྱི་མ ། །"
  },
  {
    "source": "ཞེས་བྱའོ།།",
    "target": "ཞེས་ བྱ འོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "སྦྱོང་བྱེད་དབྱིབས་ཀྱི་ཧཱུྃ།",
    "target": "སྦྱོང་བྱེད་ དབྱིབས་ ཀྱི་ ཧཱུྃ །"
  },
  {
    "source": "བརྗོད་པ་སྔགས་ཀྱི་ཧཱུྃ།",
    "target": "བརྗོད་པ་ སྔགས་ ཀྱི་ ཧཱུྃ །"
  },
  {
    "source": "མཉམ་བཞག་དོན་གྱི་ཧཱུྃ།",
    "target": "མཉམ་བཞག་ དོན་ གྱི་ ཧཱུྃ །"
  },
  {
    "source": "རྗེས་གཅོད་རིག་པའི་ཧཱུྃ།",
    "target": "རྗེས་ གཅོད་ རིག་པ འི་ ཧཱུྃ །"
  },
  {
    "source": "བརྡལ་བ་ཆེན་པོའི་ཧཱུྃ་ལྔ་ལས།",
    "target": "བརྡལ་བ་ ཆེན་པོ འི་ ཧཱུྃ་ ལྔ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རིགས་དྲུག་ས་བོན།",
    "target": "རིགས་ དྲུག་ ས་ བོན །"
  },
  {
    "source": "ལུས་སེམས་གཉིས་མེད་པ་ཧཱུྃ་དུ་བལྟས།",
    "target": "ལུས་ སེམས་ གཉིས་མེད་པ་ ཧཱུྃ་ དུ་ བལྟས །"
  },
  {
    "source": "དེའི་ཞབས་ཀྱུ་སྦུབས་ཅན་གྱི་ནང་དུ།",
    "target": "དེ འི་ ཞབས་ ཀྱུ་ སྦུབས་ཅན་ གྱི་ ནང་ དུ །"
  },
  {
    "source": "ཐོག་མ་མེད་པའི་བག་ཆགས་ཀྱི་བཞག་པའི་དམྱལ་བའི་ས་བོན་དུ།",
    "target": "ཐོག་མ་ མེད་པ འི་ བག་ཆགས་ ཀྱི་ བཞག་པ འི་ དམྱལ་བ འི་ ས་བོན་ དུ །"
  },
  {
    "source": "ཧའི་སྒྲོམ་དུ་ཡི་དྭགས་ཀྱི་པྲེ།",
    "target": "ཧ འི་ སྒྲོམ་ དུ་ ཡི་དྭགས་ ཀྱི་ པྲེ །"
  },
  {
    "source": "མགོར་དུད་འགྲོའི་ཏྲི།",
    "target": "མགོ ར་ དུད་འགྲོ འི་ ཏྲི །"
  },
  {
    "source": "ཟླ་ཚེས་སུ་མིའི་ནྲྀ།",
    "target": "ཟླ་ཚེས་ སུ་ མི འི་ ནྲྀ །"
  },
  {
    "source": "ཐིག་ལེར་ལྷ་མིན་གྱི་སུ།",
    "target": "ཐིག་ལེ ར་ ལྷ་མིན་ གྱི་ སུ །"
  },
  {
    "source": "ནཱ་དའི་སྦུབས་སུ་ལྷའི་ཨ།",
    "target": "ནཱ་ད འི་ སྦུབས་ སུ་ ལྷ འི་ ཨ །"
  },
  {
    "source": "དེ་ལས་འོད་ཟེར་སྤྲོས།",
    "target": "དེ་ ལས་ འོད་ཟེར་ སྤྲོས །"
  },
  {
    "source": "བདག་གི་དམྱལ་བ་མྱོང་བར་འགྱུར་བའི་ལས་ཉོན་གྱི་ནུས་པ་ཐམས་ཅད་བསྡུས་དེ་ལ་བསྟིམ།",
    "target": "བདག་ གི་ དམྱལ་བ་ མྱོང་བ ར་ འགྱུར་བ འི་ ལས་ ཉོན་ གྱི་ ནུས་པ་ ཐམས་ཅད་ བསྡུས་ དེ་ ལ་ བསྟིམ །"
  },
  {
    "source": "རྣམ་པར་སྦྱོང་།",
    "target": "རྣམ་པར་ སྦྱོང་ །"
  },
  {
    "source": "ཧཱུྃ་བརྗོད་པའི་དུས་དེའི་འོག་ཏུ་ཧཱུྃ་གཅིག་ཞུགས།",
    "target": "ཧཱུྃ་ བརྗོད་པ འི་ དུས་ དེ འི་ འོག་ ཏུ་ ཧཱུྃ་ གཅིག་ ཞུགས །"
  },
  {
    "source": "དེ་མེར་སོང་བས།",
    "target": "དེ་ མེ ར་ སོང་བ ས །"
  },
  {
    "source": "ས་བོན་དེ་ཐུལ་གྱིས་བསྲེགས།",
    "target": "ས་བོན་ དེ་ ཐུལ་ གྱིས་ བསྲེགས །"
  },
  {
    "source": "དེ་བཞིན་ལྷག་མ་རྣམས་ལ་སྤྲོ་བསྡུ་བསྲེགས་པ་དེ་དུས་མེའི་རང་བཞིན་ཡིན་པས་གློག་གི་དབྱུག་པ་འདྲ་བ་ཞིག་ཏུ་སོང་བར་བལྟའོ།།",
    "target": "དེ་ བཞིན་ ལྷག་མ་ རྣམས་ ལ་ སྤྲོ་ བསྡུ་ བསྲེགས་པ་ དེ་ དུས་ མེ འི་ རང་བཞིན་ ཡིན་པ ས་ གློག་ གི་ དབྱུག་པ་ འདྲ་བ་ ཞིག་ ཏུ་ སོང་བ ར་ བལྟ འོ ། །"
  },
  {
    "source": "སྐད་ཅིག་ཙམ་ཡང་སྒོམ་བྱེད་པ།།",
    "target": "སྐད་ ཅིག་ ཙམ་ ཡང་ སྒོམ་ བྱེད་པ ། །"
  },
  {
    "source": "འབྲས་བུ་བླ་མེད་མྱུར་དུ་ཐོབ།།",
    "target": "འབྲས་བུ་ བླ་མེད་ མྱུར་ དུ་ ཐོབ ། །"
  },
  {
    "source": "དེ་ནས་ནཱ་དའི་རྩེ་ལས་མེ་ལྕེ་ཐོན་ནས་ཕྱོགས་བཅུའི་སངས་རྒྱས་སྲས་དང་བཅས་པ་ཐམས་ཅད་བདུད་རྩི་དཀར་ལྟེམ་ཞུ།",
    "target": "དེ་ ནས་ ནཱ་ད འི་ རྩེ་ ལས་ མེ་ལྕེ་ ཐོན་ ནས་ ཕྱོགས་ བཅུ འི་ སངས་རྒྱས་ སྲས་ དང་ བཅས་པ་ ཐམས་ཅད་ བདུད་རྩི་ དཀར་ ལྟེམ་ ཞུ །"
  },
  {
    "source": "མེ་དེས་བུང་བའི་མཆུས་མེ་ཏོག་གི་བཅུད་འཇིབས་པ་ལྟ་བུར་བདུད་རྩི་དྲངས་པ་ནཱ་ད་ནས་སོང་ཐིག་ལེ་གང་ཞིང་ཟླ་ཚེས་སུ་བབས།",
    "target": "མེ་ དེ ས་ བུང་བ འི་ མཆུ ས་ མེ་ཏོག་ གི་ བཅུད་ འཇིབས་པ་ ལྟ་བུ ར་ བདུད་རྩི་ དྲངས་པ་ ནཱ་ད་ ནས་ སོང་ ཐིག་ལེ་ གང་ ཞིང་ ཟླ་ཚེས་ སུ་ བབས །"
  },
  {
    "source": "དེ་ནས་མགོ་ཁོག་པ།",
    "target": "དེ་ ནས་ མགོ་ ཁོག་པ །"
  },
  {
    "source": "ཞབས་ཀྱུའི་མཐར་ཐུག་པ་གང་བར་བསམ་མོ།།",
    "target": "ཞབས་ཀྱུ འི་ མཐ ར་ ཐུག་པ་ གང་བ ར་ བསམ་ མོ ། །"
  },
  {
    "source": "ཐབས་ཤེས་རོ་མཉམ་དུ་བསྒོམ་པ་དེས་འབྲས་བུ་མྱུར་དུ་འགྲུབ་པའོ།།",
    "target": "ཐབས་ཤེས་ རོ་མཉམ་ དུ་ བསྒོམ་པ་ དེ ས་ འབྲས་བུ་ མྱུར་ དུ་ འགྲུབ་པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཐབས་དང་འབྲས་བུ་གཉིས་མེད་ཅིང་།",
    "target": "ཐབས་ དང་ འབྲས་བུ་ གཉིས་ མེད་ ཅིང་ །"
  },
  {
    "source": "རྣམ་གྲོལ་འབྲས་བུ་རྣམ་དག་པ།",
    "target": "རྣམ་གྲོལ་ འབྲས་བུ་ རྣམ་དག་པ །"
  },
  {
    "source": "གཞི་འབྲས་དབྱེར་མེད་པ་ཐོབ་བྱ་རྡོ་རྗེའི་ཐེག་པ།",
    "target": "གཞི་ འབྲས་ དབྱེར་མེད་པ་ ཐོབ་ བྱ་ རྡོ་རྗེ འི་ ཐེག་པ །"
  },
  {
    "source": "ལམ་འབྲས་ལྷུན་གྲུབ་ཏུ་བསྒོམ་པ་གང་གི་བགྲོད་པའི་རྡོ་རྗེ་ཐེག་པ་ཡིན་པ།",
    "target": "ལམ་ འབྲས་ ལྷུན་གྲུབ་ ཏུ་ བསྒོམ་པ་ གང་ གི་ བགྲོད་པ འི་ རྡོ་རྗེ་ཐེག་པ་ ཡིན་པ །"
  },
  {
    "source": "ཡི་གེ་འདི་ཡི་བྱེད་པ་སྟེ།",
    "target": "ཡི་གེ་ འདི་ ཡི་ བྱེད་པ་ སྟེ །"
  },
  {
    "source": "ཞེས་པ།",
    "target": "ཞེས་ པ །"
  },
  {
    "source": "འཇུག་པའི་དུས་ནང་ལ།",
    "target": "འཇུག་པ འི་ དུས་ ནང་ ལ །"
  },
  {
    "source": "གནས་པའི་དུས་གཉིས་ཀ་ལ།",
    "target": "གནས་པ འི་ དུས་ གཉིས་ ཀ་ ལ །"
  },
  {
    "source": "འགྲོ་བའི་དུས་ཕྱིའི་རྣམ་པ་ལ་གཏད་དེ།",
    "target": "འགྲོ་བ འི་ དུས་ ཕྱི འི་ རྣམ་པ་ ལ་ གཏད་ དེ །"
  },
  {
    "source": "དང་པོར་ཧཱུྃ་ཤུབ་བུར་རིང་བར་བགྲང་།",
    "target": "དང་པོ ར་ ཧཱུྃ་ ཤུབ་ བུ ར་ རིང་བ ར་ བགྲང་ །"
  },
  {
    "source": "དེ་ནས་ཧཱུྃ་ཧཱུྃ་ཞེས་ཏེ་མིག་འཛུམ་གྱི་ཡུན་དུ་བྱས་པ་སྐད་དང་བཅས་པ་བགྲང་།",
    "target": "དེ་ ནས་ ཧཱུྃ་ ཧཱུྃ་ ཞེས་ ཏེ་ མིག་ འཛུམ་ གྱི་ ཡུན་ དུ་ བྱས་པ་ སྐད་ དང་ བཅས་པ་ བགྲང་ །"
  },
  {
    "source": "དེའི་དུས་སུ་དམིགས་གཞིའི་ཧཱུྃ་ལས་ཧཱུྃ་མཆེད་དེ།",
    "target": "དེ འི་ དུས་ སུ་ དམིགས་ གཞི འི་ ཧཱུྃ་ ལས་ ཧཱུྃ་ མཆེད་ དེ །"
  },
  {
    "source": "སྣང་ཡུལ་ཐམས་ཅད་ལྟེམ་ལྟེམ་གང་བར་བསམ་མོ།།",
    "target": "སྣང་ཡུལ་ ཐམས་ཅད་ ལྟེམ་ལྟེམ་ གང་བ ར་ བསམ་ མོ ། །"
  },
  {
    "source": "སྲོད་ལ་རྡོ་རྗེ་སྲིན་པོའི་ང་རོ་ལྟར་ཤུགས་བཅས་དྲག་པོར་བགྲངས་ལ་དེ་དུས་ཧཱུྃ་ཐམས་ཅད་ལས་མེ་དཔུང་འཕྲོས་ཏེ་གདོན་བགེགས་གནོད་བྱེད་ཐམས་ཅད་ཐུལ་ཐུལ་བསྲེགས་པར་བསམ་ལ།",
    "target": "སྲོད་ ལ་ རྡོ་རྗེ་ སྲིན་པོ འི་ ང་རོ་ ལྟ ར་ ཤུགས་ བཅས་ དྲག་པོ ར་ བགྲངས་ ལ་ དེ་ དུས་ ཧཱུྃ་ ཐམས་ཅད་ ལས་ མེ་ དཔུང་ འཕྲོས་ ཏེ་ གདོན་ བགེགས་ གནོད་ བྱེད་ ཐམས་ཅད་ ཐུལ་ ཐུལ་ བསྲེགས་པ ར་ བསམ་ ལ །"
  },
  {
    "source": "སྣང་གྲག་རིགས་གསུམ་ཀ་ཧཱུྃ་དུ་རྫོགས་པར་བལྟའོ།།",
    "target": "སྣང་གྲག་ རིགས་ གསུམ་ ཀ་ ཧཱུྃ་ དུ་ རྫོགས་པ ར་ བལྟ འོ ། །"
  },
  {
    "source": "ཧཱུྃ་ཡེ་ཤེས་ལྔའི་བདག་ཉིད་ཡིན་པས་འབྲས་བུ་ཕྱིས་སྒྲུབ་མི་དགོས་གསུངས་སོ།།",
    "target": "ཧཱུྃ་ ཡེ་ཤེས་ ལྔ འི་ བདག་ཉིད་ ཡིན་པ ས་ འབྲས་བུ་ ཕྱི ས་ སྒྲུབ་ མི་ དགོས་ གསུངས་ སོ ། །"
  },
  {
    "source": "དེས་ཡིད་བཞིན་ནོར་བུ་ཆེན་པོ་འཆང་།།",
    "target": "དེ ས་ ཡིད་ བཞིན་ ནོར་བུ་ ཆེན་པོ་ འཆང་ ། །"
  },
  {
    "source": "སྔགས་ཀྱི་དངོས་གྲུབ་ཐམས་ཅད་འགྲུབ།",
    "target": "སྔགས་ ཀྱི་ དངོས་གྲུབ་ ཐམས་ཅད་ འགྲུབ །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "གསུམ་པ་མཉམ་བཞག་དོན་གྱི་ཧཱུྃ་ནི།",
    "target": "གསུམ་པ་ མཉམ་བཞག་ དོན་ གྱི་ ཧཱུྃ་ ནི །"
  },
  {
    "source": "ཡོན་ཏན་དཔལ་འབྱུང་ནམ་མཁའ་ཆེ།།",
    "target": "ཡོན་ཏན་དཔལ་ འབྱུང་ ནམ་མཁའ་ ཆེ ། །"
  },
  {
    "source": "དང་པོའི་སངས་རྒྱས་མངོན་དུ་བྱེད།།",
    "target": "དང་པོ འི་ སངས་རྒྱས་ མངོན་ དུ་ བྱེད ། །"
  },
  {
    "source": "འདི་ལ་བརྗོད་པའི་དུས་ཧཱུྃ་རེ་ཡང་མིག་འཛུམ་སུམ་བཅུ་རྩ་གཉིས་ཙམ་གྱི་ཡུན་དུ་བྱ།",
    "target": "འདི་ ལ་ བརྗོད་པ འི་ དུས་ ཧཱུྃ་ རེ་ ཡང་ མིག་ འཛུམ་ སུམ་ བཅུ་ རྩ་ གཉིས་ ཙམ་ གྱི་ ཡུན་ དུ་ བྱ །"
  },
  {
    "source": "དམིགས་པའི་དུས།",
    "target": "དམིགས་པ འི་ དུས །"
  },
  {
    "source": "སྣང་ཡུལ་གྱི་ཧཱུྃ་ཐམས་ཅད་གཞིའི་ཧཱུྃ་ལ།",
    "target": "སྣང་ཡུལ་ གྱི་ ཧཱུྃ་ ཐམས་ཅད་ གཞི འི་ ཧཱུྃ་ ལ །"
  },
  {
    "source": "དེ་ཞབས་ཀྱུ་ལ།",
    "target": "དེ་ ཞབས་ཀྱུ་ ལ །"
  },
  {
    "source": "དེ་ཁོག་པ།",
    "target": "དེ་ ཁོག་པ །"
  },
  {
    "source": "མགོཟླ་ཚེས།",
    "target": "མགོ ཟླ་ཚེས །"
  },
  {
    "source": "ཐིག་ལེ།",
    "target": "ཐིག་ལེ །"
  },
  {
    "source": "ནཱ་དའི་བར་དུ་མེ་ལོང་ལ་ཧས་བཏབ་པའི་དབུགས་ཐིམ་པ་ལྟ་བུར་བསྡུས།",
    "target": "ནཱ་ད འི་ བར་ དུ་ མེ་ལོང་ ལ་ ཧས་ བཏབ་པ འི་ དབུགས་ ཐིམ་པ་ ལྟ་བུ ར་ བསྡུས །"
  },
  {
    "source": "ནཱ་ད་ཡང་ཇེ་ཕྲ་སོགས་དམིགས་པ་ཉེ་བར་ཞི་བ་ལ་མཉམ་པར་བཞག་གོ།",
    "target": "ནཱ་ད་ ཡང་ ཇེ་ ཕྲ་ སོགས་ དམིགས་པ་ ཉེ་བ ར་ ཞི་བ་ ལ་ མཉམ་པ ར་ བཞག་ གོ །"
  },
  {
    "source": "དེ་ལ་གནས་མ་ནུས་པ་དང་།",
    "target": "དེ་ ལ་ གནས་ མ་ ནུས་པ་ དང་ །"
  },
  {
    "source": "ཡང་ནཱ་ད་དེ་ལས་ཐིག་ལེ་དེ་ནས་རིམ་པས་ཞབས་ཀྱུའི་བར་བསྐྱེད་ལ་སྔར་བཞིན་སྤྲོའོ།།",
    "target": "ཡང་ ནཱ་ད་ དེ་ ལས་ ཐིག་ལེ་ དེ་ ནས་ རིམ་པ ས་ ཞབས་ཀྱུ འི་བ ར་ བསྐྱེད་ ལ་ སྔ ར་ བཞིན་ སྤྲོ འོ ། །"
  },
  {
    "source": "དེ་ལྟར་ཡང་ཡང་དང་ཡང་དུ་བསྒོམས་པས་དུས་གསུམ་ལས་བྱུང་རྒྱུ་གཅིག་པུ།",
    "target": "དེ་ ལྟ ར་ ཡང་ ཡང་ དང་ ཡང་ དུ་ བསྒོམས་པ ས་ དུས་ གསུམ་ ལས་ བྱུང་ རྒྱུ་ གཅིག་ པུ །"
  },
  {
    "source": "ཞེས་པ།།",
    "target": "ཞེས་ པ ། །"
  },
  {
    "source": "འདིས་འཛིན་པ་ཐམས་ཅད་སྦྱངས་པས།",
    "target": "འདི ས་ འཛིན་པ་ ཐམས་ཅད་ སྦྱངས་པ ས །"
  },
  {
    "source": "རྗེས་ལའང་སྣང་ཙམ་ལས་མི་འཆར།",
    "target": "རྗེས་ ལ འང་ སྣང་ ཙམ་ ལས་ མི་ འཆར །"
  },
  {
    "source": "འདིས་སྦྱང་བའི་འཛིན་པ་དེ།",
    "target": "འདི ས་ སྦྱང་བ འི་ འཛིན་པ་ དེ །"
  },
  {
    "source": "སྒྲ་རྟོག་གི་ཡུལ་མིན།",
    "target": "སྒྲ་ རྟོག་ གི་ ཡུལ་ མིན །"
  },
  {
    "source": "མངོན་སུམ་གྱི་གཟུང་བ་དེ་ཡིན།",
    "target": "མངོན་སུམ་ གྱི་ གཟུང་བ་ དེ་ ཡིན །"
  },
  {
    "source": "དེ་ལའང་དབང་པོའི་མངོན་སུམ་གྱི་གཟུང་བ་དང་།",
    "target": "དེ་ ལ འང་ དབང་པོ འི་ མངོན་སུམ་ གྱི་ གཟུང་བ་ དང་ །"
  },
  {
    "source": "དེ་མ་ཐག་ཏུ་ཡིད་ཀྱི་མངོན་སུམ་འབྱུང་བའི་དེས་འཛིན་པ་གཉིས་ཀྱི་ཕྱི་མ་དག་པ་ཡིན་ཏེ།",
    "target": "དེ་ མ་ ཐག་ ཏུ་ ཡིད་ ཀྱི་ མངོན་སུམ་ འབྱུང་བ འི་ དེ ས་ འཛིན་པ་ གཉིས་ ཀྱི་ ཕྱི་མ་ དག་པ་ ཡིན་ ཏེ །"
  },
  {
    "source": "སྔ་མས་མཐོང་ལ།",
    "target": "སྔ་ མ ས་ མཐོང་ ལ །"
  },
  {
    "source": "ཕྱི་མས་དེ་ལ་འཇུག་པ་ཡིན་པས།",
    "target": "ཕྱི་མ ས་ དེ་ ལ་ འཇུག་པ་ ཡིན་པ ས །"
  },
  {
    "source": "སྔ་མ་སྣང་ཙམ།",
    "target": "སྔ་མ་ སྣང་ ཙམ །"
  },
  {
    "source": "ཕྱི་མ་ཞེན་པ།",
    "target": "ཕྱི་མ་ ཞེན་པ །"
  },
  {
    "source": "དེས་གང་ལ་ཞེན་པ་ཡོད་ན་དེ་ཡང་ཐོང་ཞེས་པ་དང་།",
    "target": "དེ ས་ གང་ ལ་ ཞེན་པ་ ཡོད་ ན་ དེ་ ཡང་ ཐོང་ ཞེས་ པ་ དང་ །"
  },
  {
    "source": "ཡིད་དེ་ཡིད་མ་ཡིན་པར་བྱེད་གྱུར་ན།།",
    "target": "ཡིད་ དེ་ ཡིད་ མ་ ཡིན་པ ར་ བྱེད་ གྱུར་ ན ། །"
  },
  {
    "source": "ལྷན་ཅིག་སྐྱེས་པ་འབྱུང་བར་ཐེ་ཚོམ་མེད།།",
    "target": "ལྷན་ ཅིག་ སྐྱེས་པ་ འབྱུང་བ ར་ ཐེ་ཚོམ་ མེད ། །"
  },
  {
    "source": "ཅེས་སོ།",
    "target": "ཅེས་ སོ །"
  },
  {
    "source": "སྔ་མ་ཡོད་ན་ཕྱི་མ་ངེས་པར་འབྱུང་བ་ཡིན་ཏེ།",
    "target": "སྔ་མ་ ཡོད་ ན་ ཕྱི་མ་ ངེས་པ ར་ འབྱུང་བ་ ཡིན་ ཏེ །"
  },
  {
    "source": "དྲུག་པོ་འགགས་མ་ཐག་པ་ཡི།།",
    "target": "དྲུག་པོ་ འགགས་ མ་ ཐག་པ་ ཡི ། །"
  },
  {
    "source": "རྣམ་ཤེས་གང་ཡིན་དེ་ཡིད་དོ།།",
    "target": "རྣམ་ཤེས་ གང་ ཡིན་ དེ་ ཡིད་ དོ ། །"
  },
  {
    "source": "ཞེས་གསུངས་སོ་སྙམ་ན།",
    "target": "ཞེས་ གསུངས་ སོ་ སྙམ་ ན །"
  },
  {
    "source": "དེ་ནི་འདིར་དང་པོ་སྣང་དུས་རང་དུ་རིག་པས།",
    "target": "དེ་ ནི་ འདི ར་ དང་པོ་ སྣང་ དུས་ རང་ དུ་ རིག་པ ས །"
  },
  {
    "source": "སྔ་མ་ལ་སྣང་དུས་སུ་སྦྱོང་མཁན་མེད་པས་སོ།།",
    "target": "སྔ་མ་ ལ་ སྣང་ དུས་ སུ་ སྦྱོང་ མཁན་ མེད་པ ས་ སོ ། །"
  },
  {
    "source": "བཞི་པ་གཅོད་བྱེད་རིག་པའི་ཧཱུྃ་ནི།",
    "target": "བཞི་པ་ གཅོད་ བྱེད་ རིག་པ འི་ ཧཱུྃ་ ནི །"
  },
  {
    "source": "འདིར་འཛིན་པ་དེ་ལྟ་བུ་མེད་ལ་སྣང་ཙམ་ཞིག་ཡོད་པ།",
    "target": "འདི ར་ འཛིན་པ་ དེ་ ལྟ་བུ་ མེད་ ལ་ སྣང་ ཙམ་ ཞིག་ ཡོད་པ །"
  },
  {
    "source": "ཁམས་གསུམ་མ་ལུས་ཟ་ཞིང་བསྲེག།",
    "target": "ཁམས་ གསུམ་ མ་ ལུས་ ཟ་ ཞིང་ བསྲེག །"
  },
  {
    "source": "ཤིང་ལ་མེ་བཞིན་དེ་བཞིན་བྱ།།",
    "target": "ཤིང་ ལ་ མེ་ བཞིན་ དེ་ བཞིན་ བྱ ། །"
  },
  {
    "source": "མཉམ་བཞག་དེ་ལྟར་ཡིན་ཀྱང་།",
    "target": "མཉམ་བཞག་ དེ་ ལྟ ར་ ཡིན་ ཀྱང་ །"
  },
  {
    "source": "རྗེས་སྣང་།",
    "target": "རྗེས་ སྣང་ །"
  },
  {
    "source": "ཚོགས་དྲུག་གང་ཤར་ལྷུག་པར་བཞག་པས།",
    "target": "ཚོགས་ དྲུག་ གང་ ཤར་ ལྷུག་པ ར་ བཞག་པ ས །"
  },
  {
    "source": "དེར་སྣང་ཁུངས་མེད་དུ་བརླགདེ་ཀ་སོ་སོའི་རང་བཞིན་ཡིན་པས།",
    "target": "དེ ར་ སྣང་ ཁུངས་ མེད་ དུ་ བརླག དེ་ ཀ་ སོ་ སོ འི་ རང་བཞིན་ ཡིན་པ ས །"
  },
  {
    "source": "རྒྱལ་དབང་རྗེས།",
    "target": "རྒྱལ་དབང་ རྗེས །"
  },
  {
    "source": "རྣམ་རྟོག་གི་རང་བཞིན་ཤེས་ཙ་ན།།",
    "target": "རྣམ་རྟོག་ གི་ རང་བཞིན་ ཤེས་ ཙ་ ན ། །"
  },
  {
    "source": "གང་ཤར་འདི་ཆོས་སྐུར་ཁྲོ་ལོ་ལོ།།",
    "target": "གང་ ཤར་ འདི་ ཆོས་སྐུ ར་ ཁྲོ་ ལོ་ ལོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དེ་ལྟར་མཉམ་བཞག་དང་རྗེས་ཐོབ་དེས་དག་པར་བྱས་པ་དེ་ཀདེ་ནི་དཔའ་བོ་ཧཱུྃ་ཡིན་པས།།",
    "target": "དེ་ ལྟ ར་ མཉམ་བཞག་ དང་ རྗེས་ ཐོབ་ དེ ས་ དག་པ ར་ བྱས་པ་ དེ་ ཀ དེ་ ནི་ དཔའ་བོ་ ཧཱུྃ་ ཡིན་པ ས ། །"
  },
  {
    "source": "རྟག་ཏུ་ཧཱུྃ་དུ་གནས་པར་བྱ།།",
    "target": "རྟག་ ཏུ་ ཧཱུྃ་ དུ་ གནས་པ ར་ བྱ ། །"
  },
  {
    "source": "དེ་ཙ་ན་རྣལ་འབྱོར་པ་ལ་ཕྱིའི་འདུ་བྱེད་ཀྱི་འཇུག་པ་མེད་དེ་འགོག་པ་ལ་གནས་པས་སོ།།",
    "target": "དེ་ ཙ་ ན་ རྣལ་འབྱོར་པ་ ལ་ ཕྱི འི་ འདུ་བྱེད་ ཀྱི་ འཇུག་པ་ མེད་ དེ་ འགོག་པ་ ལ་ གནས་པ ས་ སོ ། །"
  },
  {
    "source": "ལྔ་པ་བརྡལ་བ་ཆེན་པོའི་ཧཱུྃ་ནི།",
    "target": "ལྔ་པ་ བརྡལ་བ་ ཆེན་པོ འི་ ཧཱུྃ་ ནི །"
  },
  {
    "source": "དེ་ལྟར་འགོག་པར་གྱུར་ན།",
    "target": "དེ་ ལྟ ར་ འགོག་པ ར་ གྱུར་ ན །"
  },
  {
    "source": "གཞན་དོན་རྒྱུན་ཆད་པར་འགྱུར་རམ་ཞེ་ན་མི་འགྱུར་ཏོ།",
    "target": "གཞན་དོན་ རྒྱུན་ ཆད་པ ར་ འགྱུར་ རམ་ ཞེ་ ན་ མི་ འགྱུར་ ཏོ །"
  },
  {
    "source": "འདི་ནི་རྡོ་རྗེ་འཛིན་པའི་གསང་།",
    "target": "འདི་ ནི་ རྡོ་རྗེ་ འཛིན་པ འི་ གསང་ །"
  },
  {
    "source": "ཕྱིའི་འདུ་བྱེད་འགགས་པའི་འགོག་པ་དེ་ཉིད་ལ་སྣང་བ་མེད་པའི་ཆ་གཅིག་ཡོད་དེ་རང་སའི་མཉམ་བཞག་མཚན་ཉིད་པ་ཡིན།",
    "target": "ཕྱི འི་ འདུ་བྱེད་ འགགས་པ འི་ འགོག་པ་ དེ་ ཉིད་ ལ་ སྣང་བ་ མེད་པ འི་ ཆ་ གཅིག་ ཡོད་ དེ་ རང་ ས འི་ མཉམ་བཞག་ མཚན་ཉིད་པ་ ཡིན །"
  },
  {
    "source": "ནམ་མཁའ་ཁྱབ་པར་སྟོན་མཛད་པ།",
    "target": "ནམ་མཁའ་ ཁྱབ་པ ར་ སྟོན་ མཛད་པ །"
  },
  {
    "source": "ཏིང་ངེ་འཛིན་སྣང་བ་དང་བཅས་པའི་ཆ་གཅིག་ཀྱང་ཡོད་པ་དེ་ལ་སངས་རྒྱས་ཀྱི་ཞིང་རབ་འབྱམས་སྣང་།",
    "target": "ཏིང་ངེ་འཛིན་ སྣང་བ་ དང་ བཅས་པ འི་ ཆ་ གཅིག་ ཀྱང་ ཡོད་པ་ དེ་ ལ་ སངས་རྒྱས་ ཀྱི་ ཞིང་ རབ་འབྱམས་ སྣང་ །"
  },
  {
    "source": "དེ་ལ་རྩལ་སྦྱོང་དེ་ཡང་འོག་མིན་གྱི་ཞིང་ཞེས་ཐེག་པ་ཆེན་པོ་ལས་བཤད་པ་དེའོ།།",
    "target": "དེ་ ལ་ རྩལ་ སྦྱོང་ དེ་ ཡང་ འོག་མིན་ གྱི་ ཞིང་ ཞེས་ ཐེག་པ་ ཆེན་པོ་ ལས་ བཤད་པ་ དེ འོ ། །"
  },
  {
    "source": "གསུམ་པ་ལ་མངོན་དུ་བྱས་པའི་འབྲས་བུ་ནི།",
    "target": "གསུམ་པ་ ལ་ མངོན་ དུ་ བྱས་པ འི་ འབྲས་བུ་ ནི །"
  },
  {
    "source": "འདུས་མ་བྱས་པ་ཆེན་པོ་འཆང་།།",
    "target": "འདུས་མ་བྱས་པ་ ཆེན་པོ་ འཆང་ ། །"
  },
  {
    "source": "ཕྱག་འཚལ་སྟོང་ཉིད་ཁྱོད་ཕྱག་འཚལ།།",
    "target": "ཕྱག་ འཚལ་ སྟོང་ཉིད་ ཁྱོད་ ཕྱག་ འཚལ ། །"
  },
  {
    "source": "ཕྱག་འཚལ་འདུད་ཅིང་ཕྱག་འཚལ་འདུད།།",
    "target": "ཕྱག་ འཚལ་ འདུད་ ཅིང་ ཕྱག་ འཚལ་ འདུད ། །"
  },
  {
    "source": "རང་དོན་ཕུན་སུམ་ཚོགས་པ།",
    "target": "རང་དོན་ ཕུན་སུམ་ཚོགས་པ །"
  },
  {
    "source": "ཨེ་མ་ནམ་མཁའི་གཏེར་ཆེན་འདི།།",
    "target": "ཨེ་མ་ ནམ་ མཁ འི་ གཏེར་ ཆེན་ འདི ། །"
  },
  {
    "source": "རྟག་ཏུ་ལོངས་སྤྱོད་གཏེར་བྱེད་པ།།",
    "target": "རྟག་ ཏུ་ ལོངས་སྤྱོད་ གཏེར་ བྱེད་པ ། །"
  },
  {
    "source": "དཔལ་ལྡན་འབྱོར་ལྡན་རིན་ཆེན་ལ།།",
    "target": "དཔལ་ལྡན་ འབྱོར་ལྡན་ རིན་ཆེན་ ལ ། །"
  },
  {
    "source": "རྟག་ཏུ་གུས་པས་ཁྱོད་ལ་འདུད།།",
    "target": "རྟག་ ཏུ་ གུས་པ ས་ ཁྱོད་ ལ་ འདུད ། །"
  },
  {
    "source": "ཅེས་པ་གཞན་དོན་ཕུན་སུམ་ཚོགས་པའོ།།",
    "target": "ཅེས་ པ་ གཞན་དོན་ ཕུན་སུམ་ཚོགས་པ འོ ། །"
  },
  {
    "source": "དེ་ལྟར་བཅོམ་ལྡན་འདས་ཕྱག་ན་རྡོ་རྗེས་སློབ་དཔོན་ཙི་ལུ་པ་ལ་གསུངས་པ་རྫོགས་སོ།།",
    "target": "དེ་ ལྟ ར་ བཅོམ་ལྡན་འདས་ ཕྱག་ ན་ རྡོ་རྗེ ས་ སློབ་དཔོན་ ཙི་ ལུ་པ་ ལ་ གསུངས་པ་ རྫོགས་ སོ ། །"
  },
  {
    "source": "དེ་ལྟ་བུའི་མན་ངག་ཞལ་ནས་སྙན་དུ་བརྒྱུད་པ་བརྗེད་བྱང་དུ་ངག་དབང་ནོར་བུས་སོ།།",
    "target": "དེ་ ལྟ་བུ འི་ མན་ངག་ ཞལ་ ནས་ སྙན་ དུ་ བརྒྱུད་པ་ བརྗེད་ བྱང་ དུ་ ངག་དབང་ ནོར་བུ ས་ སོ ། །"
  },
  {
    "source": "།།",
    "target": "། །"
  }
]
