[
  {
    "source": "༼༢༤༧༽༄༅།།",
    "target": "༼ ༢༤༧ ༽ ༄༅ ། །"
  },
  {
    "source": "མཆོག་གསང་ལམ་ཁྲིད་ཆེན་མོ་བཞུགས་སོ།།",
    "target": "མཆོག་ གསང་ ལམ་ ཁྲིད་ ཆེན་ མོ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༢༤༨༽༄༅།།",
    "target": "༼ ༢༤༨ ༽ ༄༅ ། །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "བླ་མ་དམ་པའི་ཞབས་ལ་ཕྱག་འཚལ་ལོ།།",
    "target": "བླ་མ་ དམ་པ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "ཐིག་ལེ་གསང་བ་ཡི་གེ་མེད་པ་ལས།།",
    "target": "ཐིག་ལེ་ གསང་བ་ ཡི་གེ་ མེད་པ་ ལས ། །"
  },
  {
    "source": "ཁྲིད་ཀྱི་རིམ་པ་ངོ་སྤྲོད་ཟབ་མོའི་གནད།།",
    "target": "ཁྲིད་ ཀྱི་ རིམ་པ་ ངོ་སྤྲོད་ ཟབ་མོ འི་ གནད ། །"
  },
  {
    "source": "གཅིག་ཏུ་བསྡུས་པ་ཕྱི་རབས་དོན་དུ་བྲི།",
    "target": "གཅིག་ ཏུ་ བསྡུས་པ་ ཕྱི་ རབ ས་ དོན་ དུ་ བྲི །"
  },
  {
    "source": "དེ་ལ་གསུམ་ལས།",
    "target": "དེ་ ལ་ གསུམ་ ལས །"
  },
  {
    "source": "སྔོན་འགྲོ་ཉམས་སུ་བླང་བ་ལ་བདུན་གྱི་དང་པོ་བླ་མའི་རྣལ་འབྱོར་ནི།",
    "target": "སྔོན་ འགྲོ་ ཉམས་ སུ་ བླང་བ་ ལ་ བདུན་ གྱི་ དང་པོ་ བླ་མ འི་ རྣལ་འབྱོར་ ནི །"
  },
  {
    "source": "སྣང་སྲིད་ཀུན་ཏུ་བཟང་པོའི་ཞིང་དུ་གསལ་བའི་ངང་ལས།",
    "target": "སྣང་སྲིད་ ཀུན་ ཏུ་ བཟང་པོ འི་ ཞིང་ དུ་ གསལ་བ འི་ ངང་ ལས །"
  },
  {
    "source": "རྩ་བ་དང་བརྒྱུད་པའི་བླ་མ་རྣམས་སྤྱི་བོར་བསམ་ལ་གསོལ་བ་གདབ་བོ།།",
    "target": "རྩ་བ་ དང་ བརྒྱུད་པ འི་ བླ་མ་ རྣམས་ སྤྱི་བོ ར་ བསམ་ ལ་ གསོལ་བ་ གདབ་ བོ ། །"
  },
  {
    "source": "གཉིས་པ་མཎྜལ་ནི་གླིང་བཞི་རི་རབ་དང་བཅས་པའི་ཚོམ་བུ་བཀོད་ལ་སངས་རྒྱས་ཀྱི་ཞིང་དང་ལྷ་མིའི་ལོངས་སྤྱོད་དུ་བསམ་ལ་དབུལ་ལོ།།",
    "target": "གཉིས་པ་ མཎྜལ་ ནི་ གླིང་ བཞི་ རི་རབ་ དང་ བཅས་པ འི་ ཚོམ་བུ་ བཀོད་ ལ་ སངས་རྒྱས་ ཀྱི་ ཞིང་ དང་ ལྷ་མི འི་ ལོངས་སྤྱོད་ དུ་ བསམ་ ལ་ དབུལ་ ལོ ། །"
  },
  {
    "source": "གསུམ་པ་རྡོ་རྗེ་སེམས་དཔའི་རྣལ་འབྱོར་ནི།",
    "target": "གསུམ་པ་ རྡོ་རྗེ་ སེམས་ དཔ འི་ རྣལ་འབྱོར་ ནི །"
  },
  {
    "source": "རྡོ་རྗེ་སེམས་དཔའ་དཀར་པོ་རྡོ་རྗེ་དང་དྲིལ་བུ་འཛིན་པའི་ཐུགས་ཀར་ཡི་གེ་བརྒྱ་པ་བསམ་ལ་བཟླའོ།།",
    "target": "རྡོ་རྗེ་སེམས་དཔའ་ དཀར་པོ་ རྡོ་རྗེ་ དང་ དྲིལ་བུ་ འཛིན་པ འི་ ཐུགས་ཀ ར་ ཡི་གེ་ བརྒྱ་པ་ བསམ་ ལ་ བཟླ འོ ། །"
  },
  {
    "source": "བཞི་པ་ཚེ་མི་རྟག་པའི་ལམ་ཁྱེར་ནི།",
    "target": "བཞི་པ་ ཚེ་ མི་ རྟག་པ འི་ ལམ་ ཁྱེར་ ནི །"
  },
  {
    "source": "ཕྱི་དུས་བཞིའི་འགྱུར་བ།",
    "target": "ཕྱི་ དུས་ བཞི འི་ འགྱུར་བ །"
  },
  {
    "source": "ནང་ཕུང་པོ་འགྱུར་བ།",
    "target": "ནང་ ཕུང་པོ་ འགྱུར་བ །"
  },
  {
    "source": "གསང་བ་བར་དོ་ཡིན་པའི་འདུ་ཤེས་བསྒོམ་མོ།།",
    "target": "གསང་བ་ བར་དོ་ ཡིན་པ འི་ འདུ་ཤེས་ བསྒོམ་ མོ ། །"
  },
  {
    "source": "ལྔ་པ་འཁོར་བའི་སྐྱོ་ཤས་ནི།",
    "target": "ལྔ་པ་ འཁོར་བ འི་ སྐྱོ་ཤས་ ནི །"
  },
  {
    "source": "འགྲོ་དྲུག་སོ་སོའི་སྡུག་བསྔལ་ལ་བསམ་མོ།།",
    "target": "འགྲོ་ དྲུག་ སོ་སོ འི་ སྡུག་བསྔལ་ ལ་ བསམ་ མོ ། །"
  },
  {
    "source": "དྲུག་པ་བྱང་༼༢༤༩༽ཆུབ་ཀྱི་སེམས་བསྒོམ་པ་ནི།",
    "target": "དྲུག་པ་ བྱང་ ༼ ༢༤༩ ༽ ཆུབ་ ཀྱི་ སེམས་ བསྒོམ་པ་ ནི །"
  },
  {
    "source": "ནམ་མཁའི་མཐའ་ཀླས་པའི་སེམས་ཅན་ལ་ཕར་རང་གི་བདེ་བ་བྱིན་པ་དང་།",
    "target": "ནམ་ མཁ འི་ མཐའ་ཀླས་པ འི་ སེམས་ཅན་ ལ་ ཕ ར་ རང་ གི་ བདེ་བ་ བྱིན་པ་ དང་ །"
  },
  {
    "source": "དེ་དག་གི་སྡུག་བསྔལ་ཚུར་རང་ལ་བླང་བ་གཉིས་སྤེལ་བར་བསྒོམས་ལ།",
    "target": "དེ་ དག་ གི་ སྡུག་བསྔལ་ ཚུ ར་ རང་ ལ་ བླང་བ་ གཉིས་ སྤེལ་ བར་ བསྒོམས་ ལ །"
  },
  {
    "source": "སྙིང་རྗེ་ཆེན་པོ་བསྒོམ་པའོ།།",
    "target": "སྙིང་རྗེ་ ཆེན་པོ་ བསྒོམ་པ འོ ། །"
  },
  {
    "source": "བདུན་པ་གཟུང་འཛིན་སེམས་ཀྱི་རྩ་བ་བཅད་པ་གསུམ་ལས།",
    "target": "བདུན་པ་ གཟུང་འཛིན་ སེམས་ ཀྱི་ རྩ་བ་ བཅད་པ་ གསུམ་ ལས །"
  },
  {
    "source": "དང་པོ་ཕྱི་གཟུང་བའི་ཡུལ་ལྔར་རང་བཞིན་མེད་པར་སྦྱང་བ་ནི།",
    "target": "དང་པོ་ ཕྱི་ གཟུང་བ འི་ ཡུལ་ ལྔ ར་ རང་བཞིན་ མེད་པ ར་ སྦྱང་བ་ ནི །"
  },
  {
    "source": "འདི་ལྟར་ཡུལ་ལྔར་སྣང་བའི་ཆོས་ཐམས་ཅད་སྒྱུ་མ་རྨི་ལམ་ལྟར་མེད་བཞིན་སྣང་བ་ཡང་།",
    "target": "འདི་ ལྟ ར་ ཡུལ་ ལྔ ར་ སྣང་བ འི་ ཆོས་ ཐམས་ཅད་ སྒྱུ་མ་ རྨི་ལམ་ ལྟ ར་ མེད་ བཞིན་ སྣང་བ་ ཡང་ །"
  },
  {
    "source": "སྣང་བའི་དུས་འདི་ཉིད་ནས་རྟེན་མེད་པ།",
    "target": "སྣང་བ འི་ དུས་ འདི་ ཉིད་ ནས་ རྟེན་ མེད་པ །"
  },
  {
    "source": "གནས་མེད་པ་ནམ་མཁའི་རང་བཞིན་དུ་བསྒོམ་མོ།།",
    "target": "གནས་ མེད་པ་ ནམ་ མཁ འི་ རང་བཞིན་ དུ་ བསྒོམ་ མོ ། །"
  },
  {
    "source": "ནང་འཛིན་པ་སེམས་ཀྱི་རྩ་བ་བཅད་པ་ལ།",
    "target": "ནང་ འཛིན་པ་ སེམས་ ཀྱི་ རྩ་བ་ བཅད་པ་ ལ །"
  },
  {
    "source": "དགག་སྒྲུབ་རྟོག་ཚོགས་སུ་ཤར་བའི་སེམས་འདི་ཉིད།",
    "target": "དགག་སྒྲུབ་ རྟོག་ ཚོགས་ སུ་ ཤར་བ འི་ སེམས་ འདི་ ཉིད །"
  },
  {
    "source": "དང་པོ་བྱུང་ས་དང་།",
    "target": "དང་པོ་ བྱུང་ ས་ དང་ །"
  },
  {
    "source": "བྱུང་མཁན་དང་།",
    "target": "བྱུང་ མཁན་ དང་ །"
  },
  {
    "source": "བར་དུ་གནས་ས་དང་།",
    "target": "བར་ དུ་ གནས་ ས་ དང་ །"
  },
  {
    "source": "གནས་མཁན་དང་།",
    "target": "གནས་ མཁན་ དང་ །"
  },
  {
    "source": "ཐ་མར་འགྲོ་ས་དང་འགྲོ་མཁན།",
    "target": "ཐ་མ ར་ འགྲོ་ས་ དང་ འགྲོ་ མཁན །"
  },
  {
    "source": "དབྱིབས་ཁ་དོག།",
    "target": "དབྱིབས་ ཁ་ དོག །"
  },
  {
    "source": "ངོ་བོ་ངོས་བཟུང་བརྟགས་པས་སེམས་ཉིད་ནམ་མཁའ་ལྟར་རྟོགས་པ་ནི།",
    "target": "ངོ་བོ་ ངོས་ བཟུང་ བརྟགས་པ ས་ སེམས་ ཉིད་ ནམ་མཁའ་ ལྟ ར་ རྟོགས་པ་ ནི །"
  },
  {
    "source": "འཁོར་འདས་མཉམ་པ་ཉིད་དུ་བསྟན་པོའོ།།",
    "target": "འཁོར་ འདས་ མཉམ་པ་ཉིད་ དུ་ བསྟན་ པོ འོ ། །"
  },
  {
    "source": "སྔོན་འགྲོ་དེ་དག་ཤིན་ཏུ་འབྱོངས་པ་༼༢༥༠༽གཅེས་སོ།།",
    "target": "སྔོན་ འགྲོ་ དེ་ དག་ ཤིན་ ཏུ་ འབྱོངས་ པ་ ༼ ༢༥༠ ༽ གཅེས་ སོ ། །"
  },
  {
    "source": "གཉིས་པ་དངོས་གཞི་ངོ་སྤྲད་པ་ལ་གཉིས་ལས།",
    "target": "གཉིས་པ་ དངོས་གཞི་ ངོ་ སྤྲད་པ་ ལ་ གཉིས་ ལས །"
  },
  {
    "source": "ཀ་དག་ཆོས་སྐུར་ངོ་སྤྲོད་པས་ད་ལྟ་ཉམས་སུ་མྱོང་བ་ནི།",
    "target": "ཀ་ དག་ ཆོས་སྐུ ར་ ངོ་ སྤྲོད་པ ས་ ད་ ལྟ་ ཉམས་ སུ་ མྱོང་བ་ ནི །"
  },
  {
    "source": "ཚོགས་གཏོར་བཤམ།",
    "target": "ཚོགས་ གཏོར་ བཤམ །"
  },
  {
    "source": "གསོལ་བ་གདབ།",
    "target": "གསོལ་བ་ གདབ །"
  },
  {
    "source": "ལུས་གནད་བཅའ་བརྒྱུད་པའི་གཤར་བཏབ་ནས།",
    "target": "ལུས་ གནད་ བཅའ་ བརྒྱུད་ པ འི་ གཤ ར་ བཏབ་ ནས །"
  },
  {
    "source": "བརྡ་སྦྱར་བ་ནི།",
    "target": "བརྡ་ སྦྱར་བ་ ནི །"
  },
  {
    "source": "ད་ལྟར་གྱི་རང་རིག་ཟང་ཐལ་རྗེན་པའི་ངོ་བོ་འདི་ལ་ལྟོས་དང་།",
    "target": "ད་ ལྟ ར་ གྱི་ རང་ རིག་ ཟང་ཐལ་ རྗེན་ པ འི་ ངོ་བོ་ འདི་ ལ་ ལྟོས་ དང་ །"
  },
  {
    "source": "གསལ་བ་ལ་འཛིན་པ་མེད་པ།",
    "target": "གསལ་བ་ ལ་ འཛིན་པ་ མེད་པ །"
  },
  {
    "source": "སྟོང་པ་ལ་བདག་མེད་པ།",
    "target": "སྟོང་པ་ ལ་ བདག་མེད་པ །"
  },
  {
    "source": "རིག་པ་ངོས་བཟུང་མེད་པ་འདི་ཆོས་སྐུ་ཡིན་པས།",
    "target": "རིག་པ་ ངོས་ བཟུང་ མེད་པ་ འདི་ ཆོས་སྐུ་ ཡིན་པ ས །"
  },
  {
    "source": "འདིའི་ངང་ལ་མ་ཡེངས་བཅོས་བསླད་མེད་པར་རང་སོར་སྐྱོངས་ཤིག།",
    "target": "འདི འི་ ངང་ ལ་ མ་ ཡེངས་ བཅོས་ བསླད་ མེད་པ ར་ རང་སོ ར་ སྐྱོངས་ ཤིག །"
  },
  {
    "source": "ཅེས་ཐེབས་པར་གདབ་བོ།།",
    "target": "ཅེས་ ཐེབས་པ ར་ གདབ་ བོ ། །"
  },
  {
    "source": "ལྷུན་གྲུབ་འོད་གསལ་དུ་ངོ་སྤྲོད་པས་བར་དོར་གྲོལ་བར་བྱེད་པ་ལ།",
    "target": "ལྷུན་ གྲུབ་ འོད་གསལ་ དུ་ ངོ་ སྤྲོད་པ ས་ བར་ དོར་ གྲོལ་བ ར་ བྱེད་པ་ ལ །"
  },
  {
    "source": "མཐོང་ཁར་ཉི་ཞུར་ལ་ཤེལ་གྱིས་མཚོན་ཏེ།",
    "target": "མཐོང་ཁ ར་ ཉི་ ཞུ ར་ ལ་ ཤེལ་ གྱིས་ མཚོན་ ཏེ །"
  },
  {
    "source": "ཡེ་ཐོག་གཞིའི་གནས་ལུགས།",
    "target": "ཡེ་ ཐོག་ གཞི འི་ གནས་ལུགས །"
  },
  {
    "source": "ཀུན་ཏུ་བཟང་པོའི་གྲོལ་ལུགས།",
    "target": "ཀུན་ ཏུ་ བཟང་པོ འི་ གྲོལ་ ལུགས །"
  },
  {
    "source": "མ་རིག་སེམས་ཅན་གྱི་འཁྲུལ་ལུགས།།",
    "target": "མ་རིག་ སེམས་ཅན་ གྱི་ འཁྲུལ་ ལུགས ། །"
  },
  {
    "source": "སེམས་དང་ཡེ་ཤེས་ཀྱི་གནས་ལུགས།།",
    "target": "སེམས་ དང་ ཡེ་ཤེས་ ཀྱི་ གནས་ལུགས ། །"
  },
  {
    "source": "གདམས་པ་ཉམས་ལེན་གྱི་བྱེད་ལུགས།།",
    "target": "གདམས་པ་ ཉམས་ལེན་ གྱི་ བྱེད་ལུགས ། །"
  },
  {
    "source": "བར་དོ་འོད་གསལ་གྱི་གྲོལ་ལུགས་རྣམས་ངོ་སྤྲད་རྟིང་།",
    "target": "བར་དོ་ འོད་གསལ་ གྱི་ གྲོལ་ ལུགས་ རྣམས་ ངོ་ སྤྲད་ རྟིང་ །"
  },
  {
    "source": "སྐར་ཁུང་བཀག་ལ།",
    "target": "སྐར་ཁུང་ བཀག་ ལ །"
  },
  {
    "source": "མི་མོ་ལ་བརྟེན་ནས་ཞུགས་གནས་དོན་གསུམ་གྱི་ངོ་སྤྲོད་དང་།",
    "target": "མི་ མོ་ ལ་ བརྟེན་ ནས་ ཞུགས་ གནས་ དོན་ གསུམ་ གྱི་ ངོ་སྤྲོད་ དང་ །"
  },
  {
    "source": "བརྡ་སྐོར་ས་ལ་བཀོད་པ།",
    "target": "བརྡ་ སྐོར་ ས་ ལ་ བཀོད་པ །"
  },
  {
    "source": "དེ་ཤེལ་གྱིས་བཏེག་ལ་དཔེ་དོན་རྟགས་གསུམ་གྱིས་ངོ་སྤྲད་ནས་སྐུ་གསུམ་ངོ་སྤྲད་པའང་ཤེལ་དང་ཉི་མ་འདྲ་འབག་གསུམ་ལ་བརྟེན་ནས།",
    "target": "དེ་ ཤེལ་ གྱིས་ བཏེག་ ལ་ དཔེ་ དོན་ རྟགས་ གསུམ་ གྱིས་ ངོ་ སྤྲད་ ནས་ སྐུ་ གསུམ་ ངོ་ སྤྲད་པ འང་ ཤེལ་ དང་ ཉི་མ་ འདྲ་ འབག་ གསུམ་ ལ་ བརྟེན་ ནས །"
  },
  {
    "source": "ཤེལ་ཆོས་སྐུ།",
    "target": "ཤེལ་ ཆོས་ སྐུ །"
  },
  {
    "source": "འདྲ་འབག་ལོངས་སྐུ།",
    "target": "འདྲ་ འབག་ ལོངས་ སྐུ །"
  },
  {
    "source": "ཉི་མ་ལས་ཟེར་འཕྲོས་པ་སྤྲུལ་སྐུའི་ངོ་སྤྲོད་རྣམས་ལག་ལེན་བརྒྱུད་པ་བཞིན་ངོ་སྤྲད་ནས།",
    "target": "ཉི་མ་ ལས་ ཟེར་ འཕྲོས་པ་ སྤྲུལ་སྐུ འི་ ངོ་སྤྲོད་ རྣམས་ ལག་ལེན་ བརྒྱུད་པ་ བཞིན་ ངོ་ སྤྲད་ ནས །"
  },
  {
    "source": "ཉི་ཞུར་ལ་ཤེལ་འཕྱར་བའི་ཞུར་གྱིས་སྙིང་ནས་མིག་ཏུ་འབྲེལ་བའི་རྩ་ལམ་ངོ་སྤྲད་པ་དང་།",
    "target": "ཉི་ ཞུ ར་ ལ་ ཤེལ་ འཕྱར་བ འི་ ཞུ ར་ གྱིས་ སྙིང་ ནས་ མིག་ ཏུ་ འབྲེལ་བ འི་ རྩ་ལམ་ ངོ་ སྤྲད་པ་ དང་ །"
  },
  {
    "source": "སེམས་དང་ཡེ་ཤེས་རྒྱབ་གྱེས་པའི་དུས་ངོ་སྤྲད་པ་དང་།",
    "target": "སེམས་ དང་ ཡེ་ཤེས་ རྒྱབ་ གྱེས་པ འི་ དུས་ ངོ་ སྤྲད་པ་ དང་ །"
  },
  {
    "source": "བར་དོའི་གཞི་སྣང་ངོ་སྤྲོད་པ་དང་ལྷུན་གྲུབ་རིན་པོ་ཆེའི་སྦུབས་སུ་སྐུ་དང་ཡེ་ཤེས་འདུ་འབྲལ་མེད་པས་ནང་གསལ་ཆོས་སྐུར་བཞུགས་བཞིན་དུ།",
    "target": "བར་དོ འི་ གཞི་ སྣང་ ངོ་ སྤྲོད་པ་ དང་ ལྷུན་གྲུབ་ རིན་པོ་ཆེ འི་ སྦུབས་ སུ་ སྐུ་ དང་ ཡེ་ཤེས་ འདུ་ འབྲལ་ མེད་པ ས་ ནང་གསལ་ ཆོས་སྐུ ར་ བཞུགས་ བཞིན་ དུ །"
  },
  {
    "source": "ཕྱི་གསལ་ལོངས་སྤྲུལ་གྱིས་གཞན་དོན་མཛད་པ་དང་༼༢༥༡༽བཅས་པ་རྣམས་གཟབས་ལ་ངོ་སྤྲད་པ་དང་།",
    "target": "ཕྱི་ གསལ་ ལོངས་ སྤྲུལ་ གྱིས་ གཞན་ དོན་ མཛད་པ་ དང་ ༼ ༢༥༡ ༽ བཅས་པ་ རྣམས་ གཟབས་ ལ་ ངོ་ སྤྲད་པ་ དང་ །"
  },
  {
    "source": "འདི་རྣམས་སྙན་བརྒྱུད་གསུམ་ཀ་རྫོགས་པའི་ལམ་ཁྲིད་ཆེན་མོ་ཡིན་ནོ།།",
    "target": "འདི་ རྣམས་ སྙན་བརྒྱུད་ གསུམ་ ཀ་ རྫོགས་པ འི་ ལམ་ ཁྲིད་ ཆེན་ མོ་ ཡིན་ ནོ ། །"
  },
  {
    "source": "གསུམ་པ་རྗེས་རྒྱབ་ཆོས་ནི།",
    "target": "གསུམ་པ་ རྗེས་ རྒྱབ་ ཆོས་ ནི །"
  },
  {
    "source": "རྒྱས་བསྡུས་ཅི་རིགས་བཤད་ནས་བཀའ་རྒྱས་གདབ་པར་བྱའོ།།",
    "target": "རྒྱས་ བསྡུས་ ཅི་ རིགས་ བཤད་ ནས་ བཀའ་རྒྱ ས་ གདབ་པ ར་ བྱ འོ ། །"
  },
  {
    "source": "དེ་ལྟར་སྙན་བརྒྱུད་ཡི་གེ་མེད་པ་ཡི།།",
    "target": "དེ་ ལྟ ར་ སྙན་བརྒྱུད་ ཡི་གེ་ མེད་པ་ ཡི ། །"
  },
  {
    "source": "ལམ་ཁྲིད་ཆེན་པོ་བཀོད་པའི་བསོད་ནམས་དེས།།",
    "target": "ལམ་ ཁྲིད་ ཆེན་པོ་ བཀོད་པ འི་ བསོད་ནམས་ དེ ས ། །"
  },
  {
    "source": "མ་ལུས་འགྲོ་ཀུན་ཐེག་མཆོག་འདིར་ཞུགས་ཏེ།།",
    "target": "མ་ ལུས་ འགྲོ་ ཀུན་ ཐེག་ མཆོག་ འདི ར་ ཞུགས་ ཏེ ། །"
  },
  {
    "source": "རྒྱལ་མཆོག་ཀུན་ཏུ་བཟང་པོའི་གནས་ཐོབ་ཤོག།",
    "target": "རྒྱལ་མཆོག་ ཀུན་ ཏུ་ བཟང་པོ འི་ གནས་ ཐོབ་ ཤོག །"
  },
  {
    "source": "ཡི་གེ་མེད་པའི་སྙན་བརྒྱུད་མཆོག་ཏུ་གསང་བའི་ལམ་ཁྲིད་ཆེན་མོ་ཞེས་བྱ་བ།",
    "target": "ཡི་གེ་ མེད་པ འི་ སྙན་བརྒྱུད་ མཆོག་ ཏུ་ གསང་བ འི་ ལམ་ ཁྲིད་ ཆེན་ མོ་ ཞེས་ བྱ་བ །"
  },
  {
    "source": "རང་བཞིན་རྫོགས་པ་ཆེན་པོའི་རྣལ་འབྱོར་པ་སྣ་ཚོགས་རང་གྲོལ་གྱིས་བཀོད་པ་རྫོགས་སོ།།",
    "target": "རང་བཞིན་ རྫོགས་པ་ ཆེན་པོ འི་ རྣལ་འབྱོར་པ་ སྣ་ཚོགས་ རང་གྲོལ་ གྱིས་ བཀོད་པ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ལག་ཁྲིད་སྙིང་པོ་བཞུགས་སོ།",
    "target": "ལག་ ཁྲིད་ སྙིང་པོ་ བཞུགས་ སོ །"
  },
  {
    "source": "༄༅།།",
    "target": "༄༅ ། །"
  },
  {
    "source": "ལག་ཁྲིད་སྙིང་པོ་ཞེས་བྱ་བ།།",
    "target": "ལག་ ཁྲིད་ སྙིང་པོ་ ཞེས་ བྱ་བ ། །"
  },
  {
    "source": "དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ།།",
    "target": "དཔལ་ རྡོ་རྗེ་སེམས་དཔའ་ ལ་ ཕྱག་ འཚལ་ ལོ ། །"
  },
  {
    "source": "སྐུ་གསུམ་ལྷུན་གྲུབ་ཕྲིན་ལས་འོད་སྟོང་འཕྲོ།།",
    "target": "སྐུ་ གསུམ་ ལྷུན་གྲུབ་ ཕྲིན་ ལ ས་ འོད་ སྟོང་ འཕྲོ ། །"
  },
  {
    "source": "རིམ་གསུམ་རིམ་བརྒྱུད་བླ་མའི་ཞབས་བཏུད་དེ།།",
    "target": "རིམ་ གསུམ་ རིམ་བརྒྱུད་ བླ་མ འི་ ཞབས་ བཏུད་ དེ ། །"
  },
  {
    "source": "ཐིག་ལེ་འོད་གསལ་ཉམས་སུ་བླང་བའི་དོན།།",
    "target": "ཐིག་ལེ་ འོད་གསལ་ ཉམས་ སུ་ བླང་བ འི་ དོན ། །"
  },
  {
    "source": "ལག་ཁྲིད་སྙིང་པོ་ཡང་ཟབ་མན་ངག་བྲི།།",
    "target": "ལག་ ཁྲིད་ སྙིང་པོ་ ཡང་ ཟབ་ མན་ངག་ བྲི ། །"
  },
  {
    "source": "འདི་ལ་གསུམ་སྟེ།",
    "target": "འདི་ ལ་ གསུམ་ སྟེ །"
  },
  {
    "source": "ལུས་གནད་ངེས་པས་གཞི་བཅའ།",
    "target": "ལུས་ གནད་ ངེས་པ ས་ གཞི་ བཅའ །"
  },
  {
    "source": "རླུང་གནད་ངེས་པས་ལམ་བཙལ།",
    "target": "རླུང་ གནད་ ངེས་པ ས་ ལམ་ བཙལ །"
  },
  {
    "source": "རིག་གནད་ངེས་པས་གནད་དུ་བྱ་བའོ།།",
    "target": "རིག་ གནད་ ངེས་པ ས་ གནད་ དུ་ བྱ་བ འོ ། །"
  },
  {
    "source": "དང་པོ་ལ་ཆོས་སྐུ།",
    "target": "དང་པོ་ ལ་ ཆོས་ སྐུ །"
  },
  {
    "source": "ལོངས་སྐུ།",
    "target": "ལོངས་ སྐུ །"
  },
  {
    "source": "སྤྲུལ་སྐུ།",
    "target": "སྤྲུལ་ སྐུ །"
  },
  {
    "source": "འདུ་འབྲལ་མེད་པའི་ལྟ་སྟངས་དང་བཞི་ལས།",
    "target": "འདུ་ འབྲལ་ མེད་པ འི་ ལྟ་སྟངས་ དང་ བཞི་ ལས །"
  },
  {
    "source": "ཆོས་སྐུ་སེང་གེ་ལྟ་བུ་ནི།",
    "target": "ཆོས་སྐུ་ སེང་གེ་ ལྟ་བུ་ ནི །"
  },
  {
    "source": "ལུས་འགྱིང་ཚུགས་སུ་འདུག།",
    "target": "ལུས་ འགྱིང་ ཚུགས་ སུ་ འདུག །"
  },
  {
    "source": "ལག་སོར་གཉིས་བསྒོངས་པ་ལ་གློ་གཡས་གཡོན་གྱི་ས་ལ་བཙུགས།",
    "target": "ལག་ སོ ར་ གཉིས་ བསྒོངས་པ་ ལ་ གློ་ གཡས་གཡོན་ གྱི་ ས་ ལ་ བཙུགས །"
  },
  {
    "source": "རྩལ་འཇིགས་པ་ལ་བཀལ་ལ་མིག་ནམ་མཁར་གཏད་པའོ།།",
    "target": "རྩལ་ འཇིགས་པ་ ལ་ བཀལ་ ལ་ མིག་ ནམ་ མཁ ར་ གཏད་པ འོ ། །"
  },
  {
    "source": "ལོངས་སྐུ་གླང་པོ་ཆེ་ལྟ་བུ་ནི།",
    "target": "ལོངས་སྐུ་ གླང་པོ་ཆེ་ ལྟ་བུ་ ནི །"
  },
  {
    "source": "བ་སྤུ་བསལ་པུས་བྲང་སྦྱར།",
    "target": "བ་སྤུ་ བསལ་ པུས་ བྲང་ སྦྱར །"
  },
  {
    "source": "ལག་པའི་གྲུ་མོ་ས་ལ་བཙུགས།",
    "target": "ལག་པ འི་ གྲུ་མོ་ ས་ ལ་ བཙུགས །"
  },
  {
    "source": "ཐལ་མོ་མགྲིན་པ་ལ་བཀབ་པའོ།།",
    "target": "ཐལ་མོ་ མགྲིན་པ་ ལ་ བཀབ་པ འོ ། །"
  },
  {
    "source": "སྤྲུལ་སྐུ་དྲང་སྲོང་ལྟ་བུ་ནི།",
    "target": "སྤྲུལ་སྐུ་ དྲང་སྲོང་ ལྟ་བུ་ ནི །"
  },
  {
    "source": "པུས་བྲང་ལ་སྦྱར།",
    "target": "པུས་ བྲང་ ལ་ སྦྱར །"
  },
  {
    "source": "ཙོག་༼༢༥༢༽པུར་འདུག་པའི་པུས་མོའི་སྟེང་དུ་གྲུ་མོ་བསྣོལ་བའོ།།",
    "target": "ཙོག་ ༼ ༢༥༢ ༽ པུར་ འདུག་པ འི་ པུས་མོ འི་ སྟེང་ དུ་ གྲུ་ མོ་ བསྣོལ་བ འོ ། །"
  },
  {
    "source": "འདུ་འབྲལ་མེད་པ་རྡོ་རྗེ་ལྟ་བུ་ནི།།",
    "target": "འདུ་ འབྲལ་ མེད་པ་ རྡོ་རྗེ་ ལྟ་བུ་ ནི ། །"
  },
  {
    "source": "རྡོ་རྗེ་སྐྱིལ་ཀྲུང་རྫོགས་སངས་རྒྱས།།",
    "target": "རྡོ་རྗེ་སྐྱིལ་ཀྲུང་ རྫོགས་ སངས་ རྒྱས ། །"
  },
  {
    "source": "ཤེས་པས།",
    "target": "ཤེས་པ ས །"
  },
  {
    "source": "རྐང་པ་སྐྱིལ་ཀྲུང་།",
    "target": "རྐང་པ་ སྐྱིལ་ཀྲུང་ །"
  },
  {
    "source": "ལག་པ་མཉམ་གཞག།",
    "target": "ལག་པ་ མཉམ་ གཞག །"
  },
  {
    "source": "རྒལ་ཚིགས་དོང་རྩེ་བརྩེགས་པ་ལྟར་བསྲང་།",
    "target": "རྒལ་ ཚིགས་ དོང་ རྩེ་ བརྩེགས་པ་ ལྟ ར་ བསྲང་ །"
  },
  {
    "source": "མཇིང་པ་ཅུང་ཟད་དགྱེད་ལ་རྒལ་ཚིགས་དེ་དང་མཐུན་པར་བྱེད་པས་དབུ་ཚུགས་པའོ།།",
    "target": "མཇིང་པ་ ཅུང་ཟད་ དགྱེད་ ལ་ རྒལ་ ཚིགས་ དེ་ དང་ མཐུན་པ ར་ བྱེད་པ ས་ དབུ་ ཚུགས་པ འོ ། །"
  },
  {
    "source": "དེས་དྲན་རྟོགས་རང་འགག་རླུང་རང་ངག་ཏུ་འཆིང་བའོ།།",
    "target": "དེ ས་ དྲན་ རྟོགས་ རང་ འགག་ རླུང་ རང་ ངག་ ཏུ་ འཆིང་བ འོ ། །"
  },
  {
    "source": "ལུས་གནད་འདི་བཞི་གང་མོས་ལས་གཞི་ཆེར་རྡོ་རྗེ་བཅའ་བ་ལ་བསླབ་པར་བྱའོ།།",
    "target": "ལུས་ གནད་ འདི་ བཞི་ གང་ མོས་ ལས་ གཞི་ ཆེ ར་ རྡོ་རྗེ་ བཅའ་ བ་ལ་ བསླབ་པ ར་ བྱ འོ ། །"
  },
  {
    "source": "གཉིས་པ་རླུང་གནད་ངེས་པས་ལམ་བསལ་བ་ལ།",
    "target": "གཉིས་པ་ རླུང་གནད་ ངེས་པ ས་ ལམ་ བསལ་བ་ ལ །"
  },
  {
    "source": "འཕངས་པ།",
    "target": "འཕངས་པ །"
  },
  {
    "source": "བཟུང་བ།",
    "target": "བཟུང་བ །"
  },
  {
    "source": "དགུག་པ།",
    "target": "དགུག་པ །"
  },
  {
    "source": "བསྐྱིལ་བ་དང་བཞི་ལས།",
    "target": "བསྐྱིལ་བ་ དང་ བཞི་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འཕངས་པ་ནི་ཕྱི་ན་དལ་བུས་ཇི་ཙམ་འགྲོ་འགྲོ་རིང་དུ་འགྲོར་འཇུག་པའོ།།",
    "target": "འཕངས་པ་ ནི་ ཕྱི་ ན་ དལ་བུ ས་ ཇི་ ཙམ་ འགྲོ་ འགྲོ་ རིང་ དུ་ འགྲོ ར་ འཇུག་ པ འོ ། །"
  },
  {
    "source": "གཟུང་བ་ནི་དར་ཅིག་ཕྱིར་སོང་བ་དེ་ནང་དུ་མི་གཏད་པ་དེའི་ངང་ལ་ཐུབ་ཐང་བཟུང་ངོ་།།",
    "target": "གཟུང་བ་ ནི་ དར་ ཅིག་ ཕྱི ར་ སོང་བ་ དེ་ ནང་ དུ་ མི་ གཏད་པ་ དེ འི་ ངང་ ལ་ ཐུབ་ ཐང་ བཟུང་ ངོ་ ། །"
  },
  {
    "source": "དགུག་པ་ནི།",
    "target": "དགུག་པ་ ནི །"
  },
  {
    "source": "དེ་ནས་དལ་བུས་ནང་དུ་འཇུག་པའོ།།",
    "target": "དེ་ ནས་ དལ་བུ ས་ ནང་ དུ་ འཇུག་པ འོ ། །"
  },
  {
    "source": "བསྐྱིལ་བ་རང་བབས་སུ་ཇི་ཙམ་ནང་དུ་གནས་གནས་འཇོག་པའོ།།",
    "target": "བསྐྱིལ་ བ་ རང་བབ ས་ སུ་ ཇི་ ཙམ་ ནང་ དུ་ གནས་ གནས་ འཇོག་པ འོ ། །"
  },
  {
    "source": "སེམས་ཀྱི་རྟ་རླུང་ཡིན་པས།",
    "target": "སེམས་ ཀྱི་ རྟ་ རླུང་ ཡིན་པ ས །"
  },
  {
    "source": "རླུང་ཟིན་དུས་སེམས་ཟིན་ལ།",
    "target": "རླུང་ ཟིན་ དུས་ སེམས་ ཟིན་ ལ །"
  },
  {
    "source": "རླུང་ཕྱིར་དངོས་སུ་བཟུང་བས།",
    "target": "རླུང་ ཕྱི ར་ དངོས་ སུ་ བཟུང་བ ས །"
  },
  {
    "source": "ནང་དུ་ཤུགས་ལ་ཟིན་པ་ནི་ངོ་མཚར་བའི་གནད་དོ།།",
    "target": "ནང་ དུ་ ཤུགས་ ལ་ ཟིན་པ་ ནི་ ངོ་ མཚར་བ འི་ གནད་ དོ ། །"
  },
  {
    "source": "དེ་ཡང་དལ་བ་ཁོ་ན་གཅེས་ཏེ།",
    "target": "དེ་ ཡང་ དལ་བ་ ཁོ་ན་ གཅེས་ ཏེ །"
  },
  {
    "source": "ཆེད་དུ་རྩོལ་བ་ཐམས་ཅད་གེགས་སུ་འགྱུར་ལ།",
    "target": "ཆེད་ དུ་ རྩོལ་བ་ ཐམས་ཅད་ གེགས་ སུ་ འགྱུར་ ལ །"
  },
  {
    "source": "རྩོལ་མེད་རང་འགྲོས་ལ་གེགས་འབྱུང་མི་སྲིད་དེ།",
    "target": "རྩོལ་ མེད་ རང་འགྲོས་ ལ་ གེགས་ འབྱུང་ མི་ སྲིད་ དེ །"
  },
  {
    "source": "ཐ་མལ་རང་འགྲོས་སུ་འགྱུ་བ་ལ་གེགས་མེད་པ་བཞིན་ནོ།།",
    "target": "ཐ་མལ་ རང་འགྲོས་ སུ་ འགྱུ་བ་ ལ་ གེགས་ མེད་པ་ བཞིན་ ནོ ། །"
  },
  {
    "source": "ཡོན་ཏན་ཤེས་པ་ཡོད་པ་དལ་བའི་གནད་ཤེས་པ་ལས་བྱུང་བའོ།།",
    "target": "ཡོན་ཏན་ ཤེས་པ་ ཡོད་པ་ དལ་བ འི་ གནད་ ཤེས་པ་ ལས་ བྱུང་བ འོ ། །"
  },
  {
    "source": "དེ་ཡང་རིག་པ་སྐྱོང་བའི་གནད་དུ།",
    "target": "དེ་ ཡང་ རིག་པ་ སྐྱོང་ བ འི་ གནད་ དུ །"
  },
  {
    "source": "རླུང་ཁོ་ན་གལ་ཆེ་བར་གསུངས་པ་ཡིན་ནོ།།",
    "target": "རླུང་ ཁོ་ན་ གལ་ ཆེ་བ ར་ གསུངས་པ་ ཡིན་ ནོ ། །"
  },
  {
    "source": "སྣང་བའི་འཕེལ་དང་ཟད་པ་ཐམས་ཅད་རླུང་ལ་རག་ལས་པའི་ཕྱིར་རོ།།",
    "target": "སྣང་བ འི་ འཕེལ་ དང་ ཟད་པ་ ཐམས་ཅད་ རླུང་ ལ་ རག་ ལས་ པ འི་ ཕྱི ར་ རོ ། །"
  },
  {
    "source": "རླུང་དང་པོར་ཟིན་པས་སྣང་བའི་འོད་གསལ་འཕེལ་ལོ།།",
    "target": "རླུང་ དང་པོ ར་ ཟིན་པ ས་ སྣང་བ འི་ འོད་གསལ་ འཕེལ་ ལོ ། །"
  },
  {
    "source": "རླུང་མཐར་དག་ཅིང་ཟད་པས་འོད་གསལ་ཕྱིར་བསྐྱོད་པའི་རྟ་༼༢༥༣༽དང་ཕྲལ་ཏེ།",
    "target": "རླུང་ མཐ ར་ དག་ ཅིང་ ཟད་པ ས་ འོད་གསལ་ ཕྱི ར་ བསྐྱོད་པ འི་ རྟ་ ༼ ༢༥༣ ༽ དང་ ཕྲལ་ ཏེ །"
  },
  {
    "source": "ནང་ཐིམ་ཟད་པའོ།།",
    "target": "ནང་ ཐིམ་ ཟད་ པ འོ ། །"
  },
  {
    "source": "གནད་འདི་ནི་ཤིན་ཏུ་ཆེ་བར་ཡོད་པས་མཁས་པ་རྣམས་ཀྱིས་ཤེས་པར་བྱའོ།།",
    "target": "གནད་ འདི་ ནི་ ཤིན་ ཏུ་ ཆེ་བ ར་ ཡོད་པ ས་ མཁས་པ་ རྣམས་ ཀྱིས་ ཤེས་པ ར་ བྱ འོ ། །"
  },
  {
    "source": "ཁྱད་པར་དུ་ཉོན་མོངས་པ་དྲག་པོ་སྐྱེས་པ་དང་།",
    "target": "ཁྱད་པ ར་ དུ་ ཉོན་ མོངས་པ་ དྲག་པོ་ སྐྱེས་པ་ དང་ །"
  },
  {
    "source": "སྙིང་མི་དགའ་ཞིང་ཚིག་པ་ཟ་དུས་ཧའི་སྒྲ་དང་བཅས་པས་ཕྱིར་ལ་སྤུར་བས་རང་སངས་ལ་འགྲོའོ།།",
    "target": "སྙིང་ མི་ དགའ་ ཞིང་ ཚིག་པ་ ཟ་ དུས་ ཧ འི་ སྒྲ་ དང་ བཅས་པ ས་ ཕྱི ར་ ལ་ སྤུར་བ ས་ རང་ སངས་ ལ་ འགྲོ འོ ། །"
  },
  {
    "source": "དད་པ་དང་ཏིང་ངེ་འཛིན་ལ་སོགས་བཟང་པོ་སྐྱེས་དུས་ནང་དུ་བཟུང་བས་གོང་འཕེལ་དུ་འགྲུབ་སྟེ་གནད་ཀྱི་མན་ངག་གོ།",
    "target": "དད་པ་ དང་ ཏིང་ངེ་འཛིན་ ལ་ སོགས་ བཟང་པོ་ སྐྱེས་ དུས་ ནང་ དུ་ བཟུང་བ ས་ གོང་ འཕེལ་ དུ་ འགྲུབ་ སྟེ་ གནད་ ཀྱི་ མན་ངག་ གོ །"
  },
  {
    "source": "གསུམ་པ་རིག་གནད་ངེས་པས་གནད་དུ་བྱ་བ་ལ།",
    "target": "གསུམ་པ་ རིག་ གནད་ ངེས་པ ས་ གནད་ དུ་ བྱ་བ་ ལ །"
  },
  {
    "source": "སྒོ་ཡི་གནད།",
    "target": "སྒོ་ ཡི་ གནད །"
  },
  {
    "source": "ཡུལ་གྱི་གནད།",
    "target": "ཡུལ་ གྱི་ གནད །"
  },
  {
    "source": "རིག་པའི་གནད་གསུམ་པས།",
    "target": "རིག་པ འི་ གནད་ གསུམ་པ ས །"
  },
  {
    "source": "སྒོ་ཡི་གནད་གཟིགས་སྟངས་གསུམ་སྟེ།",
    "target": "སྒོ་ ཡི་ གནད་ གཟིགས་ སྟངས་ གསུམ་ སྟེ །"
  },
  {
    "source": "ཉན་ཐོས་ཞི་བ་ཐུར་དུ་བལྟ་བ།",
    "target": "ཉན་ཐོས་ ཞི་བ་ ཐུར་ དུ་ བལྟ་བ །"
  },
  {
    "source": "བྱང་ཆུབ་སེམས་དཔའ་ཐད་དུ་བལྟ་བ།",
    "target": "བྱང་ཆུབ་སེམས་དཔའ་ ཐད་ དུ་ བལྟ་བ །"
  },
  {
    "source": "དེ་བཞིན་གཤེགས་པ་གྱེན་དུ་བལྟ་བའོ།།",
    "target": "དེ་བཞིན་གཤེགས་པ་ གྱེན་ དུ་ བལྟ་ བ འོ ། །"
  },
  {
    "source": "འདི་དག་ལ་མིག་རང་བབས་ཆ་དལ་གྱི་རྩོལ་མེད་དུ་བྱ་བ་གནད་དུ་ཆེའོ།།",
    "target": "འདི་ དག་ ལ་ མིག་ རང་ བབས་ ཆ་ དལ་ གྱི་ རྩོལ་ མེད་ དུ་ བྱ་བ་ གནད་ དུ་ ཆེ འོ ། །"
  },
  {
    "source": "མིག་དྲག་ཏུ་ཧུར་བཏོན་པས་མིག་ན་ཞིང་མཆི་མ་འབབ།",
    "target": "མིག་ དྲག་ ཏུ་ ཧུར་ བཏོན་པ ས་ མིག་ ན་ ཞིང་ མཆི་མ་ འབབ །"
  },
  {
    "source": "མིག་ཤས་ངན་པས་ལྟ་སྙིང་མི་འདོད་པར་འགྱུར་རོ།།",
    "target": "མིག་ ཤས་ ངན་པ ས་ ལྟ་ སྙིང་ མི་ འདོད་པ ར་ འགྱུར་ རོ ། །"
  },
  {
    "source": "ཆ་བབས་ལ་དལ་བས་གཟིགས་སྣང་འཕེལ་ཞིང་སྐྱོན་ལས་གྲོལ་བ་ཡིན་ནོ།།",
    "target": "ཆ་ བབས་ ལ་ དལ་བ ས་ གཟིགས་ སྣང་ འཕེལ་ ཞིང་ སྐྱོན་ ལས་ གྲོལ་བ་ ཡིན་ ནོ ། །"
  },
  {
    "source": "ཡུལ་གྱི་གནད་ནམ་མཁའ་སྤྲིན་དང་བྲལ་བའི་དཀྱིལ་དུ་བལྟ་བ་སྟེ།",
    "target": "ཡུལ་ གྱི་ གནད་ ནམ་མཁའ་ སྤྲིན་ དང་ བྲལ་བ འི་ དཀྱིལ་ དུ་ བལྟ་བ་ སྟེ །"
  },
  {
    "source": "དབྱིངས་ཀྱི་གནད་ས་གཅིག་ལས་མ་འཆུགས་པ་ཁོ་ན་གནད་དུ་ཆེའོ།།",
    "target": "དབྱིངས་ ཀྱི་ གནད་ ས་ གཅིག་ ལས་ མ་ འཆུགས་པ་ ཁོ་ན་ གནད་ དུ་ ཆེ འོ ། །"
  },
  {
    "source": "རེས་དེར་བལྟ།",
    "target": "རེ ས་ དེ ར་ བལྟ །"
  },
  {
    "source": "རེས་དེར་བལྟ་བྱས་ན་སྣང་བ་ལ་འཆར་བའི་ཡུལ་མེད་དོ།།",
    "target": "རེ ས་ དེ ར་ བལྟ་ བྱས་ ན་ སྣང་བ་ ལ་ འཆར་བ འི་ ཡུལ་ མེད་ དོ ། །"
  },
  {
    "source": "དེས་ན་གཅིག་ཏུ་བལྟ་བ་གནད་དོ།།",
    "target": "དེ ས་ ན་ གཅིག་ ཏུ་ བལྟ་བ་ གནད་ དོ ། །"
  },
  {
    "source": "རིག་པའི་གནད་སྒོ་གཞན་ལ་མ་ཤོར་བར།",
    "target": "རིག་པ འི་ གནད་ སྒོ་ གཞན་ ལ་ མ་ ཤོར་བ ར །"
  },
  {
    "source": "མིག་ཁོ་ན་ནས་དྭངས་ཕྱིན་པར་ལམ་སྟོན་ནས།",
    "target": "མིག་ ཁོ་ན་ ནས་ དྭངས་ ཕྱིན་པ ར་ ལམ་སྟོན་ ནས །"
  },
  {
    "source": "ནམ་མཁའི་དཀྱིལ་དེར་ཙེ་རེ་མ་ཡེངས་པར་གཏད་པས།",
    "target": "ནམ་ མཁ འི་ དཀྱིལ་ དེ ར་ ཙེ་རེ་ མ་ ཡེངས་པ ར་ གཏད་པ ས །"
  },
  {
    "source": "དྲན་རྟོག་ཡལ་ཡུལ་ཇི་ཤར་བ་གཅིག་ལས་མ་འབགས་པ་བྱང་བུ་ལ་བརྟོད་པ་འཕར་བ་བཞིན་དྭངས་ཟིན་ནས།",
    "target": "དྲན་རྟོག་ ཡལ་ ཡུལ་ ཇི་ ཤར་བ་ གཅིག་ ལས་ མ་ འབགས་པ་ བྱང་བུ་ ལ་ བརྟོད་ པ་ འཕར་བ་ བཞིན་ དྭངས་ ཟིན་ ནས །"
  },
  {
    "source": "ཐོག་མར་འོད་དཀར་ཆེམ་དང་།",
    "target": "ཐོག་མ ར་ འོད་ དཀར་ ཆེམ་ དང་ །"
  },
  {
    "source": "ཁྱུག་ཁྱུག་ལས།",
    "target": "ཁྱུག་ཁྱུག་ ལས །"
  },
  {
    "source": "འོད་ལྔ་རང་ཐིག་ལེར་སྣང་སྟེ།",
    "target": "འོད་ ལྔ་ རང་ ཐིག་ལེ ར་ སྣང་ སྟེ །"
  },
  {
    "source": "༼༢༥༤༽དེའི་ནང་དུ་མིག་གཏད་པས་ཕྱི་འོད་དུ་གསལ་བ།",
    "target": "༼ ༢༥༤ ༽ དེ འི་ ནང་ དུ་ མིག་ གཏད་པ ས་ ཕྱི་ འོད་ དུ་ གསལ་ བ །"
  },
  {
    "source": "ནང་དྭངས་སང་ཕྱེད་པ།",
    "target": "ནང་ དྭངས་སང་ ཕྱེད་པ །"
  },
  {
    "source": "བར་འཛིན་མེད་ཕྱལ་བ་གསུམ་དུས་གཅིག་ལ་འོང་སྟེ།",
    "target": "བར་ འཛིན་ མེད་ ཕྱལ་བ་ གསུམ་ དུས་ གཅིག་ ལ་ འོང་ སྟེ །"
  },
  {
    "source": "ཕྱི་སྣང་བའི་འོད་གསལ་ཀུན་རྫོབ་བསྐྱེད་པའི་རིམ་པ་ཐབས་སུ་སྣང་བ་ལ།",
    "target": "ཕྱི་ སྣང་བ འི་ འོད་གསལ་ ཀུན་ རྫོབ་ བསྐྱེད་པ འི་ རིམ་པ་ ཐབས་ སུ་ སྣང་བ་ ལ །"
  },
  {
    "source": "ནང་སྟོང་པའི་འོད་གསལ་དོན་དམ་རྫོགས་པའི་རིམ་པ་ཞེས་རབ་ཏུ་ཤར་བས།",
    "target": "ནང་ སྟོང་པ འི་ འོད་གསལ་ དོན་དམ་ རྫོགས་པ འི་ རིམ་པ་ ཞེས་ རབ་ ཏུ་ ཤར་བ ས །"
  },
  {
    "source": "རིག་པ་ཆོས་སྐུའི་རང་མལ་དུ་རང་ས་ཟིན་པའོ།།",
    "target": "རིག་པ་ ཆོས་སྐུ འི་ རང་ མལ་ དུ་ རང་ས་ ཟིན་པ འོ ། །"
  },
  {
    "source": "འདིའི་དུས་སུ་རིག་པ་རང་མལ་དུ་གནས་པ་རྒྱལ་པོ་གདན་ལས་མི་འགྱུར་བ།",
    "target": "འདི འི་ དུས་ སུ་ རིག་པ་ རང་ མལ་ དུ་ གནས་པ་ རྒྱལ་པོ་ གདན་ ལས་ མི་ འགྱུར་བ །"
  },
  {
    "source": "རླུང་བག་ལ་ཞ་བས་དྲན་རྟོག་འཕྲོ་འདུ་མེད་པས་བློན་པོ་བཙོན་དུ་ཟིན་པ།",
    "target": "རླུང་ བག་ལ་ཞ་བ ས་ དྲན་ རྟོག་ འཕྲོ་ འདུ་ མེད་པ ས་ བློན་པོ་ བཙོན་ དུ་ ཟིན་པ །"
  },
  {
    "source": "སྒོ་ལྔ་གཞན་དུ་མ་ཡེངས་པར་འོད་གསལ་མཁའ་ལ་ཤར་བས་དམངས་ཆམ་ལ་འབབ་པ་གསུམ་བྱུང་སྟེ།",
    "target": "སྒོ་ ལྔ་ གཞན་ དུ་ མ་ ཡེངས་པ ར་ འོད་གསལ་ མཁའ་ ལ་ ཤར་བ ས་ དམངས་ ཆམ་ ལ་ འབབ་པ་ གསུམ་ བྱུང་ སྟེ །"
  },
  {
    "source": "དགོངས་པ་ཆོས་ཉིད་ཀྱི་ངང་དང་འདུ་འབྲལ་མེད་པས།",
    "target": "དགོངས་པ་ ཆོས་ཉིད་ ཀྱི་ ངང་ དང་ འདུ་ འབྲལ་ མེད་པ ས །"
  },
  {
    "source": "སྟོང་གསལ་འགག་མེད་ཀྱི་རིག་པ་སྐུ་གསུམ་ལྷུན་གྲུབ་ཏུ་རང་སོར་གནས་པ་དེ་བསླབ་བྱ་དོན་གྱི་ངོ་བོར་མངོན་དུ་གྱུར་པའོ།།",
    "target": "སྟོང་ གསལ་ འགག་ མེད་ ཀྱི་ རིག་པ་ སྐུ་ གསུམ་ ལྷུན་གྲུབ་ ཏུ་ རང་ སོར་གནས་པ་ དེ་ བསླབ་བྱ་ དོན་ གྱི་ ངོ་བོ ར་ མངོན་ དུ་ གྱུར་པ འོ ། །"
  },
  {
    "source": "དེ་ལ་ཉིན་མཚན་བསྒོམ་པ་ལས།",
    "target": "དེ་ ལ་ ཉིན་མཚན་ བསྒོམ་པ་ ལས །"
  },
  {
    "source": "འཁོར་འདས་རེ་དོགས་མེད་པས།",
    "target": "འཁོར་འདས་ རེ་ དོགས་ མེད་པ ས །"
  },
  {
    "source": "དུས་བཞི་ཆོས་ཉིད་ལས་མི་གཡོ་བ།",
    "target": "དུས་ བཞི་ ཆོས་ཉིད་ ལས་ མི་ གཡོ་བ །"
  },
  {
    "source": "མཁའ་འགྲོས་ལུང་བསྟན་པ་ལ་སོགས་པ་སྒོམ་ཚད་སྟོན་པའི་ཡོན་ཏན་མངོན་དུ་ཐོབ་པའོ།།",
    "target": "མཁའ་འགྲོ ས་ ལུང་ བསྟན་པ་ ལ་ སོགས་པ་ སྒོམ་ ཚད་ སྟོན་པ འི་ ཡོན་ཏན་ མངོན་ དུ་ ཐོབ་པ འོ ། །"
  },
  {
    "source": "དེ་ལྟར་སྒོམ་པ་རབ་རྣམས་བག་ཆགས་ཀྱི་སྦུབས་དག་ནས་ཡེ་ཤེས་འོད་ཀྱི་སྦུབས་སུ་སྣང་བ་ལས།",
    "target": "དེ་ ལྟ ར་ སྒོམ་པ་ རབ་ རྣམས་ བག་ཆགས་ ཀྱི་ སྦུབས་ དག་ ནས་ ཡེ་ཤེས་འོད་ ཀྱི་ སྦུབས་ སུ་ སྣང་བ་ ལས །"
  },
  {
    "source": "ལྷུན་གྲུབ་རིན་པོ་ཆེའི་སྦུབས་སུ་ཚེ་འདིར་འཇུག་པར་འགྱུར་རོ།།",
    "target": "ལྷུན་གྲུབ་ རིན་པོ་ཆེ འི་ སྦུབས་ སུ་ ཚེ་ འདི ར་ འཇུག་པ ར་ འགྱུར་ རོ ། །"
  },
  {
    "source": "འབྲིང་རྣམས་ཆོས་ཉིད་ཀྱི་འོད་གསལ་རང་ངོ་ཤེས་ནས་ཡེ་ཤེས་འོད་ཀྱི་སྦུབས་སུ་ལྷུན་གྲུབ་ཀྱི་སྦུབས་སུ་གྲོལ་ཏེ་རིག་པས་རང་ས་ཟིན་ནོ།།",
    "target": "འབྲིང་ རྣམས་ ཆོས་ཉིད་ ཀྱི་ འོད་གསལ་ རང་ ངོ་ ཤེས་ ནས་ ཡེ་ཤེས་འོད་ ཀྱི་ སྦུབས་ སུ་ ལྷུན་གྲུབ་ ཀྱི་ སྦུབས་ སུ་ གྲོལ་ ཏེ་ རིག་པ ས་ རང་ས་ ཟིན་ ནོ ། །"
  },
  {
    "source": "སྒོམ་པ་ཐ་མ་རྣམས་ཕྱི་མ་ཆོས་འདི་དང་འཕྲད་ནས་སངས་རྒྱས་པའི་ཕྱིར།",
    "target": "སྒོམ་པ་ ཐ་མ་ རྣམས་ ཕྱི་མ་ ཆོས་ འདི་ དང་ འཕྲད་ ནས་ སངས་རྒྱས་པ འི་ ཕྱི ར །"
  },
  {
    "source": "གསང་བ་གནད་ཀྱི་མེ་ལོང་སངས་རྒྱས་ལག་བཅངས་སུ་གཏོད་པའི་གདམས་པ་ཞེས་བྱ་བའོ།།",
    "target": "གསང་བ་ གནད་ ཀྱི་ མེ་ལོང་ སངས་རྒྱས་ ལག་ བཅངས་ སུ་ གཏོད་པ འི་ གདམས་པ་ ཞེས་ བྱ་བ འོ ། །"
  },
  {
    "source": "ཚུལ་འདི་གསང་ཆེན་ངེས་པའི་གནད་བསྡུས་ནས།།",
    "target": "ཚུལ་ འདི་ གསང་ ཆེན་ ངེས་པ འི་ གནད་བསྡུས་ ནས ། །"
  },
  {
    "source": "སྣ་ཚོགས་རང་སར་གྲོལ་བའི་རྣལ་འབྱོར་པས།།",
    "target": "སྣ་ཚོགས་ རང་ ས ར་ གྲོལ་བ འི་ རྣལ་འབྱོར་པ ས ། །"
  },
  {
    "source": "གངས་རི་ཐོད་དཀར་མགུལ་དུ་༼༢༥༥༽ལེགས་པར་བཀོད།།",
    "target": "གངས་རི་ ཐོད་ དཀར་ མགུལ་ དུ་ ༼ ༢༥༥ ༽ ལེགས་པ ར་ བཀོད ། །"
  },
  {
    "source": "དགེ་བས་འགྲོ་ཀུན་མ་ལུས་སངས་རྒྱས་ཤོག།",
    "target": "དགེ་བ ས་ འགྲོ་ ཀུན་ མ་ ལུས་ སངས་རྒྱས་ ཤོག །"
  },
  {
    "source": "ལག་ཁྲིད་སྙིང་པོ་ཞེས་བྱ་བ།།",
    "target": "ལག་ ཁྲིད་ སྙིང་པོ་ ཞེས་ བྱ་བ ། །"
  },
  {
    "source": "རྣལ་འབྱོར་པ་ཀློང་ཆེན་རབ་འབྱམས་ཀྱིས་སྦྱར་བ་རྫོགས་སོ།།",
    "target": "རྣལ་འབྱོར་པ་ ཀློང་ཆེན་ རབ་འབྱམས་ ཀྱིས་ སྦྱར་བ་ རྫོགས་ སོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  },
  {
    "source": "༼༢༥༦་༽",
    "target": "༼ ༢༥༦ ་ ༽"
  }
]
