[
  {
    "source": "༼༤༩༩༽༄༅།།",
    "target": "༼ ༤༩༩ ༽ ༄༅ ། །"
  },
  {
    "source": "གྲུབ་ཆེན་ཨོ་རྒྱན་པའི་གདམས་ངག་རྡོ་རྗེ་གསུམ་གྱི་བསྙེན་སྒྲུབ་ཀྱི་གཞུང་",
    "target": "གྲུབ་ཆེན་ ཨོ་ རྒྱན་པ འི་ གདམས་ངག་ རྡོ་རྗེ་ གསུམ་ གྱི་ བསྙེན་སྒྲུབ་ ཀྱི་ གཞུང་"
  },
  {
    "source": "བཞུགས་སོ།།",
    "target": "བཞུགས་ སོ ། །"
  },
  {
    "source": "༼༥༠༠༽༄༅།།",
    "target": "༼ ༥༠༠ ༽ ༄༅ ། །"
  },
  {
    "source": "ཨོཾ་སྭ་སྟི་སིདྡྷཾ།",
    "target": "ཨོཾ་ སྭ་སྟི་ སིདྡྷཾ །"
  },
  {
    "source": "གྲུབ་ཆེན་ཨོ་རྒྱན་པ་རཏྣ་ཤྲཱི་ནུབ་ཕྱོགས་ཨོ་རྒྱན་གྱི་ཡུལ་དུ་ཕེབས་པའི་ཚེ་སྤྲུལ་ཞིང་དྷཱུ་མ་སྠཱ་ལའི་གནས་ཀ་སོ་ཀའི་གྲོང་ཁྱེར་གྱི་དབུས་སུ་རྒྱལ་ཡུམ་རྡོ་རྗེ་རྣལ་འབྱོར་མས་མངོན་སུམ་དུ་རྗེས་སུ་བཟུང་ཞིང་དཔལ་དུས་ཀྱི་འཁོར་ལོ་དང་།",
    "target": "གྲུབ་ཆེན་ ཨོ་རྒྱན་པ་ རཏྣ་ ཤྲཱི་ ནུབ་ཕྱོགས་ ཨོ་རྒྱན་ གྱི་ ཡུལ་ དུ་ ཕེབས་པ འི་ ཚེ་ སྤྲུལ་ ཞིང་ དྷཱུ་མ་ སྠཱ་ ལ འི་ གནས་ ཀ་ སོ་ཀ འི་ གྲོང་ཁྱེར་ གྱི་ དབུས་ སུ་ རྒྱལ་ཡུམ་ རྡོ་རྗེ་ རྣལ་འབྱོར་མ ས་ མངོན་སུམ་ དུ་ རྗེས་ སུ་ བཟུང་ ཞིང་ དཔལ་ དུས་ ཀྱི་ འཁོར་ལོ་ དང་ །"
  },
  {
    "source": "བདེ་མཆོག་འཁོར་ལོའི་ངེས་གསང་མཐར་ཐུག་པ་རྡོ་རྗེ་གསུམ་གྱི་བསྙེན་སྒྲུབ་འདི་ཉིད་གནང་བས་ཕྱི་ནང་གི་ཆོས་ཐམས་ཅད་མངོན་དུ་གྱུར་ཏེ་དངོས་གྲུབ་མཆོག་བརྙེས་པ་ཡིན་ལ།",
    "target": "བདེ་མཆོག་ འཁོར་ལོ འི་ ངེས་ གསང་ མཐ ར་ ཐུག་པ་ རྡོ་རྗེ་ གསུམ་ གྱི་ བསྙེན་སྒྲུབ་ འདི་ ཉིད་ གནང་བ ས་ ཕྱི་ནང་ གི་ ཆོས་ ཐམས་ཅད་ མངོན་ དུ་ གྱུར་ ཏེ་ དངོས་གྲུབ་ མཆོག་ བརྙེས་པ་ ཡིན་ ལ །"
  },
  {
    "source": "གྲོང་ཁྱེར་གྱི་ཕྱོགས་བཞིར་བཞུགས་པའི་ཇོ་ཀི་མ་ཆེན་མོ་བཞི་མཁའ་འགྲོ་རིགས་བཞིའི་ངོ་བོར་སྣང་བས་ཀྱང་ཐབས་ལམ་གྱི་གདམས་པ་ཟབ་མོ་གནང་བ་ཡིན་ནོ།།",
    "target": "གྲོང་ཁྱེར་ གྱི་ ཕྱོགས་ བཞི ར་ བཞུགས་པ འི་ ཇོ་ ཀི་མ་ ཆེན་ མོ་ བཞི་ མཁའ་འགྲོ་ རིགས་ བཞི འི་ ངོ་བོ ར་ སྣང་བ ས་ ཀྱང་ ཐབས་ལམ་ གྱི་ གདམས་པ་ ཟབ་མོ་ གནང་བ་ ཡིན་ ནོ ། །"
  },
  {
    "source": "དེ་ལ་རྡོ་རྗེ་གསུམ་གྱི་བསྙེན་སྒྲུབ་ཀྱི་གཞུང་འདི་ལ།",
    "target": "དེ་ ལ་ རྡོ་རྗེ་ གསུམ་ གྱི་ བསྙེན་སྒྲུབ་ ཀྱི་ གཞུང་ འདི་ ལ །"
  },
  {
    "source": "༈ཐོག་མར་ལུས་རྩ་དག་པར་བྱེད་པ་སྐུ་རྡོ་རྗེ་སོར་སྡུད་དང་བསམ་གཏན་གྱི་ཡན་ལག་བསྙེན་པའི་རྣལ་འབྱོར་ལ།",
    "target": "༈ ཐོག་མ ར་ ལུས་ རྩ་ དག་པ ར་ བྱེད་པ་ སྐུ་རྡོ་རྗེ་ སོ ར་ སྡུད་ དང་ བསམ་གཏན་ གྱི་ ཡན་ལག་ བསྙེན་པ འི་ རྣལ་འབྱོར་ ལ །"
  },
  {
    "source": "སོ་སོར་སྡུད་པ་སྐྱིལ་ཀྲུང་གསུམ་གྱིས་སྟེང་འོག་བར་གྱི་རླུང་བཅིང་བ་ལ།",
    "target": "སོ་སོ ར་ སྡུད་པ་ སྐྱིལ་ཀྲུང་ གསུམ་ གྱིས་ སྟེང་ འོག་ བར་ གྱི་ རླུང་ བཅིང་བ་ ལ །"
  },
  {
    "source": "སྟེང་གི་སྐྱིལ་ཀྲུང་།",
    "target": "སྟེང་ གི་ སྐྱིལ་ཀྲུང་ །"
  },
  {
    "source": "སྟོང་ཕྲག་བདུན་ཅུ་རྩ་གཉིས་རྩ་ཡི་བཅུད།།",
    "target": "སྟོང་ཕྲག་ བདུན་ཅུ་ རྩ་ གཉིས་ རྩ་ ཡི་ བཅུད ། །"
  },
  {
    "source": "ནམ་མཁའི་མཐོངས་སུ་གཟའ་རྣམས་བརྟན་པར་བཅིངས།།",
    "target": "ནམ་ མཁ འི་ མཐོངས་ སུ་ གཟའ་ རྣམས་ བརྟན་པ ར་ བཅིངས ། །"
  },
  {
    "source": "འོག་གི་སྐྱིལ་ཀྲུང་།",
    "target": "འོག་ གི་ སྐྱིལ་ཀྲུང་ །"
  },
  {
    "source": "རྒྱ་མཚོའི་གཏིང་དུ་རྩ་གསུམ་ཡན་ལག་བསམ།",
    "target": "རྒྱ་མཚོ འི་ གཏིང་ དུ་ རྩ་ གསུམ་ ཡན་ལག་ བསམ །"
  },
  {
    "source": "ཞར་བྱུང་བར་གྱི་སྐྱིལ་ཀྲུང་དང་།",
    "target": "ཞར་ བྱུང་བ ར་ གྱི་ སྐྱིལ་ཀྲུང་ དང་ །"
  },
  {
    "source": "དེ་ལྟར་བཅིངས་པའི་དགོས་པ་གསུངས་པས།",
    "target": "དེ་ ལྟ ར་ བཅིངས་པ འི་ དགོས་པ་ གསུངས་པ ས །"
  },
  {
    "source": "ཉི་ཁྲི་ཆིག་སྟོང་དྲུག་བརྒྱའི་རླུང་གི་ཚོགས།།",
    "target": "ཉི་ཁྲི་ ཆིག་སྟོང་ དྲུག་ བརྒྱ འི་ རླུང་ གི་ ཚོགས ། །"
  },
  {
    "source": "སྟེར་འོག་རྩ་ཡིས་བཅིངས་༼༥༠༡༽པས་ཟིན་པར་འགྱུར།།",
    "target": "སྟེར་ འོག་ རྩ་ ཡིས་ བཅིངས་ ༼ ༥༠༡ ༽ པ ས་ ཟིན་པ ར་ འགྱུར ། །"
  },
  {
    "source": "ས་ཆུ་མེ་རླུང་ནམ་མཁའི་བདག་ཉིད་ཅན།།",
    "target": "ས་ ཆུ་ མེ་ རླུང་ ནམ་ མཁ འི་ བདག་ཉིད་ ཅན ། །"
  },
  {
    "source": "འབྱུང་བའི་རླུང་རྣམས་ནང་དུ་འགག་པར་བྱེད།",
    "target": "འབྱུང་བ འི་ རླུང་ རྣམས་ ནང་ དུ་ འགག་པ ར་ བྱེད །"
  },
  {
    "source": "༈དེའི་རྟགས་དང་བསམ་གཏན་གྱི་ཡན་ལག་འཆར་ཚུལ་གསུངས་པ།",
    "target": "༈ དེ འི་ རྟགས་ དང་ བསམ་གཏན་ གྱི་ ཡན་ལག་ འཆར་ ཚུལ་ གསུངས་པ །"
  },
  {
    "source": "བདེ་གསལ་མི་རྟོག་ཏིང་འཛིན་ལས་སུ་རུང་།།",
    "target": "བདེ་གསལ་ མི་རྟོག་ཏིང་འཛིན་ ལས་ སུ་ རུང་ ། །"
  },
  {
    "source": "འབྱུང་བའི་རླུང་རྣམས་ནང་དུ་ཟིན་པ་ཡིས།།",
    "target": "འབྱུང་བ འི་ རླུང་ རྣམས་ ནང་ དུ་ ཟིན་པ་ ཡིས ། །"
  },
  {
    "source": "རྟགས་དང་ཡོན་ཏན་རྣམས་ནི་རིམ་གྱིས་འཆར།",
    "target": "རྟགས་ དང་ ཡོན་ཏན་ རྣམས་ ནི་ རིམ་ གྱིས་ འཆར །"
  },
  {
    "source": "༈གཉིས་པ་ངག་རླུང་དག་པར་བྱེད་པ་གསུང་རྡོ་རྗེ་ཉེ་བསྙེན་སྲོག་འཛིན་གྱི་ཡན་ལག་ལ།",
    "target": "༈ གཉིས་པ་ ངག་ རླུང་ དག་པ ར་ བྱེད་པ་ གསུང་ རྡོ་རྗེ་ ཉེ་ བསྙེན་ སྲོག་ འཛིན་ གྱི་ ཡན་ལག་ ལ །"
  },
  {
    "source": "འོག་ཐུར་སེལ་གྱི་རླུང་གིས་འབྱུང་བ་རིམ་བརྩེགས་བསྒོམ་པར་གསུངས་པ།",
    "target": "འོག་ ཐུ ར་ སེལ་ གྱི་ རླུང་ གིས་ འབྱུང་བ་ རིམ་ བརྩེགས་ བསྒོམ་པ ར་ གསུངས་པ །"
  },
  {
    "source": "ནམ་མཁའ་རླུང་མེ་ཆུ་དང་ས་རྣམས་ཀྱི།།",
    "target": "ནམ་མཁའ་ རླུང་ མེ་ ཆུ་ དང་ ས་ རྣམས་ ཀྱི ། །"
  },
  {
    "source": "ཐུར་དུ་བསྡམས་པས་དཀྱིལ་འཁོར་གསལ་བར་བལྟ།།",
    "target": "ཐུར་ དུ་ བསྡམས་པ ས་ དཀྱིལ་འཁོར་ གསལ་བ ར་ བལྟ ། །"
  },
  {
    "source": "སྟེང་སྲོག་རྩོལ་གྱི་རླུང་གི་ས་བོན་གྱི་ཡིག་འབྲུ་བསྐྱེད་པར་གསུངས་པས།",
    "target": "སྟེང་ སྲོག་རྩོལ་ གྱི་ རླུང་ གི་ ས་བོན་ གྱི་ ཡིག་འབྲུ་ བསྐྱེད་པ ར་ གསུངས་པ ས །"
  },
  {
    "source": "ས་ཆུ་མེ་རླུང་ནམ་མཁའི་བདག་ཉིད་ཀྱི།།",
    "target": "ས་ ཆུ་ མེ་ རླུང་ ནམ་ མཁ འི་ བདག་ཉིད་ ཀྱི ། །"
  },
  {
    "source": "ཡིག་འབྲུའི་རྒྱུ་བ་ཨཱ་ལི་ཀཱ་ལིའི་རླུང་།།",
    "target": "ཡིག་འབྲུ འི་ རྒྱུ་བ་ ཨཱ་ ལི་ ཀཱ་ལི འི་ རླུང་ ། །"
  },
  {
    "source": "ཡི་གེ་གསུམ་གྱི་སྟེང་དུ་བསྡམས་པ་ལས།།",
    "target": "ཡི་གེ་ གསུམ་ གྱི་ སྟེང་ དུ་ བསྡམས་ པ་ ལས ། །"
  },
  {
    "source": "སྲོག་ཐུར་གང་ཟིན་ཀྱང་ལམ་དུ་འགྲོ་བ།",
    "target": "སྲོག་ ཐུ ར་ གང་ ཟིན་ ཀྱང་ ལམ་ དུ་ འགྲོ་བ །"
  },
  {
    "source": "སྟེང་འགགས་པ་ལས་འོག་ཏུ་ཟིན་འགྱུར་ཏེ།།",
    "target": "སྟེང་ འགགས་པ་ ལས་ འོག་ ཏུ་ ཟིན་ འགྱུར་ ཏེ ། །"
  },
  {
    "source": "ཐུར་དུ་ཟིན་པས་སྟེང་ཡང་དེ་བཞིན་ནོ།།",
    "target": "ཐུར་ དུ་ ཟིན་པ ས་ སྟེང་ ཡང་ དེ་ བཞིན་ ནོ ། །"
  },
  {
    "source": "དེ་དག་བརྟན་པ་དང་།",
    "target": "དེ་ དག་ བརྟན་པ་ དང་ །"
  },
  {
    "source": "བར་རླུང་ལ་བརྟེན་ནས་ཕྱག་མཚན་བསྐྱེད་པ།",
    "target": "བར་ རླུང་ ལ་ བརྟེན་ ནས་ ཕྱག་མཚན་ བསྐྱེད་པ །"
  },
  {
    "source": "རྡོ་རྗེ་རལ་གྲི་རིན་ཆེན་པདྨ་དང་།།",
    "target": "རྡོ་རྗེ་ རལ་གྲི་ རིན་ཆེན་ པདྨ་ དང་ ། །"
  },
  {
    "source": "འཁོར་ལོ་རྣམས་ནི་རིམ་བཞིན་གསལ་༼༥༠༢༽བར་བྱེད།།",
    "target": "འཁོར་ལོ་ རྣམས་ ནི་ རིམ་ བཞིན་ གསལ་ ༼ ༥༠༢ ༽ བ ར་ བྱེད ། །"
  },
  {
    "source": "བུམ་ཅན་གྱི་སྦྱོར་བ་གསུངས་པ།",
    "target": "བུམ་ཅན་ གྱི་ སྦྱོར་བ་ གསུངས་པ །"
  },
  {
    "source": "སྟེང་འོག་བར་དུ་བསྡམས་པས་ཐོབ་བར་འགྱུར།",
    "target": "སྟེང་འོག་ བར་ དུ་ བསྡམས་པ ས་ ཐོབ་ བ ར་ འགྱུར །"
  },
  {
    "source": "༈ཁ་སྦྱོར་ལ་བརྟེན་ལྷ་སྐུ་གསལ་གདབ་པ་འཛིན་པའི་རྣལ་འབྱོར་གསུངས་པ།",
    "target": "༈ ཁ་ སྦྱོར་ ལ་ བརྟེན་ ལྷ་སྐུ་ གསལ་ གདབ་པ་ འཛིན་པ འི་ རྣལ་འབྱོར་ གསུངས་པ །"
  },
  {
    "source": "སྣོད་བཅུད་ཐ་མལ་འཛིན་པ་རབ་སྤངས་ཏེ།།",
    "target": "སྣོད་བཅུད་ ཐ་མལ་ འཛིན་པ་ རབ་ སྤངས་ ཏེ ། །"
  },
  {
    "source": "གང་ན་ཡིག་འབྲུ་ཕྱག་མཚན་གསལ་བ་ལས།།",
    "target": "གང་ ན་ ཡིག་འབྲུ་ ཕྱག་མཚན་ གསལ་བ་ ལས ། །"
  },
  {
    "source": "རིགས་ལས་སྐྱེས་པ་དེ་བཞིན་གཤེགས་པའི་སྐུ།།",
    "target": "རིགས་ ལས་ སྐྱེས་པ་ དེ་བཞིན་གཤེགས་པ འི་ སྐུ ། །"
  },
  {
    "source": "གདན་དང་ལོང་བུ་སྐེ་རགས་ཚངས་སྐུད་དང་།།",
    "target": "གདན་ དང་ ལོང་བུ་ སྐེ་ རགས་ ཚངས་སྐུད་ དང་ ། །"
  },
  {
    "source": "ཕྱག་མཚན་ཞལ་དང་སྤྱན་དང་སྐྲ་མཚམས་དང་།།",
    "target": "ཕྱག་མཚན་ ཞལ་ དང་ སྤྱན་ དང་ སྐྲ་ མཚམས་ དང་ ། །"
  },
  {
    "source": "རྒྱན་དང་ཆ་ལུགས་མ་ལུས་རབ་རྫོགས་པ།།",
    "target": "རྒྱན་ དང་ ཆ་ལུགས་ མ་ ལུས་ རབ་ རྫོགས་པ ། །"
  },
  {
    "source": "གཙུག་ཏོར་བར་དུ་རིམ་པ་བཞིན་དུ་བལྟ།།",
    "target": "གཙུག་ ཏོ ར་ བར་ དུ་ རིམ་པ་ བཞིན་ དུ་ བལྟ ། །"
  },
  {
    "source": "གཙུག་ཏོར་ནས་བཟུང་གདན་ལའང་དེ་བཞིན་ནོ།།",
    "target": "གཙུག་ཏོར་ ནས་ བཟུང་ གདན་ ལ འང་ དེ་ བཞིན་ ནོ ། །"
  },
  {
    "source": "སྲོག་རྩོལ་གྱི་ཡན་ལག་རྡོ་རྗེའི་བཟླས་པར་འགྱུར་བ།",
    "target": "སྲོག་རྩོལ་ གྱི་ ཡན་ལག་ རྡོ་རྗེ འི་ བཟླས་པ ར་ འགྱུར་བ །"
  },
  {
    "source": "འབྱུང་འཇུག་གནས་གསུམ་རྩ་བའི་རླུང་རྣམས་ཀྱང་།།",
    "target": "འབྱུང་ འཇུག་ གནས་ གསུམ་ རྩ་བ འི་ རླུང་ རྣམས་ ཀྱང་ ། །"
  },
  {
    "source": "དེ་དུས་སྐུ་གསུང་ཐུགས་ཀྱི་བཟླས་པར་འགྱུར།།",
    "target": "དེ་ དུས་ སྐུ་གསུང་ཐུགས་ ཀྱི་ བཟླས་པ ར་ འགྱུར ། །"
  },
  {
    "source": "ཞར་ལ་ཕྲིན་ལས་འགྲུབ་བའི་རྣལ་འབྱོར་གསུངས་པ།",
    "target": "ཞར་ ལ་ ཕྲིན་ ལ ས་ འགྲུབ་བ འི་ རྣལ་འབྱོར་ གསུངས་པ །"
  },
  {
    "source": "རང་རང་རིགས་ཀྱིས་འབྱུང་བའི་ཁ་དོག་བཞིས།།",
    "target": "རང་རང་ རིགས་ ཀྱིས་ འབྱུང་བ འི་ ཁ་དོག་ བཞི ས ། །"
  },
  {
    "source": "ཞི་རྒྱས་དབང་དང་མངོན་སྤྱོད་རིམ་པ་བཞིན།",
    "target": "ཞི་ རྒྱས་ དབང་ དང་ མངོན་སྤྱོད་ རིམ་པ་ བཞིན །"
  },
  {
    "source": "༈།",
    "target": "༈ །"
  },
  {
    "source": "ཡིད་ཐིག་ལེ་དག་པར་བྱེད་པ་ཐུགས་རྡོ་རྗེའི་ཕྱེད་སྔ་མ་སྒྲུབ་པ་རྗེས་དྲན་གྱི་ཡན་ལག་གསུངས་པ།",
    "target": "ཡིད་ ཐིག་ལེ་ དག་པ ར་ བྱེད་པ་ ཐུགས་ རྡོ་རྗེ འི་ ཕྱེད་ སྔ་མ་ སྒྲུབ་པ་ རྗེས་ དྲན་ གྱི་ ཡན་ལག་ གསུངས་པ །"
  },
  {
    "source": "འབྱུང་བའི་རླུང་རྣམས་རང་རང་འཛིན་སྟངས་ཀྱིས།།",
    "target": "འབྱུང་བ འི་ རླུང་ རྣམས་ རང་ རང་ འཛིན་སྟངས་ ཀྱིས ། །"
  },
  {
    "source": "བསྐྱོད་པར་གྱུར་ཚེ་རླུང་གིས་མེ་སྤར་ནས།།",
    "target": "བསྐྱོད་པ ར་ གྱུར་ ཚེ་ རླུང་ གིས་ མེ་ སྤར་ ནས ། །"
  },
  {
    "source": "དྭངས་མ་བཞུ་བས་མི་ཟད་ཉོན་མོངས་འབར།",
    "target": "དྭངས་མ་ བཞུ་བ ས་ མི་ ཟད་ ཉོན་མོངས་ འབར །"
  },
  {
    "source": "རོ་དྲུག་ཟོས་ཤིང་འཐུང་བས་ལུས་ཟུང་བདུན་དུ་འགྱུར་ཚུལ་གསུངས་པ།",
    "target": "རོ་ དྲུག་ ཟོས་ ཤིང་ འཐུང་བ ས་ ལུས་ ཟུང་ བདུན་ དུ་ འགྱུར་ ཚུལ་ གསུངས་པ །"
  },
  {
    "source": "རྩིགས་མ་བད་ཀན་ཆུ་སེར་ཁྲག་དང་ནི།།",
    "target": "རྩིགས་ མ་ བད་ ཀན་ ཆུ་ སེར་ ཁྲག་ དང་ ནི ། །"
  },
  {
    "source": "ཤ་དང་རྒྱུས་པ་རུས་པའི་བཅུད་རྣམས་ལས།།",
    "target": "ཤ་ དང་ རྒྱུས་པ་ རུས་པ འི་ བཅུད་ རྣམས་ ལས ། །"
  },
  {
    "source": "རང་རང་གནས་སུ་ནད་དང་ལུས་ཟུངས་བསྐྱེད།།",
    "target": "རང་རང་ གནས་ སུ་ ནད་ དང་ ལུས་ ཟུངས་ བསྐྱེད ། །"
  },
  {
    "source": "ལུས་ཀྱི་དྭངས་མ་ཕྱི་རོལ་དུ་འཕོས་པའི་སྐྱོན་གསུངས་པ།",
    "target": "ལུས་ ཀྱི་ དྭངས་མ་ ཕྱི་རོལ་ དུ་ འཕོས་པ འི་ སྐྱོན་ གསུངས་པ །"
  },
  {
    "source": "ལུས་ཟུངས་ཟླ་བའི་ཆ་ཡིས་འཕོ་བ་ལས།།",
    "target": "ལུས་ ཟུངས་ ཟླ་བ འི་ ཆ་ ཡིས་ འཕོ་བ་ ལས ། །"
  },
  {
    "source": "ཡན་ལག་བཅུ་གཉིས་སྲིད་པའི་ལུགས་བཞིན་འཁོར།།",
    "target": "ཡན་ལག་ བཅུ་ གཉིས་ སྲིད་པ འི་ ལུགས་ བཞིན་ འཁོར ། །"
  },
  {
    "source": "ལུས་ཟུངས་ཀྱི་དྭངས་མ་འཕེལ་བའི་དགོས་པ་གསུངས་པ།",
    "target": "ལུས་ ཟུངས་ ཀྱི་ དྭངས་མ་ འཕེལ་བ འི་ དགོས་པ་ གསུངས་པ །"
  },
  {
    "source": "སྒྲ་གཅན་གྱིས་ནི་རབ་ཏུ་ཟོས་པ་ལས།།",
    "target": "སྒྲ་གཅན་ གྱིས་ ནི་ རབ་ ཏུ་ ཟོས་པ་ ལས ། །"
  },
  {
    "source": "མེ་ཕུང་རབ་ཏུ་འབར་བས་སྲེག་པར་བྱེད།།",
    "target": "མེ་ ཕུང་ རབ་ ཏུ་ འབར་བ ས་ སྲེག་པ ར་ བྱེད ། །"
  },
  {
    "source": "རྩིགས་མ་ཕྱུང་བ་དང་དྭངས་མ་རྒྱས་པའི་ཐབས་གསུངས་པ།",
    "target": "རྩིགས་ མ་ ཕྱུང་བ་ དང་ དྭངས་མ་ རྒྱས་པ འི་ ཐབས་ གསུངས་པ །"
  },
  {
    "source": "རྩིགས་མ་ཐུར་དུ་སོང་བས་ནད་མེད་ཅིང་།།",
    "target": "རྩིགས་ མ་ ཐུར་ དུ་ སོང་བ ས་ ནད་མེད་ ཅིང་ ། །"
  },
  {
    "source": "དྭངས་མ་ལུས་ལ་རྒྱས་པས་བདེ་༼༥༠༣༽དང་སྟོབས།",
    "target": "དྭངས་མ་ ལུས་ ལ་ རྒྱས་པ ས་ བདེ་ ༼ ༥༠༣ ༽ དང་ སྟོབས །"
  },
  {
    "source": "༈ཐུགས་རྡོ་རྗེའི་ཕྱེད་ཕྱི་མ་སྒྲུབ་པ་ཆེན་པོའི་ཏིང་ངེ་འཛིན་གྱི་ཡན་ལག་གསུངས་པ།",
    "target": "༈ ཐུགས་རྡོ་རྗེ འི་ ཕྱེད་ ཕྱི་མ་ སྒྲུབ་པ་ ཆེན་པོ འི་ ཏིང་ངེ་འཛིན་ གྱི་ ཡན་ལག་ གསུངས་པ །"
  },
  {
    "source": "རིགས་དྲུག་ས་བོན་བསྲེགས་པར་གྱུར་པ་ལས།།",
    "target": "རིགས་ དྲུག་ ས་བོན་ བསྲེགས་པ ར་ གྱུར་པ་ ལས ། །"
  },
  {
    "source": "འཛག་པའི་བདེ་བ་རིམ་གྱིས་སྐྱེ་བའི་ཕྱིར།།",
    "target": "འཛག་པ འི་ བདེ་བ་ རིམ་ གྱིས་ སྐྱེ་བ འི་ ཕྱི ར ། །"
  },
  {
    "source": "སྟེང་འོག་བར་གསུམ་རབ་ཏུ་བསྡམ་པར་བྱ།།",
    "target": "སྟེང་འོག་ བར་ གསུམ་ རབ་ ཏུ་ བསྡམ་པ ར་ བྱ ། །"
  },
  {
    "source": "ཏིང་ངེ་འཛིན་གྱི་ལས་གསུངས་པ།",
    "target": "ཏིང་ངེ་འཛིན་ གྱི་ ལས་ གསུངས་པ །"
  },
  {
    "source": "རླུང་གིས་མེ་སྦར་ས་སྲེག་ཆུ་བཞུ་སྟེ།།",
    "target": "རླུང་ གིས་ མེ་ སྦར་ ས་ སྲེག་ ཆུ་ བཞུ་ སྟེ ། །"
  },
  {
    "source": "ནམ་མཁའ་སྟོང་པའི་དོན་ལ་འཇུག་པར་འགྱུར།།",
    "target": "ནམ་མཁའ་ སྟོང་པ འི་ དོན་ ལ་ འཇུག་པ ར་ འགྱུར ། །"
  },
  {
    "source": "དེས་མ་གྲུབ་ན་སྦོགས་པའི་ཆོ་ག་ནཱ་ད་གོམས་པ་ཡེ་ཤེས་ཀྱི་ཕྱག་རྒྱ།",
    "target": "དེ ས་ མ་ གྲུབ་ ན་ སྦོགས་པ འི་ ཆོ་ག་ ནཱ་ད་ གོམས་པ་ ཡེ་ཤེས་ ཀྱི་ ཕྱག་ རྒྱ །"
  },
  {
    "source": "རྡོ་རྗེ་བསླང་ཞིང་གསོར་བའི་བདེ་བ་ཡིས།།",
    "target": "རྡོ་རྗེ་ བསླང་ ཞིང་ གསོར་བ འི་ བདེ་བ་ ཡིས ། །"
  },
  {
    "source": "ཐོག་མ་བར་དང་མཐའ་ཡི་བདེ་བ་འཆར།།",
    "target": "ཐོག་མ་ བར་ དང་ མཐའ་ ཡི་ བདེ་བ་ འཆར ། །"
  },
  {
    "source": "དགུག་གཞུག་བཅིང་ཞིང་རོ་མཉམ་བརྟན་པར་བྱ།།",
    "target": "དགུག་ གཞུག་ བཅིང་ ཞིང་ རོ་མཉམ་ བརྟན་པ ར་ བྱ ། །"
  },
  {
    "source": "རིམ་པ་དེས་ནི་ངེས་པར་འགྲུབ་པར་འགྱུར།",
    "target": "རིམ་པ་ དེ ས་ ནི་ ངེས་པ ར་ འགྲུབ་པ ར་ འགྱུར །"
  },
  {
    "source": "སྒྲུབ་པ་ཆེན་པོའི་རྟེན་གྱི་མཚན་ཉིད།",
    "target": "སྒྲུབ་པ་ ཆེན་པོ འི་ རྟེན་ གྱི་ མཚན་ཉིད །"
  },
  {
    "source": "ཐབས་ཀྱི་མེ་གསུམ་རབ་ཏུ་འབར་བ་དང་།།",
    "target": "ཐབས་ ཀྱི་ མེ་གསུམ་ རབ་ ཏུ་ འབར་བ་ དང་ ། །"
  },
  {
    "source": "ཤེས་རབ་ལ་ཡང་མེ་གསུམ་དེ་བཞིན་ཏེ།།",
    "target": "ཤེས་རབ་ ལ་ ཡང་ མེ་གསུམ་ དེ་བཞིན་ ཏེ ། །"
  },
  {
    "source": "ཤེས་རབ་ཐབས་ཀྱི་རིགས་དང་རིགས་ཅན་གྱི་འབྲེལ་བ་གསུངས་པ།",
    "target": "ཤེས་རབ་ ཐབས་ ཀྱི་ རིགས་ དང་ རིགས་ཅན་ གྱི་ འབྲེལ་བ་ གསུངས་པ །"
  },
  {
    "source": "ས་དང་ཆུ་དང་མེ་དང་རླུང་རྣམས་ཏེ།།",
    "target": "ས་ དང་ ཆུ་ དང་ མེ་ དང་ རླུང་ རྣམས་ ཏེ ། །"
  },
  {
    "source": "ནམ་མཁའ་ལས་སྐྱེས་དེ་བཞིན་གཤེགས་པའི་ཡུམ།།",
    "target": "ནམ་མཁའ་ ལས་ སྐྱེས་ དེ་བཞིན་གཤེགས་པ འི་ ཡུམ ། །"
  },
  {
    "source": "ཐབས་དང་རྒྱལ་བ་རྣམས་ཀྱིས་རབ་ཕྱེ་བ།།",
    "target": "ཐབས་ དང་ རྒྱལ་བ་ རྣམས་ ཀྱིས་ རབ་ ཕྱེ་བ ། །"
  },
  {
    "source": "རང་རང་རིགས་དང་ལུས་དང་བསམ་པ་ལ།།",
    "target": "རང་རང་ རིགས་ དང་ ལུས་ དང་ བསམ་པ་ ལ ། །"
  },
  {
    "source": "རིགས་གཞན་རྣམས་དང་འདྲེས་པ་གང་ལ་ཡང་།།",
    "target": "རིགས་ གཞན་ རྣམས་ དང་ འདྲེས་པ་ གང་ ལ་ ཡང་ ། །"
  },
  {
    "source": "དེ་དང་དེ་ཡི་ཡབ་ཡུམ་རིགས་ཀྱིས་འགྲུབ།།",
    "target": "དེ་ དང་ དེ་ ཡི་ ཡབ་ཡུམ་ རིགས་ ཀྱིས་ འགྲུབ ། །"
  },
  {
    "source": "ཡང་ན་ཐབས་ཀྱང་ཟླ་བ་ཉི་མའི་རིགས།།",
    "target": "ཡང་ ན་ ཐབས་ ཀྱང་ ཟླ་བ་ ཉི་མ འི་ རིགས ། །"
  },
  {
    "source": "ཤེས་རབ་ཀྱང་ནི་ཉི་མ་ཟླ་བའོ།།",
    "target": "ཤེས་རབ་ ཀྱང་ ནི་ ཉི་མ་ ཟླ་བ འོ ། །"
  },
  {
    "source": "ཁམས་དྭངས་མ་དག་སྒྲ་གཅན་གྱིས་ཟ་བའི་ཚུལ་གསུངས་པ།",
    "target": "ཁམས་ དྭངས་མ་ དག་ སྒྲ་གཅན་ གྱིས་ ཟ་བ འི་ ཚུལ་ གསུངས་པ །"
  },
  {
    "source": "འཁོར་ལོ་དྲུག་དང་ནོར་བུའི་རྩེ་མོ་ལ།།",
    "target": "འཁོར་ལོ་ དྲུག་ དང་ ནོར་བུ འི་ རྩེ་མོ་ ལ ། །"
  },
  {
    "source": "ཟླ་བའི་ཆ་རྣམས་ཀྱིས་ནི་འཕོ་བ་དག།",
    "target": "ཟླ་བ འི་ ཆ་ རྣམས་ ཀྱིས་ ནི་ འཕོ་བ་ དག །"
  },
  {
    "source": "སྒྲ་གཅན་གྱིས་ནི་རབ་ཏུ་ཟོས་པ་ལས།།",
    "target": "སྒྲ་གཅན་ གྱིས་ ནི་ རབ་ ཏུ་ ཟོས་པ་ ལས ། །"
  },
  {
    "source": "དེ་ཡི་རྗེས་སུ་ཉི་མའི་ཆ་རྣམས་དང་།།",
    "target": "དེ་ ཡི་ རྗེས་ སུ་ ཉི་མ འི་ ཆ་ རྣམས་ དང་ ། །"
  },
  {
    "source": "རིམ་པ་བཞིན་དུ་དེ་ནི་ཟ་བར་འགྱུར།།",
    "target": "རིམ་པ་ བཞིན་ དུ་ དེ་ ནི་ ཟ་བ ར་ འགྱུར ། །"
  },
  {
    "source": "ཞར་ལ་ཁམས་ལྷག་མ་གཞན་ཟ་བར་གསུངས་པ།",
    "target": "ཞར་ ལ་ ཁམས་ ལྷག་མ་ གཞན་ ཟ་བ ར་ གསུངས་པ །"
  },
  {
    "source": "ཉི་ཟླ་ཟོས་པའི་རྗེས་ལ་དྲི་ཆེན་དང་།།",
    "target": "ཉི་ཟླ་ ཟོས་པ འི་ རྗེས་ ལ་ དྲི་ཆེན་ དང་ ། །"
  },
  {
    "source": "དྲི་ཆུ་ཤ་ཆེན་དབུས་ཀྱི་བཅུད་ཀྱང་ཟ།།",
    "target": "དྲི་ ཆུ་ ཤ་ཆེན་ དབུས་ ཀྱི་ བཅུད་ ཀྱང་ ཟ ། །"
  },
  {
    "source": "རྩིགས་མ་བད་ཀན་དབུས་ཀྱི་ཁྲག་ཟོས་ནས།།",
    "target": "རྩིགས་ མ་ བད་ ཀན་ དབུས་ ཀྱི་ ཁྲག་ ཟོས་ ནས ། །"
  },
  {
    "source": "ཤ་དང་རུས་པ་རྩ་རྣམས་མ་ལུས་ཟ།།",
    "target": "ཤ་ དང་ རུས་པ་ རྩ་ རྣམས་ མ་ ལུས་ ཟ ། །"
  },
  {
    "source": "འདི་ཡན་གྱིས་རྡོ་རྗེ་གསུམ་གྱི་བསྙེན་སྒྲུབ་དངོས་གཞི་བསྟན་ཟིན་པ་ཡིན་ལ།",
    "target": "འདི་ ཡན་ གྱིས་ རྡོ་རྗེ་ གསུམ་ གྱི་ བསྙེན་སྒྲུབ་ དངོས་གཞི་ བསྟན་ ཟིན་པ་ ཡིན་ ལ །"
  },
  {
    "source": "དེའང་དཀྱུས་ཀྱི་ས་༼༥༠༤༽བཅད་ནི་བསྙེན་སྒྲུབ་ཡན་ལག་བཞིར་དབྱེ་བའི་དབང་དུ་བྱས་ཏེ་མཆན་རྙིང་པར་ཇི་ལྟར་སྣང་བ་བཞིན་བྲིས་པ་སྟེ།",
    "target": "དེ འང་ དཀྱུས་ ཀྱི་ ས་ ༼ ༥༠༤ ༽ བཅད་ ནི་ བསྙེན་སྒྲུབ་ ཡན་ལག་ བཞི ར་ དབྱེ་ བ འི་ དབང་ དུ་ བྱས་ ཏེ་ མཆན་ རྙིང་པ ར་ ཇི་ ལྟ ར་ སྣང་བ་ བཞིན་ བྲིས་པ་ སྟེ །"
  },
  {
    "source": "གཞན་དུ་སྐུ་རྡོ་རྗེ་བསྙེན་པའི་རྣལ་འབྱོར་ལུས་གནད་ཀྱི་བྱེད་པ་བཅིངས་པ་སོར་སྡུད་དག།",
    "target": "གཞན་ དུ་ སྐུ་རྡོ་རྗེ་ བསྙེན་པ འི་ རྣལ་འབྱོར་ ལུས་ གནད་ ཀྱི་ བྱེད་པ་ བཅིངས་པ་ སོར་ སྡུད་ དག །"
  },
  {
    "source": "དེའི་འབྲས་བུ་བསམ་གཏན།",
    "target": "དེ འི་ འབྲས་བུ་ བསམ་གཏན །"
  },
  {
    "source": "གསུང་རྡོ་རྗེ་སྒྲུབ་པའི་རྣལ་འབྱོར་སྟེང་འོག་གི་རླུང་ལམ་དུ་བྱེད་པ་སྲོག་རྩོལ་དང་།",
    "target": "གསུང་རྡོ་རྗེ་ སྒྲུབ་པ འི་ རྣལ་འབྱོར་ སྟེང་ འོག་ གི་ རླུང་ ལམ་ དུ་ བྱེད་པ་ སྲོག་ རྩོལ་ དང་ །"
  },
  {
    "source": "ཁ་སྦྱོར་ལ་བརྟེན་ནས་ལྷ་སྐུ་གསལ་གདབ་པ་འཛིན་པ།",
    "target": "ཁ་སྦྱོར་ ལ་ བརྟེན་ ནས་ ལྷ་སྐུ་ གསལ་ གདབ་པ་ འཛིན་པ །"
  },
  {
    "source": "ཐུགས་རྡོ་རྗེ་སྒྲུབ་པ་ཆེན་པོའི་རྣལ་འབྱོར་གཏུམ་མོའི་མེས་བདེ་བ་བསྒྲུབ་པ་རྗེས་དྲན་དང་།",
    "target": "ཐུགས་རྡོ་རྗེ་ སྒྲུབ་པ་ ཆེན་པོ འི་ རྣལ་འབྱོར་ གཏུམ་མོ འི་ མེ ས་ བདེ་བ་ བསྒྲུབ་པ་ རྗེས་ དྲན་ དང་ །"
  },
  {
    "source": "འཛག་མེད་དུ་འཆིང་བ་ཏིང་ངེ་འཛིན་གྱི་ཡན་ལག་སྟེ།",
    "target": "འཛག་ མེད་ དུ་ འཆིང་བ་ ཏིང་ངེ་འཛིན་ གྱི་ ཡན་ལག་ སྟེ །"
  },
  {
    "source": "ཏིང་འཛིན་གྱི་ཡན་ལག་མཐར་ཐུག་གི་འབྲས་བུར་རྣམ་པར་བཞག་པའི་དབང་དུ་བྱས་ན།",
    "target": "ཏིང་འཛིན་ གྱི་ ཡན་ལག་ མཐ ར་ ཐུག་ གི་ འབྲས་བུ ར་ རྣམ་པ ར་ བཞག་པ འི་ དབང་ དུ་ བྱས་ ན །"
  },
  {
    "source": "གཏུམ་མོ་དང་།",
    "target": "གཏུམ་མོ་ དང་ །"
  },
  {
    "source": "ཐིག་ལེའི་རྣལ་འབྱོར་ཐམས་ཅད་རྗེས་དྲན་དུ་འདུག་གོ།",
    "target": "ཐིག་ལེ འི་ རྣལ་འབྱོར་ ཐམས་ཅད་ རྗེས་ དྲན་ དུ་ འདུག་ གོ །"
  },
  {
    "source": "དེ་ལྟར་བསྙེན་སྒྲུབ་གསུམ་དུ་རྣམ་པར་བཞག་པས་མཚོན་དབྱེ་བསྡུ་ཅི་རིགས་པ་དང་།",
    "target": "དེ་ ལྟ ར་ བསྙེན་སྒྲུབ་ གསུམ་ དུ་ རྣམ་པ ར་ བཞག་པ ས་ མཚོན་ དབྱེ་ བསྡུ་ ཅི་ རིགས་པ་ དང་ །"
  },
  {
    "source": "སོ་སོའི་ས་མཚམས་ལའང་ངོས་བཟུང་འདྲ་མིན་འགའ་ཞིག་འབྱུང་ནའང་དོན་དུ་འགལ་བ་མེད་པར་ཤེས་པར་བྱའོ།།",
    "target": "སོ་སོ འི་ ས་མཚམས་ ལ འང་ ངོས་བཟུང་ འདྲ་ མིན་ འགའ་ ཞིག་ འབྱུང་ ན འང་ དོན་ དུ་ འགལ་བ་ མེད་པ ར་ ཤེས་པ ར་ བྱ འོ ། །"
  },
  {
    "source": "དེ་ལྟ་བུའི་ལམ་ཉམས་སུ་ལེན་པ་ལ་ཉེ་བར་མཁོ་བའི་བོགས་འདོན་དང་།",
    "target": "དེ་ ལྟ་བུ འི་ ལམ་ ཉམས་ སུ་ ལེན་པ་ ལ་ ཉེ་བ ར་ མཁོ་བ འི་ བོགས་ འདོན་ དང་ །"
  },
  {
    "source": "གེགས་སེལ།",
    "target": "གེགས་ སེལ །"
  },
  {
    "source": "ལས་དེས་གྲུབ་པའི་གནས་སྐབས་དང་མཐར་ཐུག་གི་འབྲས་བུ་རྣམས་རིམ་བཞིན་དུ་སྟོན་པར་བཞེད་ནས།",
    "target": "ལས་ དེ ས་ གྲུབ་པ འི་ གནས་ སྐབས་ དང་ མཐ ར་ ཐུག་ གི་ འབྲས་བུ་ རྣམས་ རིམ་ བཞིན་ དུ་ སྟོན་པ ར་ བཞེད་ ནས །"
  },
  {
    "source": "ཐོག་མར།",
    "target": "ཐོག་མ ར །"
  },
  {
    "source": "༈བོགས་དབྱུང་བའི་ངེས་པ་གསུངས་པ།",
    "target": "༈ བོགས་ དབྱུང་བ འི་ ངེས་པ་ གསུངས་པ །"
  },
  {
    "source": "ཕལ་པའི་ལུས་ལ་འབབས་པ་མ་ཡིན་ན།།",
    "target": "ཕལ་པ འི་ ལུས་ ལ་ འབབས་པ་ མ་ ཡིན་ ན ། །"
  },
  {
    "source": "དག་པའི་རྟེན་ལ་འབར་བའི་མེ་བསྒྲུབས་ཏེ།།",
    "target": "དག་པ འི་ རྟེན་ ལ་ འབར་བ འི་ མེ་ བསྒྲུབས་ ཏེ ། །"
  },
  {
    "source": "དེ་ཡིས་ཕུང་པོ་ངེས་པར་བསྲེག་པར་བྱེད།།",
    "target": "དེ་ ཡིས་ ཕུང་པོ་ ངེས་པ ར་ བསྲེག་པ ར་ བྱེད ། །"
  },
  {
    "source": "བདེ་ཆེན་གྱི་ལམ་གྱིས་མྱ་ངན་ལས་འདས་པའི་བག་ཆགས་འཛིན་པར་གསུངས་པ།",
    "target": "བདེ་ཆེན་ གྱི་ ལམ་ གྱིས་ མྱ་ངན་ ལས་ འདས་པ འི་ བག་ཆགས་ འཛིན་པ ར་ གསུངས་པ །"
  },
  {
    "source": "ལྷན་ཅིག་སྐྱེས་པའི་སྒོམ་པ་དེ་ཉིད་ཀྱིས།།",
    "target": "ལྷན་ ཅིག་ སྐྱེས་པ འི་ སྒོམ་པ་ དེ་ ཉིད་ ཀྱིས ། །"
  },
  {
    "source": "ངེས་པར་ཡུལ་གྱི་རྐྱེན་ལས་སྒོམ་པ་ལས།།",
    "target": "ངེས་པ ར་ ཡུལ་ གྱི་ རྐྱེན་ ལས་ སྒོམ་པ་ ལས ། །"
  },
  {
    "source": "རྨི་ལམ་ཤེས་པ་དེ་ཡི་རྗེས་སུ་འཇུག༈གེགས་སེལ་མདོར་བསྟན་པ།",
    "target": "རྨི་ལམ་ ཤེས་པ་ དེ་ ཡི་ རྗེས་ སུ་ འཇུག ༈ གེགས་ སེལ་ མདོ ར་ བསྟན་པ །"
  },
  {
    "source": "ལུས་ལ་གནས་པའི་རླུང་དང་ནད་གཞི་རྩིགས།།",
    "target": "ལུས་ ལ་ གནས་པ འི་ རླུང་ དང་ ནད་ གཞི་ རྩིགས ། །"
  },
  {
    "source": "གྱེན་དུ་འཕང་ཞིང་འོག་ཏུ་བཅིངས་པ་དང་།།",
    "target": "གྱེན་ དུ་ འཕང་ ཞིང་ འོག་ ཏུ་ བཅིངས་པ་ དང་ ། །"
  },
  {
    "source": "ཐད་ཀར་བསྲང་ཞིང་རང་སར་གཞིལ་བར་བྱ།།",
    "target": "ཐད་ ཀར་ བསྲང་ ཞིང་ རང་ ས ར་ གཞིལ་བ ར་ བྱ ། །"
  },
  {
    "source": "ཡང་ན་དགང་ཞིང་ཟུག་རྔུའི་གནས་སུ་འཕང་།།",
    "target": "ཡང་ ན་ དགང་ ཞིང་ ཟུག་ རྔུ འི་ གནས་ སུ་ འཕང་ ། །"
  },
  {
    "source": "གེགས་སེལ་རྒྱས་པར་བཤད་པ་ལ།།",
    "target": "གེགས་ སེལ་ རྒྱས་པ ར་ བཤད་པ་ ལ ། །"
  },
  {
    "source": "རླུང་ལོག་པའི་གཉེན་པོ་བསམ་གཏན་གྱིས་བཅོས་པ།",
    "target": "རླུང་ ལོག་པ འི་ གཉེན་པོ་ བསམ་གཏན་ གྱིས་ བཅོས་པ །"
  },
  {
    "source": "ས་དང་མེ་དང་ཆུ་དང་རླུང་རྣམས་ཀྱང་།།",
    "target": "ས་ དང་ མེ་ དང་ ཆུ་ དང་ རླུང་ རྣམས་ ཀྱང་ ། །"
  },
  {
    "source": "དགྲ་དང་གྲོགས་སུ་རང་བཞིན་གནས་པ་ལས།།",
    "target": "དགྲ་ དང་ གྲོགས་ སུ་ རང་བཞིན་ གནས་པ་ ལས ། །"
  },
  {
    "source": "ཚ་གྲང་༼༥༠༥༽གཉེན་པོའི་རིམ་པས་སྦྱར་བར་བྱ།།",
    "target": "ཚ་གྲང་ ༼ ༥༠༥ ༽ གཉེན་པོ འི་ རིམ་པ ས་ སྦྱར་བ ར་ བྱ ། །"
  },
  {
    "source": "སྟེང་འོག་གིས་བཅིངས་པས་སྐྱོན་གཉིས་སེལ་བར་གསུངས་པ།",
    "target": "སྟེང་འོག་ གིས་ བཅིངས་པ ས་ སྐྱོན་ གཉིས་ སེལ་བ ར་ གསུངས་པ །"
  },
  {
    "source": "སྟེང་གི་ཉེས་པ་འོག་ཏུ་བཅིངས་པས་སེལ།།",
    "target": "སྟེང་ གི་ ཉེས་པ་ འོག་ ཏུ་ བཅིངས་པ ས་ སེལ ། །"
  },
  {
    "source": "འོག་གི་ལོགས་རྣམས་སྟེང་གི་དེ་བཞིན་ནོ།།",
    "target": "འོག་ གི་ ལོགས་ རྣམས་ སྟེང་ གི་ དེ་ བཞིན་ ནོ ། །"
  },
  {
    "source": "གྱེན་དུ་འཕངས་པས་ནད་གདོན་པ།",
    "target": "གྱེན་ དུ་ འཕངས་པ ས་ ནད་ གདོན་ པ །"
  },
  {
    "source": "ཧ་ཧ་ཧི་ཧི་ཧཱུྃ་ཧཱུྃ་ཕཊ་ཀྱི་སྒྲ།",
    "target": "ཧ་ཧ་ ཧི་ཧི་ ཧཱུྃ་ ཧཱུྃ་ ཕཊ་ ཀྱི་ སྒྲ །"
  },
  {
    "source": "སྟེང་དུ་བསྒྲགས་པས་རྩིགས་མ་འདོན་པ་དང་།།",
    "target": "སྟེང་ དུ་ བསྒྲགས་པ ས་ རྩིགས་ མ་ འདོན་པ་ དང་ ། །"
  },
  {
    "source": "དྭངས་མ་རང་གི་གནས་སུ་འཛིན་པར་བྱེད།།",
    "target": "དྭངས་མ་ རང་ གི་ གནས་ སུ་ འཛིན་པ ར་ བྱེད ། །"
  },
  {
    "source": "རླུང་མཐོ་བའི་སྐྱོན་ཐུར་དུ་བཅིངས་པས་སེལ་བ།",
    "target": "རླུང་ མཐོ་བ འི་ སྐྱོན་ ཐུར་ དུ་ བཅིངས་པ ས་ སེལ་བ །"
  },
  {
    "source": "ཡཾ་རཾ་བཾ་ལཾ་གྱི་ནི་ཡི་གེའི་སྒྲས།།",
    "target": "ཡཾ་ རཾ་ བཾ་ ལཾ་ གྱི་ ནི་ ཡི་གེ འི་ སྒྲས ། །"
  },
  {
    "source": "དཀྱིལ་འཁོར་རབ་ཏུ་གཡོ་བས་བསྒྲག་ཅིང་གདབ།།",
    "target": "དཀྱིལ་འཁོར་ རབ་ ཏུ་ གཡོ་བ ས་ བསྒྲག་ ཅིང་ གདབ ། །"
  },
  {
    "source": "རྩོལ་བ་དྲག་པོས་རྩ་གསུམ་འོག་ཏུ་བསྡམ།།",
    "target": "རྩོལ་བ་ དྲག་པོ ས་ རྩ་ གསུམ་ འོག་ ཏུ་ བསྡམ ། །"
  },
  {
    "source": "འབྱེད་འཛུམ་དེས་ནི་རྩིགས་མ་ཐུར་དུ་འགྲོ།།",
    "target": "འབྱེད་ འཛུམ་ དེ ས་ ནི་ རྩིགས་ མ་ ཐུར་ དུ་ འགྲོ ། །"
  },
  {
    "source": "གྲང་རླུང་གིས་བསྐྱེད་པའི་ནད་ཐད་ཀར་དབྱུང་བ།",
    "target": "གྲང་རླུང་ གིས་ བསྐྱེད་པ འི་ ནད་ ཐད་ཀ ར་ དབྱུང་བ །"
  },
  {
    "source": "ཐད་ཀའི་གཟེར་ཟུག་དྲོད་དང་བྲལ་བ་རྣམས།།",
    "target": "ཐད་ཀ འི་ གཟེར་ཟུག་ དྲོད་ དང་ བྲལ་བ་ རྣམས ། །"
  },
  {
    "source": "རང་རང་གནས་སམ་བསྐྱེད་པའི་རྩ་སྒོ་ནས།།",
    "target": "རང་རང་ གནས་ སམ་ བསྐྱེད་པ འི་ རྩ་སྒོ་ ནས ། །"
  },
  {
    "source": "ཟུག་རྔུ་དེ་ནི་ཐད་ཀར་དབྱུང་བར་བྱ།།",
    "target": "ཟུག་རྔུ་ དེ་ ནི་ ཐད་ཀ ར་ དབྱུང་བ ར་ བྱ ། །"
  },
  {
    "source": "ལམ་མཐར་མ་ཕྱིན་ན་བཙན་ཐབས་སུ་གོང་དུ་འཕོ་བ་གསུངས་པ།",
    "target": "ལམ་ མཐ ར་ མ་ ཕྱིན་ ན་ བཙན་ཐབས་ སུ་ གོང་ དུ་ འཕོ་བ་ གསུངས་པ །"
  },
  {
    "source": "སྒོ་དགུའི་རྒྱུ་བ་ནང་དུ་བསྡུས་པ་ལས།།",
    "target": "སྒོ་ དགུ འི་ རྒྱུ་བ་ ནང་ དུ་ བསྡུས་པ་ ལས ། །"
  },
  {
    "source": "ཁྲོ་བོའི་གཟུགས་ཀྱིས་རང་གནས་བདེ་བར་བྱེད།།",
    "target": "ཁྲོ་བོ འི་ གཟུགས་ ཀྱིས་ རང་གནས་ བདེ་བ ར་ བྱེད ། །"
  },
  {
    "source": "གྱད་ཀྱི་སྟོབས་ཀྱིས་སྒྲ་གཅན་ལས་སུ་རུང་།།",
    "target": "གྱད་ ཀྱི་ སྟོབས་ ཀྱིས་ སྒྲ་གཅན་ ལས་ སུ་ རུང་ ། །"
  },
  {
    "source": "དེ་ཚེ་གང་ཞིང་གཅུད་ལ་རབ་ཏུ་འཕངས།།",
    "target": "དེ་ ཚེ་ གང་ ཞིང་ གཅུད་ ལ་ རབ་ ཏུ་ འཕངས ། །"
  },
  {
    "source": "སྔོན་དུ་འཆི་ལྟས་མཐོང་ན་བསླུ་བའི་ཐབས་གསུངས་པ།",
    "target": "སྔོན་ དུ་ འཆི་ ལྟས་ མཐོང་ ན་ བསླུ་བ འི་ ཐབས་ གསུངས་པ །"
  },
  {
    "source": "གླིང་བཞི་དང་ནི་རི་རབ་གང་ལ་ཡང་།།",
    "target": "གླིང་ བཞི་ དང་ ནི་ རི་རབ་ གང་ ལ་ ཡང་ ། །"
  },
  {
    "source": "བདག་པོ་གསུམ་གསུམ་རླུང་སེམས་ལས་སུ་རུང་།།",
    "target": "བདག་པོ་ གསུམ་ གསུམ་ རླུང་ སེམས་ལས་ སུ་ རུང་ ། །"
  },
  {
    "source": "འཆི་ལྟས་བརྟག་པ་གསུངས་པ།",
    "target": "འཆི་ལྟས་ བརྟག་པ་ གསུངས་པ །"
  },
  {
    "source": "གླིང་བཞི་དང་ནི་རི་རབ་གང་ལ་ཡང་།།",
    "target": "གླིང་ བཞི་ དང་ ནི་ རི་རབ་ གང་ ལ་ ཡང་ ། །"
  },
  {
    "source": "ཉི་ཟླའི་རྒྱུ་བ་འགགས་པར་གྱུར་པའི་ཚེ།།",
    "target": "ཉི་ཟླ འི་ རྒྱུ་བ་ འགགས་པ ར་ གྱུར་པ འི་ ཚེ ། །"
  },
  {
    "source": "དེ་ཡི་ཚེ་ན་འབྱུང་བ་འཁྲུགས་པར་གསུངས།།",
    "target": "དེ་ ཡི་ ཚེ་ ན་ འབྱུང་བ་ འཁྲུགས་པ ར་ གསུངས ། །"
  },
  {
    "source": "གྲང་བའི་ནད་དབྱུག་པ་དང་འཁྲུལ་འཁོར་གྱིས་སེལ་བ།",
    "target": "གྲང་བ འི་ ནད་ དབྱུག་པ་ དང་ འཁྲུལ་འཁོར་ གྱིས་ སེལ་བ །"
  },
  {
    "source": "གྲང་བའི་ཕྱོགས་ནི་སྟོབས་ཀྱི་སྦྱོར་བས་སེལ།།",
    "target": "གྲང་བ འི་ ཕྱོགས་ ནི་ སྟོབས་ ཀྱི་ སྦྱོར་བ ས་ སེལ ། །"
  },
  {
    "source": "ཚ་བའི་ནད་ཏིང་ངེ་འཛིན་དང་རླུང་སྦྱོར་གྱིས་སེལ་བ།",
    "target": "ཚ་བ འི་ ནད་ ཏིང་ངེ་འཛིན་ དང་ རླུང་ སྦྱོར་ གྱིས་ སེལ་བ །"
  },
  {
    "source": "དྲོད་ལ་ངེས་པར་བསིལ་བའི་ཆུ་རྒྱུན་དབབ།།",
    "target": "དྲོད་ ལ་ ངེས་པ ར་ བསིལ་བ འི་ ཆུ་རྒྱུན་ དབབ ། །"
  },
  {
    "source": "སྟེང་འོག་གི་རླུང་དྲག་ཏུ་འགགས་པ་སེལ་བ།",
    "target": "སྟེང་འོག་ གི་ རླུང་ དྲག་ ཏུ་ འགགས་པ་ སེལ་བ །"
  },
  {
    "source": "རང་སའི་རྒྱུན་ལམ་རབ་ཏུ་འགགས་པ་ལ།།",
    "target": "རང་ས འི་ རྒྱུན་ ལམ་ རབ་ ཏུ་ འགགས་པ་ ལ ། །"
  },
  {
    "source": "འཕང་ཞིང་བརྡུང་བའི་སྦྱོར་བས་སེལ་བར་འགྱུར།།",
    "target": "འཕང་ ཞིང་ བརྡུང་བ འི་ སྦྱོར་བ ས་ སེལ་བ ར་ འགྱུར ། །"
  },
  {
    "source": "ཟུག་རྔུ་གནས་སུ་འཕང་བ་རྒྱས་པར་བཤད་པ་གསུངས་པ།",
    "target": "ཟུག་རྔུ་ གནས་ སུ་ འཕང་བ་ རྒྱས་པ ར་ བཤད་པ་ གསུངས་པ །"
  },
  {
    "source": "གང་དུ་གཅུད་པ་དེ་ནི་སྟོབས་ཀྱི་རླུང་།།",
    "target": "གང་ དུ་ གཅུད་པ་ དེ་ ནི་ སྟོབས་ ཀྱི་ རླུང་ ། །"
  },
  {
    "source": "དགང་ཞིང་༼༥༠༦༽གཅུད་ལ་དབྱུང་བས་རབ་ཏུ་སེལ།།",
    "target": "དགང་ ཞིང་ ༼ ༥༠༦ ༽ གཅུད་ ལ་ དབྱུང་བ ས་ རབ་ ཏུ་ སེལ ། །"
  },
  {
    "source": "དེ་ལྟར་གེགས་སེལ་གྱི་འབྲས་བུ་གསུངས་པ།",
    "target": "དེ་ ལྟ ར་ གེགས་ སེལ་ གྱི་ འབྲས་བུ་ གསུངས་པ །"
  },
  {
    "source": "ལུས་ཀྱི་ནད་འཇོམས་སྟོབས་དང་བདེ་བ་རྒྱས།",
    "target": "ལུས་ ཀྱི་ ནད་ འཇོམས་ སྟོབས་ དང་ བདེ་བ་ རྒྱས །"
  },
  {
    "source": "༈བསྙེན་སྒྲུབ་གསུམ་བསྒོམ་པས་གནས་སྐབས་ཀྱི་འབྲས་བུ་གསུངས་པ།",
    "target": "༈ བསྙེན་སྒྲུབ་ གསུམ་ བསྒོམ་པ ས་ གནས་སྐབས་ ཀྱི་ འབྲས་བུ་ གསུངས་པ །"
  },
  {
    "source": "རྩ་སྦྱངས་པ་ལས་ལུས་ཀྱི་དྲི་མ་དག།",
    "target": "རྩ་ སྦྱངས་པ་ ལས་ ལུས་ ཀྱི་ དྲི་མ་ དག །"
  },
  {
    "source": "རླུང་སྦྱངས་པ་ལས་ངག་གི་དྲི་མ་དག།",
    "target": "རླུང་ སྦྱངས་པ་ ལས་ ངག་ གི་ དྲི་མ་ དག །"
  },
  {
    "source": "འཛག་མེད་ཐོབ་པས་ཡིད་ཀྱི་བག་ཆགས་བཅོམ།།",
    "target": "འཛག་ མེད་ ཐོབ་པ ས་ ཡིད་ ཀྱི་ བག་ཆགས་ བཅོམ ། །"
  },
  {
    "source": "མཐར་ཐུག་སྒྲུབ་པ་ཆེན་པོ་བསྒོམ་པས་ངེས་དོན་གྱི་དམ་ཚིག་བཞིར་འགྱུར་བར་གསུངས་པ།",
    "target": "མཐ ར་ ཐུག་ སྒྲུབ་པ་ ཆེན་པོ་ བསྒོམ་པ ས་ ངེས་དོན་ གྱི་ དམ་ཚིག་ བཞི ར་ འགྱུར་བ ར་ གསུངས་པ །"
  },
  {
    "source": "འཁོར་ལོའི་མདུད་པ་དགའ་བཞིའི་འགྲོས་ཀྱིས་བཤིག།",
    "target": "འཁོར་ལོ འི་ མདུད་པ་ དགའ་ བཞི འི་ འགྲོས་ ཀྱིས་ བཤིག །"
  },
  {
    "source": "ངེས་དོན་གྱི་དམ་ཚིག་དགའ་བ་བཞིས་སྒྲིབ་པ་རྣམས་དང་བྲལ་བས་འཁོར་བའི་རྩ་བ་མ་རིག་པ་སྤོང་བའི་ཚུལ་གསུངས་པ།",
    "target": "ངེས་དོན་ གྱི་ དམ་ཚིག་ དགའ་བ་ བཞི ས་ སྒྲིབ་པ་ རྣམས་ དང་ བྲལ་བ ས་ འཁོར་བ འི་ རྩ་བ་ མ་ རིག་པ་ སྤོང་བ འི་ ཚུལ་ གསུངས་པ །"
  },
  {
    "source": "མ་རིག་སེམས་ནི་རྒྱལ་བ་ལོག་པས་དྭངས།།",
    "target": "མ་རིག་ སེམས་ ནི་ རྒྱལ་བ་ ལོག་པ ས་ དྭངས ། །"
  },
  {
    "source": "ཆགས་བྲལ་ཉམས་པས་ཞེ་སྡང་ཟད་པའི་སེམས།།",
    "target": "ཆགས་བྲལ་ ཉམས་པ ས་ ཞེ་སྡང་ ཟད་པ འི་ སེམས ། །"
  },
  {
    "source": "ཆགས་པ་དག་པས་བདེ་བ་ཆེན་པོར་གྲོལ།།",
    "target": "ཆགས་པ་ དག་པ ས་ བདེ་བ་ ཆེན་པོ ར་ གྲོལ ། །"
  },
  {
    "source": "མ་རིག་པའི་ཡན་ལག་རྟེན་འབྲེལ་བཅུ་གཉིས་འགགས་པས་བདེན་དོན་ཡན་ལག་བཅུ་གཉིས་ཀྱི་འབྲས་བུ་ཐོབ་ཚུལ་གསུངས་པ།",
    "target": "མ་ རིག་པ འི་ ཡན་ལག་ རྟེན་འབྲེལ་ བཅུ་ གཉིས་ འགགས་པ ས་ བདེན་དོན་ ཡན་ལག་ བཅུ་ གཉིས་ ཀྱི་ འབྲས་བུ་ ཐོབ་ ཚུལ་ གསུངས་པ །"
  },
  {
    "source": "ནོར་བུ་ནས་ནི་གཙུག་ཏོར་འཁོར་ལོའི་བར།།",
    "target": "ནོར་བུ་ ནས་ ནི་ གཙུག་ཏོར་ འཁོར་ལོ འི་ བར ། །"
  },
  {
    "source": "བརྒྱ་ཕྲག་བཅོ་བརྒྱད་ལས་ཀྱི་རླུང་འགགས་པས།།",
    "target": "བརྒྱ་ ཕྲག་ བཅོ་ བརྒྱད་ ལས་ ཀྱི་ རླུང་ འགགས་པ ས ། །"
  },
  {
    "source": "རིམ་པ་བཞིན་དུ་ས་རེ་ཐོབ་པར་འགྱུར།།",
    "target": "རིམ་པ་ བཞིན་ དུ་ ས་ རེ་ ཐོབ་པ ར་ འགྱུར ། །"
  },
  {
    "source": "རྡོ་རྗེའི་གཞུང་འདི་ཉིད་ཟབ་ཅིང་རྒྱ་ཆེ་བར་བསྟན་པ།",
    "target": "རྡོ་རྗེ འི་ གཞུང་ འདི་ ཉིད་ ཟབ་ ཅིང་ རྒྱ་ ཆེ་བ ར་ བསྟན་ པ །"
  },
  {
    "source": "རྣལ་འབྱོར་བླ་ན་མེད་པའི་རྒྱུད་རྣམས་ཀྱི།",
    "target": "རྣལ་འབྱོར་ བླ་ ན་ མེད་པ འི་ རྒྱུད་ རྣམས་ ཀྱི །"
  },
  {
    "source": "སྙིང་གི་གནད་རྣམས་འདི་གཞུང་རྟོགས་པས་ཐོབ།།",
    "target": "སྙིང་ གི་ གནད་ རྣམས་ འདི་ གཞུང་ རྟོགས་པ ས་ ཐོབ ། །"
  },
  {
    "source": "དགའ་བ་བཅུ་དྲུག་གནས་པ་ལས་དེ་ཉིད་རྣམ་པ་བཅུ་དྲུག་རིག་པའི་ཐམས་ཅད་མཁྱེན་པར་འགྱུར་བར་གསུངས་པ།",
    "target": "དགའ་བ་ བཅུ་ དྲུག་ གནས་པ་ ལས་ དེ་ ཉིད་ རྣམ་པ་ བཅུ་ དྲུག་ རིག་པ འི་ ཐམས་ཅད་ མཁྱེན་པ ར་ འགྱུར་བ ར་ གསུངས་པ །"
  },
  {
    "source": "ལུས་དང་ཕུང་པོའི་སྒྲིབ་པ་བཅོམ་པ་ལས།།",
    "target": "ལུས་ དང་ ཕུང་པོ འི་ སྒྲིབ་པ་ བཅོམ་པ་ ལས ། །"
  },
  {
    "source": "སེམས་ལ་འཛིན་པའི་བག་ཆགས་མི་སྐྱེ་བས།།",
    "target": "སེམས་ ལ་ འཛིན་པ འི་ བག་ཆགས་ མི་ སྐྱེ་བ ས ། །"
  },
  {
    "source": "ནམ་མཁའ་སྤྲིན་དང་བྲལ་བའི་རྒྱུ་སྐར་བཞིན།།",
    "target": "ནམ་མཁའ་ སྤྲིན་ དང་ བྲལ་བ འི་ རྒྱུ་ སྐར་ བཞིན ། །"
  },
  {
    "source": "རིམ་པ་འདིས་ནི་ཐམས་ཅད་མཁྱེན་ཐོབ་འགྱུར།།",
    "target": "རིམ་པ་ འདི ས་ ནི་ ཐམས་ཅད་ མཁྱེན་ ཐོབ་ འགྱུར ། །"
  },
  {
    "source": "ལམ་གྱི་འབྲས་བུ་བཅོམ་ལྡན་འདས་སུ་འགྱུར་ཚུལ་གསུངས་པ།",
    "target": "ལམ་ གྱི་ འབྲས་བུ་ བཅོམ་ལྡན་འདས་ སུ་ འགྱུར་ ཚུལ་ གསུངས་པ །"
  },
  {
    "source": "འཛག་པ་ལས་ནི་དུག་གསུམ་སེམས་སྐྱེ་བས།།",
    "target": "འཛག་པ་ ལས་ ནི་ དུག་ གསུམ་ སེམས་ སྐྱེ་བ ས ། །"
  },
  {
    "source": "འདི་ཡི་རིམ་པས་འཛག་པ་ཟད་པ་ལས།།",
    "target": "འདི་ ཡི་ རིམ་པ ས་ འཛག་པ་ ཟད་པ་ ལས ། །"
  },
  {
    "source": "ཉོན་མོངས་སྒྲིབ་པའི་བདུད་ལས་རྒྱལ་གྱུར་པའི།།",
    "target": "ཉོན་མོངས་ སྒྲིབ་པ འི་ བདུད་ ལས་ རྒྱལ་ གྱུར་ པ འི ། །"
  },
  {
    "source": "རིམ་པ་འདིས་ནི་དུག་གསུམ་འཇོམས་པར་བྱེད།།",
    "target": "རིམ་པ་ འདི ས་ ནི་ དུག་ གསུམ་ འཇོམས་པ ར་ བྱེད ། །"
  },
  {
    "source": "ལམ་དུས་སུ་ཕྱི་ནང་གསང་བའི་དམ་ཚིག་རྣམས་བརྟེན་པར་གསུངས་པ།",
    "target": "ལམ་ དུས་ སུ་ ཕྱི་ནང་ གསང་བ འི་ དམ་ཚིག་ རྣམས་ བརྟེན་པ ར་ གསུངས་པ །"
  },
  {
    "source": "བདུད་རྩི་ལྔ་ཡི་དྭངས་མས་རྩིགས་ཟོས་པས།།",
    "target": "བདུད་རྩི་ ལྔ་ ཡི་ དྭངས་མ ས་ རྩིགས་ ཟོས་པ ས ། །"
  },
  {
    "source": "༼༥༠༧༽རྩིགས་མེད་དངས་མའི་ལུས་སུ་གྱུར་པའི་ཚེ།།",
    "target": "༼ ༥༠༧ ༽ རྩིགས་ མེད་ དངས་ མ འི་ ལུས་ སུ་ གྱུར་པ འི་ ཚེ ། །"
  },
  {
    "source": "ཐོགས་བཅས་དངོས་པོའི་བདུད་དང་བྲལ་བའི་ཕྱིར།།",
    "target": "ཐོགས་བཅས་ དངོས་པོ འི་ བདུད་ དང་ བྲལ་བ འི་ ཕྱི ར ། །"
  },
  {
    "source": "འཇའ་ལུས་རྡོ་རྗེའི་སྐུ་རུ་འདི་ཡིས་འགྲུབ།།",
    "target": "འཇའ་ལུས་ རྡོ་རྗེ འི་ སྐུ་ རུ་ འདི་ ཡིས་ འགྲུབ ། །"
  },
  {
    "source": "རྡོ་རྗེའི་གཞུང་འདི་ཉིད་ཡི་གེར་འབྲི་བའི་རྒྱུ་མཚན་གསུངས་པ།",
    "target": "རྡོ་རྗེ འི་ གཞུང་ འདི་ ཉིད་ ཡི་གེ ར་ འབྲི་བ འི་ རྒྱུ་མཚན་ གསུངས་པ །"
  },
  {
    "source": "འདི་དོན་བྱིན་རླབས་སྟོབས་ཀྱིས་སྣང་བ་རྣམས།།",
    "target": "འདི་ དོན་ བྱིན་རླབས་ སྟོབས་ ཀྱིས་ སྣང་བ་ རྣམས ། །"
  },
  {
    "source": "རང་གི་རྟོག་དཔྱོད་བློ་ཡིས་མ་འདྲེས་པར།།",
    "target": "རང་ གི་ རྟོག་དཔྱོད་ བློ་ ཡིས་ མ་ འདྲེས་པ ར ། །"
  },
  {
    "source": "རྟོག་དཔྱོད་བརྗེད་པས་འཇིགས་ནས་ཡི་གེར་བཀོད།།",
    "target": "རྟོག་དཔྱོད་ བརྗེད་པ ས་ འཇིགས་ ནས་ ཡི་གེ ར་ བཀོད ། །"
  },
  {
    "source": "ནོངས་ཞིང་འཁྲུལ་པ་ཡོད་ན་བཟོད་པར་གསོལ།།",
    "target": "ནོངས་ ཞིང་ འཁྲུལ་པ་ ཡོད་ ན་ བཟོད་པ ར་ གསོལ ། །"
  },
  {
    "source": "རྡོ་རྗེ་གསུམ་གྱི་བསྙེན་སྒྲུབ་ཀྱི་གཞུང་རྫོགས་སོ།།",
    "target": "རྡོ་རྗེ་ གསུམ་ གྱི་ བསྙེན་སྒྲུབ་ ཀྱི་ གཞུང་ རྫོགས་ སོ ། །"
  },
  {
    "source": "འདིའི་ས་བཅད་རྣམས་ཡིག་རྙིང་ལས་བྱུང་བ་ཇི་ལྟ་བ་བཞིན་བྲིས་པ་ཡིན་ལ།",
    "target": "འདི འི་ ས་ བཅད་ རྣམས་ ཡིག་ རྙིང་ ལས་ བྱུང་བ་ ཇི་ ལྟ་བ་ བཞིན་ བྲིས་པ་ ཡིན་ ལ །"
  },
  {
    "source": "དོན་མདོར་བསྡུས་པའང་།",
    "target": "དོན་ མདོ ར་ བསྡུས་པ འང་ །"
  },
  {
    "source": "སྐུ་གསུམ་ཐུགས་ཀྱི་བསྙེན་སྒྲུབ་གསུམ།",
    "target": "སྐུ་ གསུམ་ ཐུགས་ ཀྱི་ བསྙེན་སྒྲུབ་ གསུམ །"
  },
  {
    "source": "བོགས་འབྱིན་གེགས་སེལ་འབྲས་བུའོ།།",
    "target": "བོགས་ འབྱིན་ གེགས་ སེལ་ འབྲས་བུ འོ ། །"
  },
  {
    "source": "ཞེས་རྣམ་པ་དྲུག་ཏུ་ཤེས་པར་བྱའོ།།",
    "target": "ཞེས་ རྣམ་པ་ དྲུག་ ཏུ་ ཤེས་པ ར་ བྱ འོ ། །"
  },
  {
    "source": "མངྒ་ལཾ།",
    "target": "མངྒ་ལཾ །"
  },
  {
    "source": "༈རྡོ་རྗེ་གསུམ་གྱི་བསྙེན་སྒྲུབ་ཀྱི་ཡན་ལག།",
    "target": "༈ རྡོ་རྗེ་ གསུམ་ གྱི་ བསྙེན་སྒྲུབ་ ཀྱི་ ཡན་ལག །"
  },
  {
    "source": "རིགས་བཞི་མཁའ་འགྲོས་གནང་བའི་ཐབས་ལམ་གྱི་གཞུང་བཞུགས་སོ།།",
    "target": "རིགས་ བཞི་ མཁའ་འགྲོ ས་ གནང་བ འི་ ཐབས་ལམ་ གྱི་ གཞུང་ བཞུགས་ སོ ། །"
  },
  {
    "source": "ན་མོ་གུ་རུ།",
    "target": "ན་མོ་ གུ་རུ །"
  },
  {
    "source": "རྗེ་གྲུབ་ཐོབ་ཆེན་པོས།",
    "target": "རྗེ་ གྲུབ་ཐོབ་ ཆེན་པོ ས །"
  },
  {
    "source": "ཨོ་རྒྱན་སྤྲུལ་པའི་ཞིང་ཁམས་སུ་བྱོན་པའི་དུས་སུ།",
    "target": "ཨོ་རྒྱན་ སྤྲུལ་པ འི་ ཞིང་ཁམས་ སུ་ བྱོན་པ འི་ དུས་ སུ །"
  },
  {
    "source": "རིགས་བཞིའི་མཁའ་འགྲོ་མ་རྣམས་ཀྱིས་གདམས་པ་རེ་རེ་གནང་བ་ལས།",
    "target": "རིགས་ བཞི འི་ མཁའ་འགྲོ་མ་ རྣམས་ ཀྱིས་ གདམས་པ་ རེ་རེ་ གནང་བ་ ལས །"
  },
  {
    "source": "རྡོ་རྗེ་མཁའ་འགྲོས་གསུངས་པ།",
    "target": "རྡོ་རྗེ་མཁའ་འགྲོ ས་ གསུངས་པ །"
  },
  {
    "source": "རླུང་ཅན་རླུང་མེད་དག་གིས་ཉི་ཟླ་བཟུང་།།",
    "target": "རླུང་ ཅན་ རླུང་ མེད་ དག་ གིས་ ཉི་ཟླ་ བཟུང་ ། །"
  },
  {
    "source": "གླིང་བཞི་གཅུད་ཅིང་ཉིད་ལག་བསྐུམ་དང་བགྲད།།",
    "target": "གླིང་ བཞི་ གཅུད་ ཅིང་ ཉིད་ ལག་ བསྐུམ་ དང་ བགྲད ། །"
  },
  {
    "source": "རྒྱ་མཚོ་བསྐོལ་དང་སྲིན་པོ་འོག་ཏུ་མནན།།",
    "target": "རྒྱ་མཚོ་ བསྐོལ་ དང་ སྲིན་པོ་ འོག་ ཏུ་ མནན ། །"
  },
  {
    "source": "སྒྲ་གཅན་རྒྱས་པས་སྐྱོན་དག་ཡོན་ཏན་རྫོགས།།",
    "target": "སྒྲ་གཅན་ རྒྱས་པ ས་ སྐྱོན་ དག་ ཡོན་ཏན་ རྫོགས ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "རིན་ཆེན་མཁའ་འགྲོས།",
    "target": "རིན་ཆེན་ མཁའ་འགྲོ ས །"
  },
  {
    "source": "སྔོན་འགྲོའི་དུས་སུ་གཡོན་པའི་ལག་ཉིད་ནི།།",
    "target": "སྔོན་འགྲོ འི་ དུས་ སུ་ གཡོན་པ འི་ ལག་ ཉིད་ ནི ། །"
  },
  {
    "source": "བསྣུན་ལྡན་ཆུ་སྐྱེས་དག་ལ་བདེ་བ་སྒོམ།།",
    "target": "བསྣུན་ ལྡན་ ཆུ་ སྐྱེས་ དག་ ལ་ བདེ་བ་ སྒོམ ། །"
  },
  {
    "source": "དབབ་དང་བཟུང་བཟློག་དགྲམ་པའི་ལས་རྣམས་ཀྱིས།།",
    "target": "དབབ་ དང་ བཟུང་ བཟློག་ དགྲམ་པ འི་ ལས་ རྣམས་ ཀྱིས ། །"
  },
  {
    "source": "དངོས་གཞི་དག་ལ་གདིང་དང་ལྡན་པར་འགྱུར།།",
    "target": "དངོས་གཞི་ དག་ ལ་ གདིང་ དང་ ལྡན་པ ར་ འགྱུར ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "པདྨ་མཁའ་འགྲོས།",
    "target": "པདྨ་ མཁའ་ འགྲོས །"
  },
  {
    "source": "ཏིང་འཛིན་རླུང་དང་ལག་པའི་ཕྱག་རྒྱ་ཡིས།།",
    "target": "ཏིང་འཛིན་ རླུང་ དང་ ལག་པ འི་ ཕྱག་རྒྱ་ ཡིས ། །"
  },
  {
    "source": "བྱང་སེམས་བདེ་བ་ཆེན་པོར་ཕབ་བྱས་ཏེ།།",
    "target": "བྱང་སེམས་ བདེ་བ་ ཆེན་པོ ར་ ཕབ་ བྱས་ ཏེ ། །"
  },
  {
    "source": "རྒྱ་མཚོ་བཅོམ་ཞིང་སྨད་ལ་དགྲམ་པར་བྱ།།",
    "target": "རྒྱ་མཚོ་ བཅོམ་ ཞིང་ སྨད་ ལ་ དགྲམ་པ ར་ བྱ ། །"
  },
  {
    "source": "རླུང་སེམས་ཐིག་ལེ་གྱེན་དུ་བུས་པས་སེལ།།",
    "target": "རླུང་ སེམས་ ཐིག་ལེ་ གྱེན་ དུ་ བུས་པ ས་ སེལ ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "སྣ་ཚོགས་མཁའ་འགྲོས།",
    "target": "སྣ་ཚོགས་ མཁའ་འགྲོ ས །"
  },
  {
    "source": "སྨད་ཀྱི་ཉྭ་བཞི་གཡས་གཡོན་སྟེང་༼༥༠༨༽འོག་བརྡོབ།",
    "target": "སྨད་ ཀྱི་ ཉྭ་ བཞི་ གཡས་གཡོན་ སྟེང་ ༼ ༥༠༨ ༽ འོག་ བརྡོབ །"
  },
  {
    "source": "སྟོད་ཀྱི་ཉ་བཞི་ཁུ་ཚུར་གྱེན་དུ་བརྐྱང་།།",
    "target": "སྟོད་ ཀྱི་ ཉ་ བཞི་ ཁུ་ཚུར་ གྱེན་ དུ་ བརྐྱང་ ། །"
  },
  {
    "source": "བདེ་དྲོད་རླུང་གཉིས་ཐབས་ཤེས་གཅིག་ཏུ་བསྡུ།།",
    "target": "བདེ་ དྲོད་ རླུང་ གཉིས་ ཐབས་ཤེས་ གཅིག་ ཏུ་ བསྡུ ། །"
  },
  {
    "source": "ཤེས་རབ་དྭངས་མ་དམར་པོ་དབང་དུ་འགྱུར།།",
    "target": "ཤེས་རབ་ དྭངས་མ་ དམར་པོ་ དབང་ དུ་ འགྱུར ། །"
  },
  {
    "source": "ཅེས་སོ།།",
    "target": "ཅེས་ སོ ། །"
  },
  {
    "source": "ཕྱག་ལེན་ཡན་ལག་བླ་མའི་དྲུང་དུ་ཞུས།།",
    "target": "ཕྱག་ལེན་ ཡན་ལག་ བླ་མ འི་ དྲུང་ དུ་ ཞུས ། །"
  },
  {
    "source": "དམར་ཁྲིད་ཐོབ་ན་རིན་ཆེན་གསེར་ལས་དགའ།།",
    "target": "དམར་ཁྲིད་ ཐོབ་ ན་ རིན་ཆེན་ གསེར་ ལས་ དགའ ། །"
  },
  {
    "source": "དེ་ལྟར་མིན་ན་མུན་པའི་མདའ་དང་མཚུངས།།",
    "target": "དེ་ ལྟ ར་ མིན་ ན་ མུན་པ འི་ མདའ་ དང་ མཚུངས ། །"
  },
  {
    "source": "བླ་མ་མཁའ་འགྲོའི་བྱིན་རླབས་འཇུག་པ་གཅེས།།",
    "target": "བླ་མ་ མཁའ་འགྲོ འི་ བྱིན་རླབས་ འཇུག་པ་ གཅེས ། །"
  },
  {
    "source": "སྣོད་ལྡན་སློབ་མའི་ཚོགས་དང་འཕྲད་པར་ཤོག།",
    "target": "སྣོད་ ལྡན་ སློབ་མ འི་ ཚོགས་ དང་ འཕྲད་པ ར་ ཤོག །"
  },
  {
    "source": "ཐབས་ལམ་གྱི་གཞུང་ངོ་།།",
    "target": "ཐབས་ལམ་ གྱི་ གཞུང་ ངོ་ ། །"
  },
  {
    "source": "ཡང་ཁྱད་པར་གྱི་གདམས་པ།",
    "target": "ཡང་ ཁྱད་པ ར་ གྱི་ གདམས་པ །"
  },
  {
    "source": "ཨཱ་ལི་ཀཱ་ལི་མཉམ་པར་སྦྱོར་བའི་ཚེ།།",
    "target": "ཨཱ་ལི་ ཀཱ་ལི་ མཉམ་པ ར་ སྦྱོར་བ འི་ ཚེ ། །"
  },
  {
    "source": "མཐའ་བཞི་བསྒྲད་ལ་མ་ནིང་རླུང་དང་བཅས།།",
    "target": "མཐའ་ བཞི་ བསྒྲད་ ལ་ མ་ ནིང་ རླུང་ དང་ བཅས ། །"
  },
  {
    "source": "ཟླ་བའི་དངས་མས་རྩིགས་མ་མ་ལུས་ཟ།།",
    "target": "ཟླ་བ འི་ དངས་ མ ས་ རྩིགས་ མ་མ་ ལུས་ ཟ ། །"
  },
  {
    "source": "འཆི་མེད་རྡོ་རྗེ་སེམས་དཔའི་གནས་ཐོབ་བྱེད།།",
    "target": "འཆི་མེད་ རྡོ་རྗེ་ སེམས་ དཔ འི་ གནས་ ཐོབ་ བྱེད ། །"
  },
  {
    "source": "སྟོད་ཀྱི་ཉི་ཟླ་མཆན་ཁུང་ཁུ་ཚུར་མནན།།",
    "target": "སྟོད་ ཀྱི་ ཉི་ཟླ་ མཆན་ཁུང་ ཁུ་ཚུར་ མནན ། །"
  },
  {
    "source": "འཁྱིལ་པའི་འདུག་སྟངས་རུ་སྦལ་ཚང་དུ་བཅིང་།།",
    "target": "འཁྱིལ་པ འི་ འདུག་སྟངས་ རུ་ སྦལ་ཚང་ དུ་ བཅིང་ ། །"
  },
  {
    "source": "ཤེས་རབ་ལྟེ་བའི་ཨ་ལ་རིམ་གྱིས་ཐིམ།།",
    "target": "ཤེས་རབ་ ལྟེ་བ འི་ ཨ་ལ་ རིམ་ གྱིས་ ཐིམ ། །"
  },
  {
    "source": "སྤྱི་བོའི་ཧཾ་ལ་ཞུགས་པས་བདེ་ཆེན་སྟེར།།",
    "target": "སྤྱི་བོ འི་ ཧཾ་ ལ་ ཞུགས་པ ས་ བདེ་ཆེན་ སྟེར ། །"
  },
  {
    "source": "ཚངས་པའི་བརྟུལ་ཞུགས་ཉི་ཟླ་ཐད་ཀར་བསྐྱང་།།",
    "target": "ཚངས་པ འི་ བརྟུལ་ཞུགས་ ཉི་ཟླ་ ཐད་ཀ ར་ བསྐྱང་ ། །"
  },
  {
    "source": "འཁོར་ལོ་ཀུན་ཏུ་ཡིག་དྲུག་རྡོ་རྗེའི་སྒྲ།།",
    "target": "འཁོར་ལོ་ ཀུན་ ཏུ་ ཡིག་ དྲུག་ རྡོ་རྗེ འི་ སྒྲ ། །"
  },
  {
    "source": "དྭངས་མ་ཐིམ་ཞིང་བཞད་པའི་སྒྲ་ཡིས་ཕུལ།།",
    "target": "དྭངས་མ་ ཐིམ་ ཞིང་ བཞད་པ འི་ སྒྲ་ ཡིས་ ཕུལ ། །"
  },
  {
    "source": "ཉི་མ་ཟླ་བ་འདྲེས་ནས་འཇའ་ལུས་འགྲུབ།།",
    "target": "ཉི་མ་ ཟླ་བ་ འདྲེས་ ནས་ འཇའ་ལུས་ འགྲུབ ། །"
  },
  {
    "source": "ཐབས་ཤེས་ཉམས་བླངས་གླིང་བཞི་བཅུད་ལ་འབོར།།",
    "target": "ཐབས་ཤེས་ ཉམས་ བླངས་ གླིང་ བཞི་ བཅུད་ ལ་ འབོར ། །"
  },
  {
    "source": "རྡོ་རྗེ་པདྨ་བསྐྱོད་ཅིང་མ་ནིང་འཆའ།།",
    "target": "རྡོ་རྗེ་ པདྨ་ བསྐྱོད་ ཅིང་ མ་ནིང་ འཆའ ། །"
  },
  {
    "source": "ཐད་ཀ་ཐད་ཀར་རིལ་འཛིན་རྗེས་སུ་གཞིག།",
    "target": "ཐད་ཀ་ ཐད་ཀ ར་ རིལ་འཛིན་ རྗེས་ སུ་ གཞིག །"
  },
  {
    "source": "ཐབས་ཤེས་འདྲེས་ནས་ནམ་མཁའི་ལུས་སུ་འགྱུར།།",
    "target": "ཐབས་ཤེས་ འདྲེས་ ནས་ ནམ་ མཁ འི་ ལུས་ སུ་ འགྱུར ། །"
  },
  {
    "source": "ཅེས་གསུངས་སོ།།",
    "target": "ཅེས་ གསུངས་ སོ ། །"
  },
  {
    "source": "མངྒ་ལཾ།",
    "target": "མངྒ་ལཾ །"
  },
  {
    "source": "༈རྡོ་རྗེ་གསུམ་གྱི་བསྙེན་སྒྲུབ་དང་འབྲེལ་བའི་སྨོན་ལམ་གྱི་རྡོ་རྗེའི་གླུ་གྲུབ་ཆེན་ཨོ་རྒྱན་པས་གནང་བ་བཞུགས་སོ།།",
    "target": "༈ རྡོ་རྗེ་ གསུམ་ གྱི་ བསྙེན་སྒྲུབ་ དང་ འབྲེལ་བ འི་ སྨོན་ལམ་ གྱི་ རྡོ་རྗེ འི་ གླུ་ གྲུབ་ཆེན་ ཨོ་རྒྱན་ པ ས་ གནང་བ་ བཞུགས་ སོ ། །"
  },
  {
    "source": "ན་མོ་གུ་རུ།",
    "target": "ན་མོ་ གུ་རུ །"
  },
  {
    "source": "བླ་མ་ལ་མཆོད་པར་བརྗོད་པ།",
    "target": "བླ་མ་ ལ་ མཆོད་པ ར་ བརྗོད་པ །"
  },
  {
    "source": "ཅིར་སྣང་བདེ་ཆེན་རོལ་པའི་ངང་།།",
    "target": "ཅི ར་ སྣང་ བདེ་ཆེན་ རོལ་པ འི་ ངང་ ། །"
  },
  {
    "source": "མཐའ་ཡས་རིག་པ་སེམས་ཀྱི་གདངས།།",
    "target": "མཐའ་ཡས་ རིག་པ་ སེམས་ ཀྱི་ གདངས ། །"
  },
  {
    "source": "སྤང་བླང་མེད་པར་མངོན་གྱུར་པའི།།",
    "target": "སྤང་བླང་ མེད་པ ར་ མངོན་ གྱུར་ པ འི ། །"
  },
  {
    "source": "རྗེ་རྒོད་ཚང་པ་ལ་སྐྱབས་སུ་མཆི།།",
    "target": "རྗེ་ རྒོད་ཚང་ པ་ལ་ སྐྱབས་ སུ་ མཆི ། །"
  },
  {
    "source": "ཡི་དམ་གྱི་ཤིས་པ་བརྗོད་པ།",
    "target": "ཡི་དམ་ གྱི་ ཤིས་པ་ བརྗོད་ པ །"
  },
  {
    "source": "སྟོང་ཉིད་སྙིང་རྗེ་གཅིག་པ་ལ།།",
    "target": "སྟོང་ཉིད་ སྙིང་རྗེ་ གཅིག་པ་ ལ ། །"
  },
  {
    "source": "ཐབས་མཁས་ཐུགས་རྗེའི་ཕྲིན་ལས་ཀྱིས།།",
    "target": "ཐབས་ མཁས་ ཐུགས་རྗེ འི་ ཕྲིན་ལས་ ཀྱིས ། །"
  },
  {
    "source": "ལས་ཅན་རྣམས་ལ་དངོས་གྲུབ་སྟེར།།",
    "target": "ལས་ཅན་ རྣམས་ ལ་ དངོས་གྲུབ་ སྟེར ། །"
  },
  {
    "source": "ཡུམ་ཡེ་ཤེས་༼༥༠༩༽མཁའ་འགྲོའི་ཐུགས་རྗེས་ཟུངས།།",
    "target": "ཡུམ་ ཡེ་ཤེས་ ༼ ༥༠༩ ༽ མཁའ་འགྲོ འི་ ཐུགས་རྗེ ས་ ཟུངས ། །"
  },
  {
    "source": "སྐུ་རྡོ་རྗེ་སོར་བསམ་བསྙེན་པའི་རྣལ་འབྱོར།",
    "target": "སྐུ་རྡོ་རྗེ་ སོར་ བསམ་ བསྙེན་པ འི་ རྣལ་འབྱོར །"
  },
  {
    "source": "གཞི་ལུས་ལ་གནས་པའི་རྩ་རྣམས་ཀྱང་།།",
    "target": "གཞི་ ལུས་ ལ་ གནས་པ འི་ རྩ་ རྣམས་ ཀྱང་ ། །"
  },
  {
    "source": "སྟེང་འོག་བར་དུ་བཅིངས་པ་ཡིས།།",
    "target": "སྟེང་འོག་ བར་ དུ་ བཅིངས་པ་ ཡིས ། །"
  },
  {
    "source": "རྣམ་པར་རྟོག་པའི་རྒྱུ་འགྲུལ་ཆད།།",
    "target": "རྣམ་པ ར་ རྟོག་པ འི་ རྒྱུ་ འགྲུལ་ ཆད ། །"
  },
  {
    "source": "རྟོག་མེད་རང་གསལ་སྐྱེད་དུ་གསོལ།།",
    "target": "རྟོག་ མེད་ རང་ གསལ་ སྐྱེད་ དུ་ གསོལ ། །"
  },
  {
    "source": "གསུང་རྡོ་རྗེ་སྲོག་འཛིན་སྒྲུབ་པའི་རྣལ་འབྱོར།",
    "target": "གསུང་རྡོ་རྗེ་ སྲོག་ འཛིན་ སྒྲུབ་པ འི་ རྣལ་འབྱོར །"
  },
  {
    "source": "རླུང་སྟེང་འོག་བར་གསུམ་གཅིག་ཏུ་བསྲེས།།",
    "target": "རླུང་ སྟེང་འོག་ བར་ གསུམ་ གཅིག་ ཏུ་ བསྲེས ། །"
  },
  {
    "source": "ཡི་གེ་དྲུག་པ་རྡོ་རྗེའི་སྒྲ།།",
    "target": "ཡི་གེ་ དྲུག་པ་ རྡོ་རྗེ འི་ སྒྲ ། །"
  },
  {
    "source": "རླུང་སྐྱོན་སྟེང་འོག་ཐད་ཀར་བཏོན།།",
    "target": "རླུང་ སྐྱོན་ སྟེང་ འོག་ ཐད་ཀ ར་ བཏོན ། །"
  },
  {
    "source": "རླུང་ལྔ་ལས་སུ་རུང་བར་ཤོག།",
    "target": "རླུང་ ལྔ་ ལས་ སུ་ རུང་བ ར་ ཤོག །"
  },
  {
    "source": "ཐུགས་རྡོ་རྗེ་རྗེས་ཏིང་སྒྲུབ་པ་ཆེན་པོའི་རྣལ་འབྱོར།",
    "target": "ཐུགས་རྡོ་རྗེ་ རྗེ ས་ ཏིང་ སྒྲུབ་པ་ ཆེན་པོ འི་ རྣལ་འབྱོར །"
  },
  {
    "source": "ཁམས་དགུ་འདུས་པ་བཅུད་ཀྱི་དྭངས།།",
    "target": "ཁམས་ དགུ་ འདུས་པ་ བཅུད་ ཀྱི་ དྭངས ། །"
  },
  {
    "source": "སྲིད་པའི་སྐྱེ་སྒོ་གྱེན་ལ་བཟློག།",
    "target": "སྲིད་པ འི་ སྐྱེ་སྒོ་ གྱེན་ ལ་ བཟློག །"
  },
  {
    "source": "རྩ་ཡི་མདུད་པ་ཕྱོགས་མེད་གྲོལ།།",
    "target": "རྩ་ ཡི་ མདུད་པ་ ཕྱོགས་ མེད་ གྲོལ ། །"
  },
  {
    "source": "གསུང་གི་དབང་ཕྱུག་ཐོབ་པར་ཤོག།",
    "target": "གསུང་ གི་ དབང་ཕྱུག་ ཐོབ་པ ར་ ཤོག །"
  },
  {
    "source": "ལྷ་སྐུ་འཇའ་ཚོན་ལྟ་བུར་བརྟན།།",
    "target": "ལྷ་སྐུ་ འཇའ་ཚོན་ ལྟ་བུ ར་ བརྟན ། །"
  },
  {
    "source": "བརྩིགས་ཀྱི་བདུད་རྩི་མ་ལུས་ཟད།།",
    "target": "བརྩིགས་ ཀྱི་ བདུད་རྩི་ མ་ ལུས་ ཟད ། །"
  },
  {
    "source": "དྭངས་མ་བདུད་རྩིའི་ནུས་པ་ཡིས།།",
    "target": "དྭངས་མ་ བདུད་རྩི འི་ ནུས་པ་ ཡིས ། །"
  },
  {
    "source": "འཇའ་ལུས་ཆོས་སྐུ་ཐོབ་པར་ཤོག།",
    "target": "འཇའ་ལུས་ ཆོས་སྐུ་ ཐོབ་པ ར་ ཤོག །"
  },
  {
    "source": "ལྟ་སྒོམ་སྤྱོད་པའི་གནད་བསྡུས་ཏེ་བསྟན་པ།",
    "target": "ལྟ་ སྒོམ་ སྤྱོད་པ འི་ གནད་ བསྡུས་ ཏེ་ བསྟན་པ །"
  },
  {
    "source": "སྣ་ཚོགས་རིག་པ་སེམས་ཀྱི་གདངས།།",
    "target": "སྣ་ཚོགས་ རིག་པ་ སེམས་ ཀྱི་ གདངས ། །"
  },
  {
    "source": "དཔག་ཏུ་མེད་པའི་འཆར་སྒོ་ལ།།",
    "target": "དཔག་ ཏུ་ མེད་པ འི་ འཆར་སྒོ་ ལ ། །"
  },
  {
    "source": "སྤང་བླང་གཉེན་པོས་མ་བསླད་པར།།",
    "target": "སྤང་བླང་ གཉེན་པོ ས་ མ་ བསླད་པ ར ། །"
  },
  {
    "source": "གང་ཤར་ཆོས་སྐུར་རྟོགས་པར་ཤོག།",
    "target": "གང་ ཤར་ ཆོས་སྐུ ར་ རྟོགས་པ ར་ ཤོག །"
  },
  {
    "source": "ཡུལ་དང་ཡུལ་ཅན་གཉིས་སུ་མེད།།",
    "target": "ཡུལ་ དང་ ཡུལ་ཅན་ གཉིས་ སུ་ མེད ། །"
  },
  {
    "source": "རང་སྣང་རིག་པའི་འཆར་ཚུལ་རྣམས།།",
    "target": "རང་ སྣང་ རིག་པ འི་ འཆར་ ཚུལ་ རྣམས ། །"
  },
  {
    "source": "རྟོགས་པའི་སྟོབས་ཀྱིས་གཅིག་ཏུ་འདྲེས།།",
    "target": "རྟོགས་པ འི་ སྟོབས་ ཀྱིས་ གཅིག་ ཏུ་ འདྲེས ། །"
  },
  {
    "source": "གཞན་སྣང་ཟིལ་གྱིས་གནོན་པར་ཤོག།",
    "target": "གཞན་ སྣང་ ཟིལ་ གྱིས་ གནོན་པ ར་ ཤོག །"
  },
  {
    "source": "འགྲོ་བ་ཀུན་གྱི་སྡུག་བསྔལ་རྣམས།།",
    "target": "འགྲོ་བ་ ཀུན་ གྱི་ སྡུག་བསྔལ་ རྣམས ། །"
  },
  {
    "source": "གཟུང་འཛིན་འཁྲུལ་པའི་འཁོར་ལོར་མཐོང་།།",
    "target": "གཟུང་འཛིན་ འཁྲུལ་པ འི་ འཁོར་ལོ ར་ མཐོང་ ། །"
  },
  {
    "source": "བརྩེ་ཆེན་དམིགས་མེད་ཐུགས་རྗེ་ཡིས།།",
    "target": "བརྩེ་ ཆེན་ དམིགས་མེད་ ཐུགས་རྗེ་ ཡིས ། །"
  },
  {
    "source": "བདེ་ཆེན་ས་ལ་འཁོད་པར་ཤོག།",
    "target": "བདེ་ཆེན་ ས་ལ་ འཁོད་པ ར་ ཤོག །"
  },
  {
    "source": "མཇུག་སྦྱར་བྱང་ངོ་།།",
    "target": "མཇུག་ སྦྱར་ བྱང་ ངོ་ ། །"
  },
  {
    "source": "ཚིག་འདི་རྣམས་བོད་ཡུལ་གཙང་གི་ཡུལ།།",
    "target": "ཚིག་ འདི་ རྣམས་ བོད་ཡུལ་ གཙང་ གི་ ཡུལ ། །"
  },
  {
    "source": "ཟོང་འདོད་དགུ་འབྱུང་བའི་ཚོང་དུས་སུ།།",
    "target": "ཟོང་ འདོད་ དགུ་ འབྱུང་བ འི་ ཚོང་དུས་ སུ ། །"
  },
  {
    "source": "མི་ཆེ་བཙན་རགས་དགུ་འདུས་པའི་ནང་།།",
    "target": "མི་ ཆེ་ བཙན་ རགས་ དགུ་ འདུས་པ འི་ ནང་ ། །"
  },
  {
    "source": "ང་ཨོ་རྒྱན་པ་ཡིས་སྐྱུགས་པ་ཡིན།།",
    "target": "ང་ ཨོ་ རྒྱན་པ་ ཡིས་ སྐྱུགས་པ་ ཡིན ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  }
]
