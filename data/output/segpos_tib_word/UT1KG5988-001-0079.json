[
  {
    "source": "༄༅།།",
    "target": "༄༅ ། །"
  },
  {
    "source": "འཕགས་པ་ཀླུའི་རྒྱལ་པོ་རྒྱ་མཚོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་བཞུགས།",
    "target": "འཕགས་པ་ ཀླུ འི་ རྒྱལ་པོ་ རྒྱ་མཚོ ས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ བཞུགས །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཨཱརྻ་སཱ་ག་ར་ནཱ་ས་རཱ་ཛ་པ་རི་པྲྀཙྪ་ནཱ་མ་མ་ཧཱ་ཡ་ན་སཱུ་ཏྲ།",
    "target": "ཨཱརྻ་ སཱ་ག་ར་ ནཱ་ ས་རཱ་ ཛ་ པ་རི་པྲྀཙྪ་ ནཱ་མ་ མ་ ཧཱ་ཡ་ ན་ སཱུ་ ཏྲ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "འཕགས་པ་ཀླུའི་རྒྱལ་པོ་རྒྱ་མཚོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ།།",
    "target": "འཕགས་པ་ ཀླུ འི་ རྒྱལ་པོ་ རྒྱ་མཚོ ས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ ། །"
  },
  {
    "source": "སངས་རྒྱས་དང་།",
    "target": "སངས་རྒྱས་ དང་ །"
  },
  {
    "source": "བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ།།",
    "target": "བྱང་ཆུབ་སེམས་དཔའ་ ཐམས་ཅད་ ལ་ ཕྱག་ འཚལ་ ལོ ། །"
  },
  {
    "source": "འདི་སྐད་བདག་གིས་ཐོས་པ་དུས་གཅིག་ན།",
    "target": "འདི་ སྐད་ བདག་ གིས་ ཐོས་པ་ དུས་ གཅིག་ ན །"
  },
  {
    "source": "བཅོམ་ལྡན་འདས་ཀླུའི་རྒྱལ་པོ་རྒྱ་མཚོའི་གནས་ན།",
    "target": "བཅོམ་ལྡན་འདས་ ཀླུ འི་ རྒྱལ་པོ་ རྒྱ་མཚོ འི་ གནས་ ན །"
  },
  {
    "source": "དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་།",
    "target": "དགེ་སློང་ སྟོང་ ཉིས་ བརྒྱ་ ལྔ་ བཅུ འི་ དགེ་སློང་ གི་ དགེ་འདུན་ ཆེན་པོ་ དང་ །"
  },
  {
    "source": "བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དང་ཐབས་གཅིག་ཏུ་བཞུགས་ཏེ།",
    "target": "བྱང་ཆུབ་སེམས་དཔའ་ སེམས་དཔའ་ ཆེན་པོ་ རབ་ ཏུ་ མང་པོ་ དང་ ཐབས་ གཅིག་ ཏུ་ བཞུགས་ ཏེ །"
  },
  {
    "source": "དེ་ནས་བཅོམ་ལྡན་འདས་ཀྱིས་ཀླུའི་རྒྱལ་པོ་རྒྱ་མཚོ་ལ་བཀའ་སྩལ་པ།",
    "target": "དེ་ ནས་ བཅོམ་ལྡན་འདས་ ཀྱིས་ ཀླུ འི་ རྒྱལ་པོ་ རྒྱ་མཚོ་ ལ་ བཀའ་ སྩལ་པ །"
  },
  {
    "source": "ཀླུའི་བདག་པོ་ཆོས་ཀྱི་མདོ་བཞི་པོ་འདི་དག་བརྗོད་ན།",
    "target": "ཀླུ འི་ བདག་པོ་ ཆོས་ ཀྱི་ མདོ་ བཞི་པོ་ འདི་ དག་ བརྗོད་ ན །"
  },
  {
    "source": "གང་དག་བརྗོད་པས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་བརྗོད་པར་འགྱུར་བ་རྣམས་ཡིན་ནོ།།",
    "target": "གང་ དག་ བརྗོད་པ ས་ ཆོས་ ཀྱི་ ཕུང་པོ་ བརྒྱད་ ཁྲི་ བཞི་ སྟོང་ བརྗོད་པ ར་ འགྱུར་བ་ རྣམས་ ཡིན་ ནོ ། །"
  },
  {
    "source": "བཞི་གང་ཞེ་ན།",
    "target": "བཞི་ གང་ ཞེ་ ན །"
  },
  {
    "source": "འདི་ལྟ་སྟེ།",
    "target": "འདི་ ལྟ་ སྟེ །"
  },
  {
    "source": "འདུ་བྱེད་ཐམས་ཅད་མི་རྟག་པར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བསྟན་པ་མི་ཟད་པའི་ཤེས་པ་རབ་ཏུ་འཇུག་པ་དང་།",
    "target": "འདུ་བྱེད་ ཐམས་ཅད་ མི་ རྟག་པ ར་ བྱང་ཆུབ་སེམས་དཔའ་ སེམས་དཔའ་ ཆེན་པོ་ རྣམས་ ཀྱིས་ བསྟན་པ་ མི་ ཟད་པ འི་ ཤེས་པ་ རབ་ ཏུ་ འཇུག་པ་ དང་ །"
  },
  {
    "source": "ཟག་པ་དང་བཅས་པར་ཆོས་ཐམས་ཅད་སྡུག་བསྔལ་བར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བསྟན་པ་མི་ཟད་པའི་ཤེས་པ་རབ་ཏུ་འཇུག་པ་དང་།",
    "target": "ཟག་པ་ དང་ བཅས་པ ར་ ཆོས་ ཐམས་ཅད་ སྡུག་ བསྔལ་བ ར་ བྱང་ཆུབ་སེམས་དཔའ་ སེམས་དཔའ་ ཆེན་པོ་ རྣམས་ ཀྱིས་ བསྟན་པ་ མི་ ཟད་པ འི་ ཤེས་པ་ རབ་ ཏུ་ འཇུག་པ་ དང་ །"
  },
  {
    "source": "ཆོས་ཐམས་ཅད་བདག་མེད་པར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བསྟན་པ་མི་ཟད་པའི་ཤེས་པ་རབ་ཏུ་འཇུག་པ་དང་།",
    "target": "ཆོས་ ཐམས་ཅད་ བདག་ མེད་པ ར་ བྱང་ཆུབ་སེམས་དཔའ་ སེམས་དཔའ་ ཆེན་པོ་ རྣམས་ ཀྱིས་ བསྟན་པ་ མི་ ཟད་པ འི་ ཤེས་པ་ རབ་ ཏུ་ འཇུག་པ་ དང་ །"
  },
  {
    "source": "མྱ་ངན་ལས་འདས་པར་ཞི་བར་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱིས་བསྟན་པ་མི་ཟད་པའི་ཤེས་པ་རབ་ཏུ་འཇུག་པ་སྟེ།",
    "target": "མྱ་ངན་ ལས་ འདས་པ ར་ ཞི་བ ར་ བྱང་ཆུབ་སེམས་དཔའ་ སེམས་དཔའ་ ཆེན་པོ་ རྣམས་ ཀྱིས་ བསྟན་པ་ མི་ ཟད་པ འི་ ཤེས་པ་ རབ་ ཏུ་ འཇུག་པ་ སྟེ །"
  },
  {
    "source": "ཀླུའི་བདག་པོ་ཆོས་ཀྱི་མདོ་བཞི་པོ་འདི་དག་བརྗོད་ན།",
    "target": "ཀླུ འི་ བདག་པོ་ ཆོས་ ཀྱི་ མདོ་ བཞི་པོ་ འདི་ དག་ བརྗོད་ ན །"
  },
  {
    "source": "གང་དག་བརྗོད་པས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་བརྗོད་པར་འགྱུར་བ་རྣམས་ཡིན་ནོ།།",
    "target": "གང་ དག་ བརྗོད་པ ས་ ཆོས་ ཀྱི་ ཕུང་པོ་ བརྒྱད་ ཁྲི་ བཞི་ སྟོང་ བརྗོད་པ ར་ འགྱུར་བ་ རྣམས་ ཡིན་ ནོ ། །"
  },
  {
    "source": "བཅོམ་ལྡན་འདས་ཀྱིས་དེ་སྐད་ཅེས་བཀའ་བསྩལ་ནས།",
    "target": "བཅོམ་ལྡན་འདས་ ཀྱིས་ དེ་ སྐད་ ཅེས་ བཀའ་ བསྩལ་ ནས །"
  },
  {
    "source": "དགེ་སློང་དེ་དག་དང་།",
    "target": "དགེ་སློང་ དེ་ དག་ དང་ །"
  },
  {
    "source": "བྱང་ཆུབ་སེམས་དཔའ་དེ་དག་ཡི་རངས་ཏེ།",
    "target": "བྱང་ཆུབ་སེམས་དཔའ་ དེ་ དག་ ཡི་ རངས་ ཏེ །"
  },
  {
    "source": "བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།།",
    "target": "བཅོམ་ལྡན་འདས་ ཀྱིས་ གསུངས་པ་ ལ་ མངོན་པ ར་ བསྟོད་ དོ ། །"
  },
  {
    "source": "འཕགས་པ་ཀླུའི་རྒྱལ་པོ་རྒྱ་མཚོས་ཞུས་པ་ཞེས་བྱ་བ་ཐེག་པ་ཆེན་པོའི་མདོ་རྫོགས་སོ།།",
    "target": "འཕགས་པ་ ཀླུ འི་ རྒྱལ་པོ་ རྒྱ་མཚོ ས་ ཞུས་པ་ ཞེས་ བྱ་བ་ ཐེག་པ་ ཆེན་པོ འི་ མདོ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "རྒྱ་གར་གྱི་མཁན་པོ་ས་རེནྡྲ་བྷོ་དྷི་དང་།",
    "target": "རྒྱ་གར་ གྱི་ མཁན་པོ་ ས་ རེནྡྲ་ བྷོ་ དྷི་ དང་ །"
  },
  {
    "source": "ཞུ་ཆེན་གྱི་ལོ་ཙྪ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པའོ།།",
    "target": "ཞུ་ ཆེན་ གྱི་ ལོ་ཙྪ་བ་ བནྡེ་ ཡེ་ཤེས་ སྡེས་ བསྒྱུར་ ཅིང་ ཞུས་ ཏེ་ གཏན་ ལ་ ཕབ་པ འོ ། །"
  },
  {
    "source": "བཀྲ་ཤིསཤོག།།",
    "target": "བཀྲ་ ཤིསཤོག ། །"
  },
  {
    "source": "།",
    "target": "།"
  }
]
