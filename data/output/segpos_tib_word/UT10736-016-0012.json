[
  {
    "source": "༄༅།།",
    "target": "༄༅ ། །"
  },
  {
    "source": "བདེ་བ་ཅན་ལས་འོངས་པའི་བདུད་རྩིའི་ཉིང་ཁུའི་སྒྲུབ་ཐབས་བཞུགས་སོ།།",
    "target": "བདེ་བ་ཅན་ ལས་ འོངས་པ འི་ བདུད་རྩི འི་ ཉིང་ཁུ འི་ སྒྲུབ་ཐབས་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བཅོམ་ལྡན་འདས་ཚེ་དཔག་ཏུ་མེད་པ་ལ་ཕྱག་འཚལ་ལོ།།",
    "target": "བཅོམ་ལྡན་འདས་ ཚེ་ དཔག་ ཏུ་ མེད་པ་ ལ་ ཕྱག་ འཚལ་ ལོ ། །"
  },
  {
    "source": "ཚེ་དཔག་མེད་པའི་གསུང་གི་ཉི་མའི་འོད།།",
    "target": "ཚེ་ དཔག་མེད་པ འི་ གསུང་ གི་ ཉི་མ འི་ འོད ། །"
  },
  {
    "source": "གྲུབ་པའི་རྒྱལ་མོའི་ཁར་ཆགས་སྐྱ་རེངས་ཅན།།",
    "target": "གྲུབ་པ འི་ རྒྱལ་མོ འི་ ཁ ར་ ཆགས་ སྐྱ་རེངས་ ཅན ། །"
  },
  {
    "source": "རས་ཆུང་ཤར་རིའི་ཕྲག་པར་བབས་གྱུར་པའི།།",
    "target": "རས་ ཆུང་ ཤར་རི འི་ ཕྲག་ པ ར་ བབས་ གྱུར་ པ འི ། །"
  },
  {
    "source": "སྣང་བ་ཆེན་པོ་འབྲུག་པའི་ཉིན་མོས་བཟུང་།།",
    "target": "སྣང་བ་ ཆེན་པོ་ འབྲུག་པ འི་ ཉིན་མོ ས་ བཟུང་ ། །"
  },
  {
    "source": "འཆི་མེད་ལམ་གྱི་ས་མཁན་མཆོག་དེ་དག།",
    "target": "འཆི་མེད་ལམ་ གྱི་ ས་ མཁན་ མཆོག་ དེ་ དག །"
  },
  {
    "source": "སྤྱི་བོར་མཆོད་པ་གཞར་ཡང་མི་གཏོང་ཞིང་།།",
    "target": "སྤྱི་བོ ར་ མཆོད་པ་ གཞ ར་ ཡང་ མི་ གཏོང་ ཞིང་ ། །"
  },
  {
    "source": "ཟུང་འཇུག་ལམ་གྱི་བདུད་རྩིས་འཚོ་བ་འདིའི།།",
    "target": "ཟུང་འཇུག་ ལམ་ གྱི་ བདུད་རྩི ས་ འཚོ་བ་ འདི འི ། །"
  },
  {
    "source": "བཀའ་དྲིན་སྙིང་དང་བྲལ་བར་མ་གྱུར་ཅིག།",
    "target": "བཀའ་དྲིན་ སྙིང་ དང་ བྲལ་བ ར་ མ་ གྱུར་ ཅིག །"
  },
  {
    "source": "རྗེ་བཙུན་བླ་མས་རྗེས་སུ་ཟིན་པའི་བུ།།",
    "target": "རྗེ་བཙུན་ བླ་མ ས་ རྗེས་ སུ་ ཟིན་པ འི་ བུ ། །"
  },
  {
    "source": "གང་དེར་ཟོལ་མེད་དད་དང་ཆབས་གཅིག་པར།།",
    "target": "གང་ དེ ར་ ཟོལ་མེད་ དད་ དང་ ཆབས་ གཅིག་པ ར ། །"
  },
  {
    "source": "རྡོ་རྗེ་གསུམ་གྱི་གསང་བའི་དེ་ཉིད་གཏམ།།",
    "target": "རྡོ་རྗེ་ གསུམ་ གྱི་ གསང་བ འི་ དེ་ ཉིད་ གཏམ ། །"
  },
  {
    "source": "སྤོབས་པར་བྱེད་པས་ནམ་ཡང་ངོམས་མ་གྱུར།།",
    "target": "སྤོབས་པ ར་ བྱེད་པ ས་ ནམ་ཡང་ ངོམས་ མ་ གྱུར ། །"
  },
  {
    "source": "འདིར།",
    "target": "འདི ར །"
  },
  {
    "source": "བདེ་བ་ཅན་ལས་འོངས་པའི་བདུད་རྩིའི་ཉིང་ཁུ་འཆི་མེད་བསྒྲུབ་པའི་ལམ་གསང་རྡོ་རྗེ་གསུམ་གྱི་སྒྲུབ་པ་ཁྱད་པར་བ།",
    "target": "བདེ་བ་ཅན་ ལས་ འོངས་པ འི་ བདུད་རྩི འི་ ཉིང་ཁུ་ འཆི་མེད་ བསྒྲུབ་པ འི་ ལམ་ གསང་ རྡོ་རྗེ་ གསུམ་ གྱི་ སྒྲུབ་པ་ ཁྱད་པར་བ །"
  },
  {
    "source": "གྲུབ་པའི་རྒྱལ་མོའི་དགོངས་པའི་བསྐྱལ་ས་རྗེ་བཙུན་རས་པ་གཉིས་ཀྱི་གོང་ཁུག་ཏུ་འཆད་པའི་ཁྲིད།",
    "target": "གྲུབ་པ འི་ རྒྱལ་མོ འི་ དགོངས་པ འི་ བསྐྱལ་ ས་ རྗེ་བཙུན་ རས་པ་ གཉིས་ ཀྱི་ གོང་ ཁུག་ ཏུ་ འཆད་པ འི་ ཁྲིད །"
  },
  {
    "source": "དཔལ་ལྡན་འབྲུག་པའི་ཉམས་བཞེས་ཀྱི་བགོ་སྐལ་ཟབ་པ་ཐམས་ཅད་ཀྱི་སྙིང་།།",
    "target": "དཔལ་ལྡན་ འབྲུག་པ འི་ ཉམས་ བཞེས་ ཀྱི་ བགོ་སྐལ་ ཟབ་པ་ ཐམས་ཅད་ ཀྱི་ སྙིང་ ། །"
  },
  {
    "source": "རྒྱ་ཆེ་བ་ཐམས་ཅད་ཀྱི་ཐུགས།",
    "target": "རྒྱ་ཆེ་བ་ ཐམས་ཅད་ ཀྱི་ ཐུགས །"
  },
  {
    "source": "རྡོ་རྗེའི་ཚིག་ཐམས་ཅད་ཀྱི་ལྡེ་མིགདཔའ་བོ་དང་མཁའ་འགྲོ་ཐམས་ཅད་ཀྱི་ཐུགས་ལ་བརྣགས་པའི་མན་ངག་འདི་བཤད་པ་ལ་བརྒྱུད་པ་དང་གདམས་པ་གཉིས་ལས།",
    "target": "རྡོ་རྗེ འི་ ཚིག་ ཐམས་ཅད་ ཀྱི་ ལྡེ་མིག དཔའ་བོ་ དང་ མཁའ་འགྲོ་ ཐམས་ཅད་ ཀྱི་ ཐུགས་ ལ་ བརྣགས་པ འི་ མན་ངག་ འདི་ བཤད་པ་ ལ་ བརྒྱུད་པ་ དང་ གདམས་པ་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འོག་མིན་བདེ་བ་ཅན་གྱི་ཞིང་ཁམས་ཀྱི་སྟོན་པ་སངས་རྒྱས་བཅོམ་ལྡན་འདས་ཚེ་དཔག་ཏུ་མེད་པ་དེ་ཉིད་ཀྱིས་རྣལ་འབྱོར་མ་ཐམས་ཅད་ཀྱི་དབང་ཕྱུག་མ་གྲུབ་པའི་རྒྱལ་མོ་ལ་གདམས་ཤིང་།",
    "target": "འོག་མིན་ བདེ་བ་ཅན་ གྱི་ ཞིང་ཁམས་ ཀྱི་ སྟོན་པ་ སངས་རྒྱས་ བཅོམ་ལྡན་འདས་ ཚེ་ དཔག་ ཏུ་ མེད་པ་ དེ་ ཉིད་ ཀྱིས་ རྣལ་འབྱོར་མ་ ཐམས་ཅད་ ཀྱི་ དབང་ ཕྱུག་ མ་ གྲུབ་པ འི་ རྒྱལ་མོ་ ལ་ གདམས་ ཤིང་ །"
  },
  {
    "source": "དེས།",
    "target": "དེ ས །"
  },
  {
    "source": "རྣལ་འབྱོར་པའི་དབང་ཕྱུག་རས་ཆུང་ཞབས་ཀྱི་ངེས་པའི་འཆི་ལྟས་དུས་ཐུང་ངུས་སློག་སྟེ་ཡུམ་སྲས་དེ་གཉིས་ལ་དཔལ་བཞད་པའི་རྡོ་རྗེས་ནོས་ཤིང་།",
    "target": "རྣལ་འབྱོར་པ འི་ དབང་ཕྱུག་ རས་ ཆུང་ ཞབས་ ཀྱི་ ངེས་པ འི་ འཆི་ལྟས་ དུས་ ཐུང་ ངུས་ སློག་ སྟེ་ ཡུམ་སྲས་ དེ་ གཉིས་ ལ་ དཔལ་ བཞད་པ འི་ རྡོ་རྗེ ས་ ནོས་ ཤིང་ །"
  },
  {
    "source": "དེས་མགོན་པོ་ཟླ་འོད་གཞོན་ནུ།",
    "target": "དེ ས་ མགོན་པོ་ ཟླ་འོད་གཞོན་ནུ །"
  },
  {
    "source": "དེས་དཔལ་ཕག་མོ་གྲུ་པ།",
    "target": "དེ ས་ དཔལ་ ཕག་མོ་ གྲུ་པ །"
  },
  {
    "source": "དེས་གངས་ཅན་གྱི་རི་བོའི་ས་ར་ཧ་ཆེན་པོ།",
    "target": "དེ ས་ གངས་ཅན་ གྱི་ རི་བོ འི་ ས་ར་ཧ་ ཆེན་པོ །"
  },
  {
    "source": "དེས་ཆོས་རྗེ་པ།",
    "target": "དེ ས་ ཆོས་རྗེ་པ །"
  },
  {
    "source": "དེ་ནས་སེང་གེའི་མཚན་བདུན་པའི་བར་བརྒྱུད་ནས།",
    "target": "དེ་ ནས་ སེང་གེ འི་ མཚན་ བདུན་པ འི་ བར་ བརྒྱུད་ ནས །"
  },
  {
    "source": "མཁན་པོ་རྡོ་རྗེ་རིན་ཆེན།",
    "target": "མཁན་པོ་ རྡོ་རྗེ་ རིན་ཆེན །"
  },
  {
    "source": "སླད་ནས་སེང་གེའི་མཚན་གཉིས་དང་།",
    "target": "སླད་ ནས་ སེང་གེ འི་ མཚན་ གཉིས་ དང་ །"
  },
  {
    "source": "རིགས་གསུམ་མགོན་པོའི་སྤྲུལ་པའི་སྐུ།།",
    "target": "རིགས་ གསུམ་ མགོན་པོ འི་ སྤྲུལ་པ འི་ སྐུ ། །"
  },
  {
    "source": "མཚུངས་མེད་རྒྱལ་བའི་དབང་པོ།",
    "target": "མཚུངས་མེད་ རྒྱལ་བ འི་ དབང་པོ །"
  },
  {
    "source": "རིགས་ཐམས་ཅད་ཀྱི་མངའ་བདག་ངག་གི་དབང་པོའི་ཞལ་སྔ་ནས་ཀྱི་བར་དུ་རྒྱུན་མ་ཆད་པར་འོངས་པ་རྗེ་བཙུན་མཆོག་དེས།",
    "target": "རིགས་ ཐམས་ ཅད་ ཀྱི་ མངའ་བདག་ ངག་ གི་ དབང་པོ འི་ ཞལ་སྔ་ ནས་ ཀྱི་ བར་ དུ་ རྒྱུན་ མ་ ཆད་པ ར་ འོངས་པ་ རྗེ་བཙུན་ མཆོག་ དེ ས །"
  },
  {
    "source": "བདག་གི་ཡང་སྤྱོད་ཡུལ་དུ་གྱུར་པ་མཛད་དོ།།",
    "target": "བདག་ གི་ ཡང་ སྤྱོད་ཡུལ་ དུ་ གྱུར་པ་ མཛད་ དོ ། །"
  },
  {
    "source": "གཉིས་པ་གདམས་པ་ལ།",
    "target": "གཉིས་པ་ གདམས་པ་ ལ །"
  },
  {
    "source": "སྦྱང་བ་གཞིའི་རིམ་པ།",
    "target": "སྦྱང་བ་ གཞི འི་ རིམ་པ །"
  },
  {
    "source": "སྦྱོང་བྱེད་ལམ་གྱི་རིམ་པ།",
    "target": "སྦྱོང་བྱེད་ ལམ་ གྱི་ རིམ་པ །"
  },
  {
    "source": "སྦྱངས་པ་འབྲས་བུའི་རིམ་པ་གསུམ་ལས།",
    "target": "སྦྱངས་པ་ འབྲས་བུ འི་ རིམ་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བུ་ཀྱེ་ཚེ་དཔག་མེད་པ་བསྒྲུབ་པའི་ལམ།།",
    "target": "བུ་ ཀྱེ་ ཚེ་ དཔག་མེད་པ་ བསྒྲུབ་པ འི་ ལམ ། །"
  },
  {
    "source": "སྙིང་པོའི་སྙིང་དུ་གཏོགས་པ་འདི་ཡིན་ཏེ།།",
    "target": "སྙིང་པོ འི་ སྙིང་ དུ་ གཏོགས་པ་ འདི་ ཡིན་ ཏེ ། །"
  },
  {
    "source": "སྦྱང་གཞི་གདོས་བཅས་ལུས་དང་ལས་ཀྱི་རླུང་།།",
    "target": "སྦྱང་གཞི་ གདོས་བཅས་ལུས་ དང་ ལས་ ཀྱི་ རླུང་ ། །"
  },
  {
    "source": "ཐིག་ལེ་འཛག་པ་ཡིན་པས་བསྣུན་པ་གསུམ།།",
    "target": "ཐིག་ལེ་ འཛག་པ་ ཡིན་པ ས་ བསྣུན་པ་ གསུམ ། །"
  },
  {
    "source": "ཞེས་པའི་དོན།",
    "target": "ཞེས་ པ འི་ དོན །"
  },
  {
    "source": "ལུས་སྐུ་རྡོ་རྗེར་བསྒྲུབ་པའི་སྦྱང་གཞི་གདོས་བཅས་ཀྱི་ལུས་ཡིན་ལ།",
    "target": "ལུས་ སྐུ་ རྡོ་ རྗེ ར་ བསྒྲུབ་པ འི་ སྦྱང་ གཞི་ གདོ ས་ བཅས་ ཀྱི་ ལུས་ ཡིན་ ལ །"
  },
  {
    "source": "ལུས་ཀྱི་གནད་རྩ་ལ་ཡོད་ཅིང་།",
    "target": "ལུས་ ཀྱི་ གནད་ རྩ་ ལ་ ཡོད་ ཅིང་ །"
  },
  {
    "source": "རྩའི་སྐྱོན་མ་དག་པ་ལས་ནི།",
    "target": "རྩ འི་ སྐྱོན་ མ་ དག་པ་ ལ ས་ ནི །"
  },
  {
    "source": "དེ་དང་དེར་རླུང་ཚུལ་བཞིན་ཏུ་མི་རྒྱུ་བས་ནད་དང་རྒས་པ་དང་འཆི་བ་བསྐྱེད་ཅིང་།",
    "target": "དེ་ དང་ དེ ར་ རླུང་ ཚུལ་བཞིན་ ཏུ་ མི་ རྒྱུ་ བས་ ནད་ དང་ རྒས་པ་ དང་ འཆི་བ་ བསྐྱེད་ ཅིང་ །"
  },
  {
    "source": "རྒྱུས་པ་ལས་ནི་ནད་མེད་པ་དང་།",
    "target": "རྒྱུས་པ་ ལས་ ནི་ ནད་ མེད་པ་ དང་ །"
  },
  {
    "source": "སྟོབས་རྒྱས་པས་རྒས་པར་མི་འགྱུར་བ་དང་།",
    "target": "སྟོབས་རྒྱས་ པ ས་ རྒས་པ ར་ མི་ འགྱུར་བ་ དང་ །"
  },
  {
    "source": "གནས་སྐབས་དང་མཐར་ཐུག་གི་འཆི་བ་མེད་པ་སྟེར་བར་བྱེད་དོ།།",
    "target": "གནས་སྐབས་ དང་ མཐ ར་ ཐུག་ གི་ འཆི་བ་ མེད་པ་ སྟེར་བ ར་ བྱེད་ དོ ། །"
  },
  {
    "source": "ངག་གསུང་རྡོ་རྗེར་བསྒྲུབ་པའི་སྦྱང་གཞི་ནི་ལས་ཀྱི་རླུང་ཡིན་ལ་ངག་གི་གནད་ཟླ་ཉིའི་ཆོས་ཅན་ལ་ཡོད་ཅིང་ཟླ་ཉི་རང་དབང་དུ་བགྲོད་པས་དབུ་མའི་ལོངས་སྤྱོད་རང་གི་ཆོས་ཅན་དུ་བྱས་པའི་དབང་ལས་ནད་ལ་སོགས་པ་སྔར་བཞིན་དུ་འགྱུར་ལ།",
    "target": "ངག་ གསུང་ རྡོ་རྗེ ར་ བསྒྲུབ་པ འི་ སྦྱང་གཞི་ ནི་ ལས་ ཀྱི་ རླུང་ ཡིན་ ལ་ ངག་ གི་ གནད་ ཟླ་ ཉི འི་ ཆོས་ཅན་ ལ་ ཡོད་ ཅིང་ ཟླ་ ཉི་ རང་ དབང་ དུ་ བགྲོད་པ ས་ དབུ་ མ འི་ ལོངས་སྤྱོད་ རང་ གི་ ཆོས་ ཅན་ དུ་ བྱས་པ འི་ དབང་ ལས་ ནད་ ལ་ སོགས་པ་ སྔ ར་ བཞིན་ དུ་ འགྱུར་ ལ །"
  },
  {
    "source": "བགྲོད་པ་གཉིས་པོ་དེ་དག་གི་ལོངས་སྤྱོད་མཐའ་དག་རྣལ་འབྱོར་གྱི་སྟོབས་ཀྱིས་དབུ་མའི་རང་ཉམས་སུ་བྱས་པས་ནད་མེད་པ་ལ་སོགས་པར་འགྱུར་རོ།།",
    "target": "བགྲོད་པ་ གཉིས་པོ་ དེ་ དག་ གི་ ལོངས་སྤྱོད་ མཐའ་དག་ རྣལ་འབྱོར་ གྱི་ སྟོབས་ ཀྱིས་ དབུ་མ འི་ རང་ཉམས་ སུ་ བྱས་པ ས་ ནད་ མེད་པ་ ལ་ སོགས་པ ར་ འགྱུར་ རོ ། །"
  },
  {
    "source": "ཡིད་ཐུགས་རྡོ་རྗེ་བསྒྲུབ་པའི་སྦྱང་གཞི་ནི་གཟུང་འཛིན་གྱི་རྣམ་པར་རྟོག་པ་ཡིན་ལ།",
    "target": "ཡིད་ ཐུགས་ རྡོ་རྗེ་ བསྒྲུབ་པ འི་ སྦྱང་གཞི་ ནི་ གཟུང་འཛིན་ གྱི་ རྣམ་པ ར་ རྟོག་པ་ ཡིན་ ལ །"
  },
  {
    "source": "ཡིད་ཀྱི་གནད་ཐིག་ལེ་ལ་ཡོད་ཅིང་།",
    "target": "ཡིད་ ཀྱི་ གནད་ ཐིག་ལེ་ ལ་ ཡོད་ ཅིང་ །"
  },
  {
    "source": "ཐིག་ལེ་དཀར་པོ་ཐུར་དང་དམར་པོ་གྱེན་དུ་ཟགས་པ་ལས་ནི་ནད་སོགས་དང་།",
    "target": "ཐིག་ལེ་ དཀར་པོ་ ཐུར་ དང་ དམར་པོ་ གྱེན་ དུ་ ཟགས་པ་ ལས་ ནི་ ནད་ སོགས་ དང་ །"
  },
  {
    "source": "མེ་ཆུའི་བྱ་བ་བཟློག་པར་དཀའ་བ་དག་བཙན་ཐབས་སུ་གོང་བུར་བྱ་བའི་སྦྱོར་བས་འཆིང་བ་དང་།",
    "target": "མེ་ ཆུ འི་ བྱ་བ་ བཟློག་པ ར་ དཀའ་བ་ དག་ བཙན་ཐབས་ སུ་ གོང་བུ ར་ བྱ་བ འི་ སྦྱོར་བ ས་ འཆིང་བ་ དང་ །"
  },
  {
    "source": "གྲུབ་པའི་དངུལ་ཆུས་ལྕགས་འབིགས་པ་ལྟར་ལུས་ལ་ཁྱབ་པར་བྱེད་པས་ནད་མེད་པ་ལ་སོགས་པར་འགྱུར་རོ།།",
    "target": "གྲུབ་པ འི་ དངུལ་ ཆུ ས་ ལྕགས་ འབིགས་པ་ ལྟ ར་ ལུས་ ལ་ ཁྱབ་པ ར་ བྱེད་པ ས་ ནད་ མེད་པ་ ལ་ སོགས་པ ར་ འགྱུར་ རོ ། །"
  },
  {
    "source": "དེ་བས་འདིར་རྩ་རླུང་ཐིག་ལེ་གསུམ་དང་ལུས་ངག་ཡིད་གསུམ་ཞེས་པ་དོན་གཅིག་པས་དེ་གསུམ་འཆི་མེད་དུ་བསྒྲུབ་པའི་གཞིར་གཟུང་ནས།",
    "target": "དེ་བ ས་ འདི ར་ རྩ་ རླུང་ ཐིག་ལེ་ གསུམ་ དང་ ལུས་ངག་ ཡིད་ གསུམ་ ཞེས་ པ་ དོན་ གཅིག་པ ས་ དེ་ གསུམ་ འཆི་མེད་ དུ་ བསྒྲུབ་པ འི་ གཞི ར་ གཟུང་ ནས །"
  },
  {
    "source": "ལུས་འཆི་མེད་དུ་བསྣུན་པའི་ས་ནི་རྩའི་དྭངས་མ་དབུ་མ་དང་།",
    "target": "ལུས་ འཆི་མེད་ དུ་ བསྣུན་པ འི་ ས་ ནི་ རྩ འི་ དྭངས་མ་ དབུ་མ་ དང་ །"
  },
  {
    "source": "ངག་འཆི་མེད་དུ་གནད་དུ་བསྣུན་པའི་ས་ནི་རླུང་མཉམ་རྒྱུ་དང་།",
    "target": "ངག་ འཆི་མེད་ དུ་ གནད་ དུ་ བསྣུན་པ འི་ ས་ ནི་ རླུང་ མཉམ་ རྒྱུ་ དང་ །"
  },
  {
    "source": "ཡིད་འཆི་མེད་དུ་གནད་དུ་བསྣུན་པའི་ས་ནི་ཁམས་དཀར་དམར་འདུ་འཕྲོད་བྱས་པའི་དུས་སོ།།",
    "target": "ཡིད་ འཆི་མེད་ དུ་ གནད་ དུ་ བསྣུན་པ འི་ ས་ ནི་ ཁམས་ དཀར་དམར་ འདུ་འཕྲོད་ བྱས་པ འི་ དུས་ སོ ། །"
  },
  {
    "source": "གཉིས་པ་སྦྱོང་བྱེད་ལམ་གྱི་རིམ་པ་ལ།",
    "target": "གཉིས་པ་ སྦྱོང་བྱེད་ ལམ་ གྱི་ རིམ་པ་ ལ །"
  },
  {
    "source": "ཚེ་དཔག་ཏུ་མེད་པར་སྨིན་པར་བྱེད་པ་དང་།",
    "target": "ཚེ་ དཔག་ ཏུ་ མེད་པ ར་ སྨིན་པ ར་ བྱེད་པ་ དང་ །"
  },
  {
    "source": "རྗེས་སུ་དཔག་པས་ཚེ་དཔག་ཏུ་མེད་པར་བསྒྲུབ་པ་དང་།",
    "target": "རྗེས་ སུ་ དཔག་པ ས་ ཚེ་ དཔག་ ཏུ་ མེད་པ ར་ བསྒྲུབ་པ་ དང་ །"
  },
  {
    "source": "མངོན་སུམ་ཚད་མས་ཚེ་དཔག་ཏུ་མེད་པར་བསྒྲུབ་པ་གསུམ་ལས།",
    "target": "མངོན་སུམ་ ཚད་མ ས་ ཚེ་ དཔག་ ཏུ་ མེད་པ ར་ བསྒྲུབ་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྦྱོང་བྱེད་སྨིན་དང་ཞེས་པའི་དོན།",
    "target": "སྦྱོང་བྱེད་ སྨིན་ དང་ ཞེས་ པ འི་ དོན །"
  },
  {
    "source": "ལྷ་མངས་སམ།",
    "target": "ལྷ་ མངས་ སམ །"
  },
  {
    "source": "ལྷ་དགུའི་ཆོ་གར་བཤད་པའི་དབང་གང་ཡང་རུང་བ་ནོད་པའོ།།",
    "target": "ལྷ་ དགུ འི་ ཆོ་ག ར་ བཤད་པ འི་ དབང་ གང་ ཡང་ རུང་བ་ ནོད་པ འོ ། །"
  },
  {
    "source": "གཉིས་པ་རྗེས་སུ་དཔག་པས་ཚེ་དཔག་ཏུ་མེད་པར་བསྒྲུབ་པ་ནི།",
    "target": "གཉིས་པ་ རྗེས་ སུ་ དཔག་པ ས་ ཚེ་ དཔག་ ཏུ་ མེད་པ ར་ བསྒྲུབ་པ་ ནི །"
  },
  {
    "source": "རྗེས་དཔག་ཅེས་པའི་དོན་ཏེ།",
    "target": "རྗེས་དཔག་ ཅེས་ པ འི་ དོན་ ཏེ །"
  },
  {
    "source": "ཐོག་མ་མེད་པ་ནས་མ་རིག་པའི་མུན་པར་སོང་བའི་སེམས་ཅན་གྱི་ཁམས་རིས་མེད་པ་དྲུངས་ཕྱུང་སྟེ།",
    "target": "ཐོག་མ་ མེད་པ་ ནས་ མ་ རིག་པ འི་ མུན་པ ར་ སོང་བ འི་ སེམས་ཅན་ གྱི་ ཁམས་ རིས་ མེད་པ་ དྲུངས་ ཕྱུང་ སྟེ །"
  },
  {
    "source": "ཤེས་རབ་དང་ཡེ་ཤེས་ཀྱི་སྣང་བ་ཡང་དག་པར་སད་པར་བྱ་བའི་ཕྱིར་གནས་སྐབས་དང་མཐར་ཐུག་གི་འཆི་བ་མེད་པའི་གོ་འཕང་བསྒྲུབ་པར་བྱའོ་སྙམ་དུ་ཡིད་བརྣགས་པ་དག་གིས།",
    "target": "ཤེས་རབ་ དང་ ཡེ་ཤེས་ ཀྱི་ སྣང་བ་ ཡང་ དག་པ ར་ སད་པ ར་ བྱ་བ འི་ ཕྱི ར་ གནས་སྐབས་ དང་ མཐ ར་ ཐུག་ གི་ འཆི་བ་ མེད་པ འི་ གོ་འཕང་ བསྒྲུབ་པ ར་ བྱ འོ་ སྙམ་ དུ་ ཡིད་ བརྣགས་པ་ དག་ གིས །"
  },
  {
    "source": "གང་དུ་དགའ་བའི་གནས་སུ།",
    "target": "གང་ དུ་ དགའ་བ འི་ གནས་ སུ །"
  },
  {
    "source": "བྱ་རོག་གི་སྐད་མི་སྒྲག་པའམ།",
    "target": "བྱ་རོག་ གི་ སྐད་ མི་ སྒྲག་ པ འམ །"
  },
  {
    "source": "སྐྱ་རེངས་མ་ཤར་གོང་ཙམ་དུ་འཇམ་པོའི་སྟན་ལ་བདེ་བའི་སྐྱིལ་ཀྲུང་གིས་ཁ་ནུབ་ཏུ་ཕྱོགས་པས་འདུག་སྟེ།",
    "target": "སྐྱ་རེངས་ མ་ ཤར་ གོང་ ཙམ་ དུ་ འཇམ་པོ འི་ སྟན་ ལ་ བདེ་བ འི་ སྐྱིལ་ཀྲུང་ གིས་ ཁ་ ནུབ་ ཏུ་ ཕྱོགས་པ ས་ འདུག་ སྟེ །"
  },
  {
    "source": "སྐྱབས་སུ་འགྲོ་བ་དང་སེམས་བསྐྱེད་པ་བྱས།",
    "target": "སྐྱབས་ སུ་ འགྲོ་བ་ དང་ སེམས་ བསྐྱེད་པ་ བྱས །"
  },
  {
    "source": "ཚད་མེད་པ་བཞི་བསྒོམས་ཏེ།",
    "target": "ཚད་ མེད་པ་ བཞི་ བསྒོམས་ ཏེ །"
  },
  {
    "source": "ཨོཾ་སྭ་བྷཱ་ཝ་ཤུདྡྷཱཿསརྦ་དྷརྨཱཿསྭ་བྷཱ་ཝ་ཤུད་དྷོ྅ཧཾ།",
    "target": "ཨོཾ་ སྭ་ བྷཱ་ཝ་ ཤུདྡྷཱཿ སརྦ་དྷརྨཱཿ སྭ་ བྷཱ་ཝ་ ཤུད་ དྷོ྅ཧཾ །"
  },
  {
    "source": "ཞེས་བརྗོད་པས་ཆོས་ཉིད་དེ་བཞིན་ཉིད་གསལ་བཏབ་པའི་གསལ་སྣང་ཕྱིར་ཆད་པ་ལྟ་བུ་མདུན་གྱི་ནམ་མཁར་ཧྲཱིཿཡིག་དམར་པོ་རྨ་བྱའི་ཁྲི་དང་པད་ཟླ་ལ་གནས་པ་དེའི་འོད་ཟེར་གྱིས་བདེ་བ་ཅན་ལ་སོགས་པའི་སངས་རྒྱས་ཀྱི་ཞིང་ཐམས་ཅད་ཀྱི་བཅོམ་ལྡན་འདས་རྣམས་ཀྱི་སྐུ་གསུང་ཐུགས་འོད་ཟེར་གྱི་རྣམ་པར་བསྡུས་པ།",
    "target": "ཞེས་ བརྗོད་པ ས་ ཆོས་ཉིད་ དེ་བཞིན་ཉིད་ གསལ་ བཏབ་པ འི་ གསལ་སྣང་ ཕྱི ར་ ཆད་པ་ ལྟ་བུ་ མདུན་ གྱི་ ནམ་ མཁ ར་ ཧྲཱིཿཡིག་ དམར་པོ་ རྨ་བྱ འི་ ཁྲི་ དང་ པད་ ཟླ་ ལ་ གནས་པ་ དེ འི་ འོད་ཟེར་ གྱིས་ བདེ་བ་ཅན་ ལ་ སོགས་པ འི་ སངས་རྒྱས་ ཀྱི་ ཞིང་ ཐམས་ཅད་ ཀྱི་ བཅོམ་ལྡན་འདས་ རྣམས་ ཀྱི་ སྐུ་གསུང་ཐུགས་ འོད་ཟེར་ གྱི་ རྣམ་པ ར་ བསྡུས་པ །"
  },
  {
    "source": "དེ་ཉིད་དང་དབྱེར་མི་ཕྱེད་པར་གྱུར་པ་དེ་ཡོངས་སུ་གྱུར་པ་ལས་བདེ་བ་ཅན་གྱི་སྟོན་པ་བཅོམ་ལྡན་འདས་ཚེ་དཔག་ཏུ་མེད་པ་ཉི་མའི་འོད་ཀྱིས་ལི་ཁྲི་རི་བོ་བཞུ་བའི་མདོག་ལྟར་དམར་སེར་ཞལ་གཅིག་ཤིན་ཏུ་ཞི་བའི་སྐུ་རྡོ་རྗེ་སྐྱིལ་མོ་ཀྲུང་གིས་བཞུགས་ཤིང་།",
    "target": "དེ་ ཉིད་ དང་ དབྱེར་ མི་ ཕྱེད་པ ར་ གྱུར་པ་ དེ་ ཡོངས་ སུ་ གྱུར་པ་ ལས་ བདེ་བ་ཅན་ གྱི་ སྟོན་པ་ བཅོམ་ལྡན་འདས་ ཚེ་ དཔག་ ཏུ་ མེད་པ་ ཉི་མ འི་ འོད་ ཀྱིས་ ལི་ཁྲི་ རི་བོ་ བཞུ་བ འི་ མདོག་ ལྟ ར་ དམར་སེར་ ཞལ་ གཅིག་ ཤིན་ ཏུ་ ཞི་བ འི་ སྐུ་རྡོ་རྗེ་ སྐྱིལ་མོ་ཀྲུང་ གིས་ བཞུགས་ ཤིང་ །"
  },
  {
    "source": "མཉམ་བཞག་གི་ཕྱག་རྒྱ་མཛད་པའི་སྟེང་ན་གང་ལ་རེག་པས་འཆི་བ་མེད་པའི་རིག་འཛིན་དུ་འགྱུར་བས་གསེར་འགྱུར་གྱི་རྩི་ལྟ་བུའི་བདུད་རྩི་སྦྲང་རྩིའི་ཉིང་ཁུ་འདྲ་བས་བཻཌཱུརྻ་མཐོན་མཐིང་གི་ལྷུང་བཟེད་བཀང་སྟེ་བསྣམ་པ།",
    "target": "མཉམ་བཞག་ གི་ ཕྱག་རྒྱ་ མཛད་པ འི་ སྟེང་ ན་ གང་ ལ་ རེག་པ ས་ འཆི་བ་ མེད་པ འི་ རིག་འཛིན་ དུ་ འགྱུར་བ ས་ གསེར་འགྱུར་ གྱི་ རྩི་ ལྟ་བུ འི་ བདུད་རྩི་ སྦྲང་རྩི འི་ ཉིང་ཁུ་ འདྲ་བ ས་ བཻཌཱུརྻ་ མཐོན་མཐིང་ གི་ ལྷུང་བཟེད་ བཀང་ སྟེ་ བསྣམ་ པ །"
  },
  {
    "source": "རལ་པའི་ཟུར་ཕུད་ཡིད་བཞིན་གྱི་ནོར་བུས་སྤྲས་ཤིང་ལྷ་རྫས་ཀྱིས་གཞལ་དུ་མེད་པའི་རིན་པོ་ཆེའི་ཅོད་པན།",
    "target": "རལ་པ འི་ ཟུར་ཕུད་ ཡིད་ བཞིན་ གྱི་ ནོར་བུ ས་ སྤྲ ས་ ཤིང་ ལྷ་ རྫས་ ཀྱིས་ གཞལ་ དུ་ མེད་པ འི་ རིན་པོ་ཆེ འི་ ཅོད་པན །"
  },
  {
    "source": "སྙན་ཆ།",
    "target": "སྙན་ ཆ །"
  },
  {
    "source": "མགུལ་རྒྱན།",
    "target": "མགུལ་རྒྱན །"
  },
  {
    "source": "དོ་ཤལ།",
    "target": "དོ་ཤལ །"
  },
  {
    "source": "སྐ་རགས།",
    "target": "སྐ་ རགས །"
  },
  {
    "source": "ཕྱག་ཞབས་ཀྱི་གདུ་བུ།",
    "target": "ཕྱག་ ཞབས་ ཀྱི་ གདུ་ བུ །"
  },
  {
    "source": "པཉྩ་ལཱི་ཀའི་སྟོད་གཡོགས་དང་སྨད་གཡོགས་ཅན།",
    "target": "པཉྩ་ ལཱི་ཀ འི་ སྟོད་གཡོགས་ དང་ སྨད་གཡོགས་ ཅན །"
  },
  {
    "source": "མཚན་དང་དཔེ་བྱད་ཀྱིས་བལྟ་བའི་མིག་ངོམས་པ་མེད་པས་ཕྱིས་ཕྱིར་ཡང་བལྟ་བར་འདོད་པ།",
    "target": "མཚན་ དང་ དཔེ་བྱད་ ཀྱིས་ བལྟ་བ འི་ མིག་ ངོམས་པ་ མེད་པ ས་ ཕྱི ས་ ཕྱི ར་ ཡང་ བལྟ་བ ར་ འདོད་པ །"
  },
  {
    "source": "འོད་ཟེར་གྱི་དབུས་ན་ཁྲི་དང་པད་ཟླ་ལ་རབ་ཏུ་བཞུགས་པའི་ལྷའི་སྣང་བ་ཡུན་རིང་དུ་བསྒོམ་མོ།།",
    "target": "འོད་ཟེར་ གྱི་ དབུས་ ན་ ཁྲི་ དང་ པད་ ཟླ་ ལ་ རབ་ ཏུ་ བཞུགས་པ འི་ ལྷ འི་ སྣང་བ་ ཡུན་རིང་ དུ་ བསྒོམ་ མོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "རང་གི་ལུས་ཞིང་གི་རྡུལ་ཇི་སྙེད་པ་དེ་སྙེད་པ་རེ་རེ་ལའང་རྒྱ་མཚོའི་ལྕེ་དང་ལྡན་པར་མོས་ཏེ།",
    "target": "རང་ གི་ ལུས་ ཞིང་ གི་ རྡུལ་ ཇི་ སྙེད་པ་ དེ་ སྙེད་པ་ རེ་རེ་ ལ འང་ རྒྱ་མཚོ འི་ ལྕེ་ དང་ ལྡན་པ ར་ མོས་ ཏེ །"
  },
  {
    "source": "འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་ཡན་ལག་བདུན་པས་བྱང་ཆུབ་སེམས་དཔའ་དེའི་རྣམ་པར་ཐར་པ་ལྟར་དུ་མཆོད་ནས།",
    "target": "འཕགས་པ་ ཀུན་ ཏུ་ བཟང་པོ འི་ རྣམ་པ ར་ ཐར་པ་ ལས་ བྱུང་བ འི་ ཡན་ལག་བདུན་པ ས་ བྱང་ཆུབ་སེམས་དཔའ་ དེ འི་ རྣམ་པ ར་ ཐར་པ་ ལྟ ར་ དུ་ མཆོད་ ནས །"
  },
  {
    "source": "ཨོཾ་བཛྲ་ཨཱ་ཡུ་ཥེ།",
    "target": "ཨོཾ་ བཛྲ་ ཨཱ་ཡུ་ ཥེ །"
  },
  {
    "source": "ས་ར་ཧ།",
    "target": "ས་ ར་ ཧ །"
  },
  {
    "source": "ཀ་ར་ཎེ།",
    "target": "ཀ་ར་ ཎེ །"
  },
  {
    "source": "ཤྭ་ར་རེ་ཧཱུྃ་ཕཊ྄།",
    "target": "ཤྭ་ ར་ རེ་ ཧཱུྃ་ ཕཊ྄ །"
  },
  {
    "source": "ཅེས་ལན་བདུན་གྱི་བར་གསོལ་བ་གདབ།",
    "target": "ཅེས་ ལན་ བདུན་ གྱི་ བ ར་ གསོལ་བ་ གདབ །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "རང་གི་སྣ་ནས་རླུང་རོ་ལན་གསུམ་བསལ་བས་སྟོང་སང་གིས་སོང་བར་བསམས་རླུང་ཕྱིར་འབུད་པ་དང་བསྟུན།",
    "target": "རང་ གི་ སྣ་ ནས་ རླུང་ རོ་ ལན་ གསུམ་ བསལ་བ ས་ སྟོང་ སང་ གིས་ སོང་བ ར་ བསམས་ རླུང་ ཕྱི ར་ འབུད་པ་ དང་ བསྟུན །"
  },
  {
    "source": "སྣ་གཡས་ནས་རླུང་བུད་པའི་མཆུ་དང་འདྲ་བ་བཅོམ་ལྡན་འདས་ཀྱི་ཕྱག་གི་ལྷུང་བཟེད་ཀྱི་ནང་དུ་སོང་།",
    "target": "སྣ་ གཡས་ ནས་ རླུང་ བུད་པ འི་ མཆུ་ དང་ འདྲ་བ་ བཅོམ་ལྡན་འདས་ ཀྱི་ ཕྱག་ གི་ ལྷུང་བཟེད་ ཀྱི་ ནང་ དུ་ སོང་ །"
  },
  {
    "source": "བདུད་རྩི་མེ་ཏོག་གི་རྩི་ལྟ་བུ་གཞིབས།",
    "target": "བདུད་རྩི་ མེ་ཏོག་ གི་ རྩི་ ལྟ་བུ་ གཞིབས །"
  },
  {
    "source": "ནང་དུ་བརྔུབས་པ་དང་བསྟུན་ཚུར་ལོག་སྣ་གཡོན་ནས་ཞུགས།",
    "target": "ནང་ དུ་ བརྔུབས་པ་ དང་ བསྟུན་ ཚུ ར་ ལོག་ སྣ་ གཡོན་ ནས་ ཞུགས །"
  },
  {
    "source": "སྤྱི་བོ་ནས་རིམ་པ་བཞིན་ལུས་ཐམས་ཅད་ལ་ཁྱབ་པར་མོས་པས་ནང་དུ་འཛིན།",
    "target": "སྤྱི་བོ་ ནས་ རིམ་པ་ བཞིན་ ལུས་ ཐམས་ཅད་ ལ་ ཁྱབ་པ ར་ མོས་པ ས་ ནང་ དུ་ འཛིན །"
  },
  {
    "source": "ཚུལ་དེ་ལྟ་བུས་བུམ་པ་ཅན་ཉི་ཤུ་རྩ་གཅིག་གི་བར་དུ་བསྒོམས་པས་ལུས་ཀྱི་སོར་མོ་བ་སྤུའི་རྩེའི་བར་ཐམས་ཅད་འཆི་བ་མེད་པའི་བདུད་རྩིས་གང་བར་བསམས་ནས།",
    "target": "ཚུལ་ དེ་ ལྟ་བུ ས་ བུམ་པ་ཅན་ ཉི་ཤུ་ རྩ་ གཅིག་ གི་ བར་ དུ་ བསྒོམས་པ ས་ ལུས་ ཀྱི་ སོར་མོ་ བ་སྤུ འི་ རྩེ འི་བ ར་ ཐམས་ཅད་ འཆི་བ་ མེད་པ འི་ བདུད་རྩི ས་ གང་བ ར་ བསམས་ ནས །"
  },
  {
    "source": "མདུན་གྱི་བཅོམ་ལྡན་འདས་རང་ཉིད་ལ་ཐིམ་པས་ཇི་ལྟར་བཤད་པའི་བཅོམ་ལྡན་འདས་དེ་ལྟ་བུར་རང་ཉིད་གྱུར་པའི་གཉིས་སུ་མི་ཕྱེད་པའི་སོ་སོ་རང་རིག་པའི་ཡེ་ཤེས་ཀྱི་ངང་ལ་ཇི་ཙམ་གནས་ཀྱི་བར་ལ་མཉམ་པར་བཞག",
    "target": "མདུན་ གྱི་ བཅོམ་ལྡན་འདས་ རང་ ཉིད་ ལ་ ཐིམ་པ ས་ ཇི་ ལྟ ར་ བཤད་པ འི་ བཅོམ་ལྡན་འདས་ དེ་ ལྟ་བུ ར་ རང་ ཉིད་ གྱུར་པ འི་ གཉིས་ སུ་ མི་ ཕྱེད་པ འི་ སོ་སོ་ རང་ རིག་པ འི་ ཡེ་ཤེས་ ཀྱི་ ངང་ ལ་ ཇི་ ཙམ་ གནས་ ཀྱི་ བར་ ལ་ མཉམ་པ ར་ བཞག"
  },
  {
    "source": "དེ་ལས་ལངས་བའི་རྗེས་ཐོབ་ཏུ་རང་ཉིད་ལྷར་གསལ་བའི་སྙིང་གར་བྱི་རུའི་མདོག་ལྟ་བུར་དམར་བའི་འཁོར་ལོ་རྩིབས་བཅུ་པའི་ལྟེ་བ་ལ་ཧྲཱིཿཡིག་མདུན་ནས་གཡས་བསྐོར་གྱིས་ཨོཾ་ཨ་མཱ་ར་ཎི་ཛཱི་ཝཱནྟི་ཡེ་སྭཱ་ཧཱ།",
    "target": "དེ་ ལས་ ལངས་བ འི་ རྗེས་ཐོབ་ ཏུ་ རང་ ཉིད་ ལྷ ར་ གསལ་བ འི་ སྙིང་ག ར་ བྱི་རུ འི་ མདོག་ ལྟ་བུ ར་ དམར་བ འི་ འཁོར་ལོ་ རྩིབས་ བཅུ་པ འི་ ལྟེ་བ་ ལ་ ཧྲཱིཿཡིག་ མདུན་ ནས་ གཡས་ བསྐོར་ གྱིས་ ཨོཾ་ ཨ་མཱ་ར་ ཎི་ ཛཱི་ ཝཱནྟི་ ཡེ་ སྭཱ་ཧཱ །"
  },
  {
    "source": "མུ་ཁྱུད་ཀྱི་ནང་དུ་མཚན་བརྒྱ་རྩ་བརྒྱད་པས་བསྐོར་བའི།",
    "target": "མུ་ཁྱུད་ ཀྱི་ ནང་ དུ་ མཚན་ བརྒྱ་ རྩ་ བརྒྱད་པ ས་ བསྐོར་ བ འི །"
  },
  {
    "source": "འཁོར་ལོ་གཡས་དང་ཡིག་འབྲུ་གཡོན་དུ་འཁོར་བའི་འོད་ཟེར་གྱི་ལྕགས་ཀྱུས།",
    "target": "འཁོར་ལོ་ གཡས་ དང་ ཡིག་འབྲུ་ གཡོན་ དུ་ འཁོར་བ འི་ འོད་ཟེར་ གྱི་ ལྕགས་ ཀྱུས །"
  },
  {
    "source": "ཚེ།",
    "target": "ཚེ །"
  },
  {
    "source": "དཔལ།",
    "target": "དཔལ །"
  },
  {
    "source": "ཤེས་རབ།",
    "target": "ཤེས་རབ །"
  },
  {
    "source": "ནོར།",
    "target": "ནོར །"
  },
  {
    "source": "བསོད་ནམས་ལ་སོགས་པའི་སྣང་བ་དང་མི་སྣང་བའི་ཡོན་ཏན་གྱི་མཐུ་ཐམས་ཅད་རྡོ་ཁབ་ལེན་ལ་རེག་པའི་ལྕགས་བཞིན་དུ་བསྡུས་པས།",
    "target": "བསོད་ནམས་ ལ་ སོགས་པ འི་ སྣང་བ་ དང་ མི་ སྣང་བ འི་ ཡོན་ཏན་ གྱི་ མཐུ་ ཐམས་ཅད་ རྡོ་ ཁབ་ ལེན་ ལ་ རེག་པ འི་ ལྕགས་ བཞིན་ དུ་ བསྡུས་པ ས །"
  },
  {
    "source": "ལྟེ་བའི་རང་གི་སེམས་ཀྱི་ངོ་བོ་ཧྲཱིཿཡིག་ལ་ཐིམ་པར་བསམས་ལ་དབང་དུ་བྱ་བར་མོས་པས་ཅི་རིགས་པར་བཟླས།",
    "target": "ལྟེ་བ འི་ རང་ གི་ སེམས་ ཀྱི་ ངོ་བོ་ ཧྲཱིཿཡིག་ ལ་ ཐིམ་པ ར་ བསམས་ ལ་ དབང་ དུ་ བྱ་བ ར་ མོས་པ ས་ ཅི་ རིགས་པ ར་ བཟླས །"
  },
  {
    "source": "དེ་ནས་དགེ་བའི་རྩ་བ་གནས་སྐབས་དང་མཐར་ཐུག་གི་ཚེ་དཔག་ཏུ་མེད་པ་འགྲུབ་པའི་ཕྱིར་བསྔོ་བར་བྱའོ།།",
    "target": "དེ་ ནས་ དགེ་བ འི་ རྩ་བ་ གནས་སྐབས་ དང་ མཐ ར་ ཐུག་ གི་ ཚེ་ དཔག་ ཏུ་ མེད་པ་ འགྲུབ་པ འི་ ཕྱི ར་ བསྔོ་བ ར་ བྱ འོ ། །"
  },
  {
    "source": "གསུམ་པ་མངོན་སུམ་གྱི་ཚད་མས་ཚེ་དཔག་ཏུ་མེད་པར་བསྒྲུབ་པ་ལ།",
    "target": "གསུམ་པ་ མངོན་སུམ་ གྱི་ ཚད་མ ས་ ཚེ་ དཔག་ ཏུ་ མེད་པ ར་ བསྒྲུབ་པ་ ལ །"
  },
  {
    "source": "ལུས་འཆི་བ་མེད་པ་སྐུ་རྡོ་རྗེར་བསྒྲུབ་པ།",
    "target": "ལུས་ འཆི་བ་ མེད་པ་ སྐུ་ རྡོ་རྗེ ར་ བསྒྲུབ་པ །"
  },
  {
    "source": "ངག་འཆི་བ་མེད་པ་གསུང་རྡོ་རྗེར་བསྒྲུབ་པ།",
    "target": "ངག་ འཆི་བ་ མེད་པ་ གསུང་ རྡོ་རྗེ ར་ བསྒྲུབ་པ །"
  },
  {
    "source": "ཡིད་འཆི་བ་མེད་པ་ཐུགས་རྡོ་རྗེར་བསྒྲུབ་པ་གསུམ་ལས།",
    "target": "ཡིད་ འཆི་བ་ མེད་པ་ ཐུགས་ རྡོ་རྗེ ར་ བསྒྲུབ་པ་ གསུམ་ ལས །"
  },
  {
    "source": "དང་པོ་ལ།",
    "target": "དང་པོ་ ལ །"
  },
  {
    "source": "མཉམ་བཞག་དང་།",
    "target": "མཉམ་བཞག་ དང་ །"
  },
  {
    "source": "གེགས་སེལ་གཉིས་ཀྱི་དང་པོ་ནི།",
    "target": "གེགས་ སེལ་ གཉིས་ ཀྱི་ དང་པོ་ ནི །"
  },
  {
    "source": "མངོན་སུམ་མམ།",
    "target": "མངོན་སུམ་ མམ །"
  },
  {
    "source": "སྐྱིལ་ཀྲུང་ཚངས་དབྱུག་རེངས་བྱས་ཞེས་པ།",
    "target": "སྐྱིལ་ཀྲུང་ ཚངས་ དབྱུག་ རེངས་ བྱས་ ཞེས་ པ །"
  },
  {
    "source": "སྟན་སྲབ་འཐུག་རན་པའི་ཁར་འཕང་ལོ་དང་ཚད་དབྱིབས་མཚུངས་པ་ཅུང་ཟད་རྔམས་འཐུག་པ་དར་གྱིས་གྲིལ་བ་བཤང་བའི་ཐད་དྲང་པོར་བཞགདེའི་སྟེང་དུ་བཤང་བ་འོང་བར་བྱས་པའི་རྡོར་སྐྱིལ་ལག་པ་མཉམ་བཞག་ལྟེ་འོག་ཏུ་གཅེར་བའི་གྲུ་མོ་བསྲངས་པས་ཚངས་པའི་དབྱུག་པ་རེངས་སུ་གཞུག་ཐལ་གོང་དགྱེད།",
    "target": "སྟན་ སྲབ་འཐུག་ རན་པ འི་ ཁ ར་ འཕང་ ལོ་ དང་ ཚད་ དབྱིབས་ མཚུངས་པ་ ཅུང་ཟད་ རྔམས་ འཐུག་པ་ དར་ གྱིས་ གྲིལ་བ་ བཤང་བ འི་ ཐད་ དྲང་པོ ར་ བཞག དེ འི་ སྟེང་ དུ་ བཤང་བ་ འོང་བ ར་ བྱས་པ འི་ རྡོར་ སྐྱིལ་ ལག་པ་ མཉམ་བཞག་ ལྟེ་འོག་ ཏུ་ གཅེར་བ འི་ གྲུ་མོ་ བསྲངས་པ ས་ ཚངས་པ འི་ དབྱུག་པ་ རེངས་ སུ་ གཞུག་ ཐལ་གོང་ དགྱེད །"
  },
  {
    "source": "ཨོལ་ཀོས་མདུད་མནན།",
    "target": "ཨོལ་ ཀོ ས་ མདུད་ མནན །"
  },
  {
    "source": "ལྕེ་བཀུག་པའི་རྩེ་ལྕེའུ་ཆུང་ལ་སྦྱར།",
    "target": "ལྕེ་ བཀུག་པ འི་ རྩེ་ ལྕེའུ་ཆུང་ ལ་ སྦྱར །"
  },
  {
    "source": "མིག་ཐད་ཀའི་བར་སྣང་ལ་མི་གཡོ་བར་བཅིང་བ་ནི་ལུས་གཡོ་མེད་དུ་བཞག་པའི་ལུས་ཐམས་ཅད་ཀྱི་མཉམ་བཞག་གོ།",
    "target": "མིག་ ཐད་ ཀ འི་ བར་སྣང་ ལ་ མི་ གཡོ་བ ར་ བཅིང་བ་ ནི་ ལུས་ གཡོ་ མེད་ དུ་ བཞག་པ འི་ ལུས་ ཐམས་ཅད་ ཀྱི་ མཉམ་བཞག་ གོ །"
  },
  {
    "source": "བཤང་བའི་སྲོགམེ་འདྲ་སྟེར་བཀུག་ཅེས་པ།",
    "target": "བཤང་བ འི་ སྲོགམེ་ འདྲ་ སྟེར་ བཀུག་ ཅེས་ པ །"
  },
  {
    "source": "དེ་ནས་རྒྱུ་ཞབས་ཡིད་ཙམ་བསྐུམ་ནས་བཤང་བའི་གནས་དྲག་པོར་བཙུམ་པས།",
    "target": "དེ་ ནས་ རྒྱུ་ ཞབས་ ཡིད་ ཙམ་ བསྐུམ་ ནས་ བཤང་བ འི་ གནས་ དྲག་པོ ར་ བཙུམ་པ ས །"
  },
  {
    "source": "འོག་རླུང་ལྟེ་བའི་ཨ་ཤད་ཀྱི་མེའི་རང་བཞིན་དུ་བྱིན་གྱིས་བརླབས་པ་གྱེན་དུ་དྲག་པོར་འཐེན་པས་སྤྱི་བོའི་ཧཾ་ཡིག་ལ་རེག",
    "target": "འོག་རླུང་ ལྟེ་བ འི་ ཨ་ཤད་ ཀྱི་ མེ འི་ རང་བཞིན་ དུ་ བྱིན་ གྱིས་ བརླབས་པ་ གྱེན་ དུ་ དྲག་པོ ར་ འཐེན་པ ས་ སྤྱི་བོ འི་ ཧཾ་ ཡིག་ ལ་ རེག"
  },
  {
    "source": "དེའི་འོད་ཀྱིས་སངས་རྒྱས་ཐམས་ཅད་འོད་དུ་ཞུ་བའི་འོད་ཟེར་བདུད་རྩིའི་བྱེད་ལས་ཅན་སྣའི་སྒོ་གཉིས་ནས་ཞུགས་ཏེ།",
    "target": "དེ འི་ འོད་ ཀྱིས་ སངས་རྒྱས་ ཐམས་ཅད་ འོད་ དུ་ ཞུ་བ འི་ འོད་ཟེར་ བདུད་རྩི འི་ བྱེད་ལས་ ཅན་ སྣ འི་ སྒོ་ གཉིས་ ནས་ ཞུགས་ ཏེ །"
  },
  {
    "source": "མཛོད་སྤུའི་ནང་བརྒྱུད་སྤྱི་བོར་སླེབ་པར་མོས་ཏེ་སྟེང་རླུང་སྣ་ནས་ཅུང་ཟད་བཀུགསྤྱི་བོར་འདྲེས་པ་ཧཾ་ཡིག་དང་འབྲེལ་བའི་རྩའི་ལམ་ནས་ལྕེའུ་ཆུང་གི་བར་དུ་ཇི་སྲིད་ཐུབ་ཚད་དུ་བསྡམ་པ་ངག་གཡོ་མེད་དུ་བཞག་པའི་ངག་གི་མཉམ་བཞག་གོ།",
    "target": "མཛོད་སྤུ འི་ ནང་ བརྒྱུད་ སྤྱི་བོ ར་ སླེབ་པ ར་ མོས་ ཏེ་ སྟེང་ རླུང་ སྣ་ ནས་ ཅུང་ཟད་ བཀུག སྤྱི་བོ ར་ འདྲེས་པ་ ཧཾ་ ཡིག་ དང་ འབྲེལ་བ འི་ རྩ འི་ ལམ་ ནས་ ལྕེའུ་ཆུང་ གི་ བར་ དུ་ ཇི་སྲིད་ ཐུབ་ ཚད་ དུ་ བསྡམ་པ་ ངག་ གཡོ་ མེད་ དུ་ བཞག་པ འི་ ངག་ གི་ མཉམ་བཞག་ གོ །"
  },
  {
    "source": "མགྲིན་པའི་དྲིལ་ཆུང་གི་བདེ་བའི་རྒྱུན་བཞུ་བ་སྐམས་པའི་རྩ་སོས་པའི།",
    "target": "མགྲིན་པ འི་ དྲིལ་ཆུང་ གི་ བདེ་བ འི་ རྒྱུན་ བཞུ་བ་ སྐམས་པ འི་ རྩ་ སོས་པ འི །"
  },
  {
    "source": "བདུད་རྩི་ལྔ་ཟ་ཞེས་པ་ལོངས་སྐུའི་ཐིག་ལེ་ཧཾ་ཡིག་ཞུ་བའི་རྒྱུན་འོངས་པ་ལྕེའུ་ཆུང་ནང་གི་སུཾ་ཡིག་གི་བདུད་རྩི་འཕེལ་བ་ལུས་ཀྱི་གནས་ཐམས་ཅད་དུ་བབས་པས།",
    "target": "བདུད་རྩི་ ལྔ་ ཟ་ ཞེས་ པ་ ལོངས་སྐུ འི་ ཐིག་ལེ་ ཧཾ་ ཡིག་ ཞུ་བ འི་ རྒྱུན་ འོངས་པ་ ལྕེའུ་ཆུང་ ནང་ གི་ སུཾ་ ཡིག་ གི་ བདུད་རྩི་ འཕེལ་བ་ ལུས་ ཀྱི་ གནས་ ཐམས་ཅད་ དུ་ བབས་ པ ས །"
  },
  {
    "source": "ལུས་ཀྱི་རྩ་བསྐམས་ཞར་བ་ཐམས་ཅད་སོས་པར་བསམ་ཞིང་ལྕེ་རྩེ་བསྐྱོད་པས་དང་པོར་མངར་བ།",
    "target": "ལུས་ ཀྱི་ རྩ་ བསྐམས་ ཞར་བ་ ཐམས་ཅད་ སོས་པ ར་ བསམ་ ཞིང་ ལྕེ་ རྩེ་ བསྐྱོད་པ ས་ དང་པོ ར་ མངར་བ །"
  },
  {
    "source": "དེ་ནས་འབོལ་བ།",
    "target": "དེ་ ནས་ འབོལ་བ །"
  },
  {
    "source": "དེ་ནས་འོ་མ་ལྟ་བུ་འཛག་པ་འབྱུང་བ་དེ་ཡང་དང་ཡང་དུ་བརྔུབས་པ་ལས་ནི་སྐྲ་དཀར་དང་གཉེར་མ་མི་འབྱུང་ཞིང་།",
    "target": "དེ་ ནས་ འོ་མ་ ལྟ་བུ་ འཛག་པ་ འབྱུང་བ་ དེ་ ཡང་ དང་ ཡང་ དུ་ བརྔུབས་པ་ ལས་ ནི་ སྐྲ་དཀར་ དང་ གཉེར་ མ་ མི་ འབྱུང་ ཞིང་ །"
  },
  {
    "source": "ཡོད་པ་སེལ་བ་དང་།",
    "target": "ཡོད་པ་ སེལ་བ་ དང་ །"
  },
  {
    "source": "མདངས་པདྨ།",
    "target": "མདངས་ པདྨ །"
  },
  {
    "source": "བཀྲག་ཉི་ཟླ།",
    "target": "བཀྲག་ ཉི་ཟླ །"
  },
  {
    "source": "སྟོབས་གླང་པོ་ཆེ།",
    "target": "སྟོབས་ གླང་པོ་ཆེ །"
  },
  {
    "source": "རྩལ་སེང་གེཡང་རྩལ་ཁྱུང་དང་འདྲ་བ་བརྒྱད་གཉིས་ཀྱི་ལང་ཚོ་ལ་གནས་པར་འགྱུར་རོ།།",
    "target": "རྩལ་ སེང་གེ ཡང་ རྩལ་ ཁྱུང་ དང་ འདྲ་བ་ བརྒྱད་ གཉིས་ ཀྱི་ ལང་ཚོ་ ལ་ གནས་པ ར་ འགྱུར་ རོ ། །"
  },
  {
    "source": "དེ་ལྟར་བསྒོམས་པས་རྩ་སོས་ཤིང་རླུང་རང་མལ་དུ་རེངས་པའི་སྟོང་གཟུགས་དང་ལྷའི་མིག་ལ་སོགས་པའི་མངོན་པར་ཤེས་པ་ནི་བདུད་རྩི་ལྔའི་མིང་གིས་བསྟན་པ་དེ་དག་བྱུང་རྒྱལ་དུ་བསྐྱང་བས་ཟ་བར་བྱའོ།།",
    "target": "དེ་ ལྟ ར་ བསྒོམས་པ ས་ རྩ་ སོས་ ཤིང་ རླུང་ རང་མལ་ དུ་ རེངས་པ འི་ སྟོང་ གཟུགས་ དང་ ལྷ འི་ མིག་ ལ་ སོགས་པ འི་ མངོན་པ ར་ ཤེས་པ་ ནི་ བདུད་རྩི་ ལྔ འི་ མིང་ གིས་ བསྟན་པ་ དེ་ དག་ བྱུང་རྒྱལ་ དུ་ བསྐྱང་བ ས་ ཟ་བ ར་ བྱ འོ ། །"
  },
  {
    "source": "འདིས་ནི་བདུད་རྩི་ལྔའི་བཅུད་ལེན་ཡང་བསྟན་ཏེ།",
    "target": "འདི ས་ ནི་ བདུད་རྩི་ ལྔ འི་ བཅུད་ལེན་ ཡང་ བསྟན་ ཏེ །"
  },
  {
    "source": "དེའི་རྣམ་པར་གཞག་པ་ནི་གཞན་དུ་ཤེས་སོ།།",
    "target": "དེ འི་ རྣམ་པ ར་ གཞག་པ་ ནི་ གཞན་ དུ་ ཤེས་ སོ ། །"
  },
  {
    "source": "དེ་ནི་སེམས་གཡོ་མེད་དུ་བཞག་པའི་སེམས་ཀྱི་མཉམ་བཞག་གོ།",
    "target": "དེ་ ནི་ སེམས་ གཡོ་ མེད་ དུ་ བཞག་པ འི་ སེམས་ ཀྱི་ མཉམ་བཞག་ གོ །"
  },
  {
    "source": "གཉིས་པ་གེགས་ནི།",
    "target": "གཉིས་པ་ གེགས་ ནི །"
  },
  {
    "source": "གེགས་སེལ་གནང་དང་སྦྱར་ཞེས་པ།",
    "target": "གེགས་ སེལ་ གནང་ དང་ སྦྱར་ ཞེས་ པ །"
  },
  {
    "source": "དང་པོ་བཟློག་པའི་འཁྲུལ་འཁོར་ལ།",
    "target": "དང་པོ་ བཟློག་པ འི་ འཁྲུལ་འཁོར་ ལ །"
  },
  {
    "source": "རྐང་པ་སྐྱིལ་ཀྲུང་ལག་པ་ཁུ་ཚུར་སྙིང་གར་བསྣོལ།",
    "target": "རྐང་པ་ སྐྱིལ་ཀྲུང་ ལག་པ་ ཁུ་ཚུར་ སྙིང་ག ར་ བསྣོལ །"
  },
  {
    "source": "ལུས་བྱིན་བསྲངས།",
    "target": "ལུས་ བྱིན་ བསྲངས །"
  },
  {
    "source": "ཅུང་ཟད་མདུན་དུ་སྒུར་བས་རླུང་ཕྱིར་འབུད་དྲག་པོ་བྱ།",
    "target": "ཅུང་ཟད་ མདུན་ དུ་ སྒུར་བ ས་ རླུང་ ཕྱི ར་ འབུད་ དྲག་པོ་ བྱ །"
  },
  {
    "source": "ཕྱིར་འཛིན་པའི་ཚེ་འོག་རླུང་དཔྱི་མིག་བསྒུལ་བས་གྱེན་དུ་དྲག་པོར་འཐེན།",
    "target": "ཕྱི ར་ འཛིན་པ འི་ ཚེ་ འོག་རླུང་ དཔྱི་མིག་ བསྒུལ་ བས་ གྱེན་ དུ་ དྲག་པོ ར་ འཐེན །"
  },
  {
    "source": "ཕྱིར་འབུད་གསུམ་སོང་བའི་རྗེས་སོ།།",
    "target": "ཕྱི ར་ འབུད་ གསུམ་ སོང་བ འི་ རྗེས་ སོ ། །"
  },
  {
    "source": "མགོ་བོ་གདན་ལ་རེག་ལ་ཁད་ཙམ་ནས་གྱེན་ལ་འདེགས་པ་དང་བསྟུན།",
    "target": "མགོ་བོ་ གདན་ ལ་ རེག་ ལ་ ཁད་ ཙམ་ ནས་ གྱེན་ ལ་ འདེགས་པ་ དང་ བསྟུན །"
  },
  {
    "source": "རླུང་ཤུགས་རྫོགས་པར་བརྔུབས་ཏེ་འོག་རླུང་དང་བསྲེ།",
    "target": "རླུང་ ཤུགས་ རྫོགས་པ ར་ བརྔུབས་ ཏེ་ འོག་རླུང་ དང་ བསྲེ །"
  },
  {
    "source": "ཙམ་ཐུབ་འཛིན།",
    "target": "ཙམ་ ཐུབ་ འཛིན །"
  },
  {
    "source": "མི་ཐུབ་ལ་ཁད་པ་དང་བརྔུབ་ཆུང་གཅིག་བརྩེགཡང་བརྩེགདེ་གཉིས་དང་བསྟུན།",
    "target": "མི་ ཐུབ་ ལ་ ཁད་པ་ དང་ བརྔུབ་ ཆུང་ གཅིག་ བརྩེག ཡང་ བརྩེག དེ་ གཉིས་ དང་ བསྟུན །"
  },
  {
    "source": "འོག་རླུང་སྔར་བཞིན་འཐེན།",
    "target": "འོག་རླུང་ སྔ ར་ བཞིན་ འཐེན །"
  },
  {
    "source": "མཐར་གཉིས་སྤྲུགས་བྱས་ཏེ་ལྷག་མ་མ་ལུས་པར་བཏང་།",
    "target": "མཐ ར་ གཉིས་ སྤྲུགས་ བྱས་ ཏེ་ ལྷག་མ་ མ་ ལུས་པ ར་ བཏང་ །"
  },
  {
    "source": "དགྲམ་པ་ནི།",
    "target": "དགྲམ་པ་ ནི །"
  },
  {
    "source": "ལུས་གནད་དེ་གཉིས་ལས།",
    "target": "ལུས་ གནད་ དེ་ གཉིས་ ལས །"
  },
  {
    "source": "ལྷུ་གཟུགས་ཧྲིམ་གྱིས་བསྒྲིམས།",
    "target": "ལྷུ་ གཟུགས་ ཧྲིམ་ གྱིས་ བསྒྲིམས །"
  },
  {
    "source": "རླུང་ཁ་སྦྱར་ལུས་མ་འདར་གྱི་རིང་བཀགམཐར་སྤྲུག་པ་དང་གཏོང་བ་སྔ་མ་བཞིན།",
    "target": "རླུང་ ཁ་ སྦྱར་ ལུས་ མ་ འདར་ གྱི་ རིང་ བཀག མཐ ར་ སྤྲུག་ པ་ དང་ གཏོང་བ་ སྔ་མ་ བཞིན །"
  },
  {
    "source": "དེ་ནས་འབེབས་པ།",
    "target": "དེ་ ནས་ འབེབས་པ །"
  },
  {
    "source": "རླུང་ཐུར་དུ་ཕུལ།",
    "target": "རླུང་ ཐུར་ དུ་ ཕུལ །"
  },
  {
    "source": "ལག་པ་གཉིས་ཀྱི་ཁུ་ཚུར་སར་བཙུགས་ནས་སྐྱིལ་ཀྲུང་བརྡེབ་པའོ།།",
    "target": "ལག་པ་ གཉིས་ ཀྱི་ ཁུ་ཚུར་ ས ར་ བཙུགས་ ནས་ སྐྱིལ་ཀྲུང་ བརྡེབ་པ འོ ། །"
  },
  {
    "source": "དེ་ནི།",
    "target": "དེ་ ནི །"
  },
  {
    "source": "ཀརྨ་མུ་དྲ་རྣམ་པ་གསུམ་ཞེས་བྱའོ།།",
    "target": "ཀརྨ་ མུ་དྲ་ རྣམ་པ་ གསུམ་ ཞེས་ བྱ འོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "རླུང་སྦྱོར་དང་གཞན་ཁྱད་པར་མེད་པའོ།།",
    "target": "རླུང་ སྦྱོར་ དང་ གཞན་ ཁྱད་པ ར་ མེད་པ འོ ། །"
  },
  {
    "source": "ལག་པ་པུས་བཀབ་ཀྱིས་བཟློག་པ།",
    "target": "ལག་པ་ པུས་ བཀབ་ ཀྱིས་ བཟློག་པ །"
  },
  {
    "source": "རྐེད་མགྲིན་གཏུན་ཤིང་གི་འཁོར་ལོ་ལྟར་བསྐོར་བས་དགྲམ།",
    "target": "རྐེད་ མགྲིན་ གཏུན་ ཤིང་ གི་ འཁོར་ལོ་ ལྟ ར་ བསྐོར་བ ས་ དགྲམ །"
  },
  {
    "source": "འདུག་སྟངས་དེ་ཉིད་ཀྱི་སྟེང་ནས་འཕོངས་བརྡེབ་པས་འབེབས་པ་སྟེ།",
    "target": "འདུག་སྟངས་ དེ་ ཉིད་ ཀྱི་ སྟེང་ ནས་ འཕོངས་ བརྡེབ་པ ས་ འབེབས་པ་ སྟེ །"
  },
  {
    "source": "ཛྙཱ་ན་མུ་དྲ་གསུམ་མོ།།",
    "target": "ཛྙཱ་ ན་ མུ་དྲ་ གསུམ་ མོ ། །"
  },
  {
    "source": "དེ་ནས་ལག་བཅག་སར་བཙུགས་ནས་བཟློགསེང་གེ་རྣམ་གྲོལ་གྱི་རྒྱ་དགྲམ།",
    "target": "དེ་ ནས་ ལག་བཅག་ ས ར་ བཙུགས་ ནས་ བཟློག སེང་གེ་ རྣམ་གྲོལ་ གྱི་ རྒྱ་ དགྲམ །"
  },
  {
    "source": "ལུས་ཙོག་པུ་ལག་པ་སྟེང་དུ་བརྐྱང་བ་དང་བསྟུན་འཕར་ཙམ་ཐུབ་ཀྱིས་བརྡེབ་པ།",
    "target": "ལུས་ ཙོག་པུ་ ལག་པ་ སྟེང་ དུ་ བརྐྱང་བ་ དང་ བསྟུན་ འཕར་ ཙམ་ ཐུབ་ ཀྱིས་ བརྡེབ་པ །"
  },
  {
    "source": "མ་ཧཱ་མུ་དྲ་གསུམ་མོ།།",
    "target": "མ་ཧཱ་ མུ་དྲ་ གསུམ་ མོ ། །"
  },
  {
    "source": "དམིགས་པ་བཟློག་པ་ལ་སྤྱི་བོའི་ཧཾ་ནས་རྡོ་རྗེའི་རྩ་བྷན་དྷུ་ཀའི་བར་དབུ་མ་སོག་སྦུགས་ལྟ་བུའི་འོད་ཟེར་གྱི་སྦུབས་ཅན་གྱི་སྦུབས་ཀྱིས་ཆུ་དྲངས་པ་བཞིན་བྱང་སེམས་དཀར་དམར་གྱེན་དུ་དྲངས་པར་མོས།",
    "target": "དམིགས་པ་ བཟློག་པ་ ལ་ སྤྱི་བོ འི་ ཧཾ་ ནས་ རྡོ་རྗེ འི་ རྩ་ བྷན་ དྷུ་ ཀ འི་ བར་ དབུ་མ་ སོག་ སྦུགས་ ལྟ་བུ འི་ འོད་ཟེར་ གྱི་ སྦུབས་ ཅན་ གྱི་ སྦུབས་ ཀྱིས་ ཆུ་ དྲངས་པ་ བཞིན་ བྱང་སེམས་ དཀར་དམར་ གྱེན་ དུ་ དྲངས་པ ར་ མོས །"
  },
  {
    "source": "དགྲམ་པའི་ཚེ་དབུ་མ་བྱང་སེམས་དང་བཅས་པ་ཇེ་ཆེར་སོང་བས་ལུས་ཐམས་ཅད་ཁྱབ་པར་བསམ།",
    "target": "དགྲམ་པ འི་ ཚེ་ དབུ་མ་ བྱང་སེམས་ དང་ བཅས་པ་ ཇེ་ ཆེ ར་ སོང་བ ས་ ལུས་ ཐམས་ཅད་ ཁྱབ་པ ར་ བསམ །"
  },
  {
    "source": "འབེབས་པའི་ཚེ་སྙིགས་མ་འོག་གི་སྒོ་རྣམས་ནས་འཛག་པར་མོས།",
    "target": "འབེབས་པ འི་ ཚེ་ སྙིགས་མ་ འོག་ གི་ སྒོ་ རྣམས་ ནས་ འཛག་པ ར་ མོས །"
  },
  {
    "source": "དེ་ཐམས་ཅད་ཀྱི་སྔོན་དུ་ཡན་ལག་ལྔའི་སྦྱང་བ་དང་།",
    "target": "དེ་ ཐམས་ཅད་ ཀྱི་ སྔོན་ དུ་ ཡན་ལག་ ལྔ འི་ སྦྱང་བ་ དང་ །"
  },
  {
    "source": "སུམ་ཚན་རེའི་མཐར་རླུང་མ་གཟུང་བར་ལུས་ཁོལ་བུར་མ་ལུས་པའི་ཕུར་སུབ་དྲག་ཏུ་བྱའོ།།",
    "target": "སུམ་ ཚན་ རེ འི་ མཐ ར་ རླུང་ མ་ གཟུང་བ ར་ ལུས་ ཁོལ་བུ ར་ མ་ ལུས་པ འི་ ཕུར་ སུབ་ དྲག་ ཏུ་ བྱ འོ ། །"
  },
  {
    "source": "དེས་ལུས་འཁྲུལ་འཁོར་གྱི་གེགས་སེལ།",
    "target": "དེ ས་ ལུས་ འཁྲུལ་འཁོར་ གྱི་ གེགས་ སེལ །"
  },
  {
    "source": "ངག་རླུང་སྦྱོར་གྱི་གེགས་སེལ།",
    "target": "ངག་ རླུང་ སྦྱོར་ གྱི་ གེགས་ སེལ །"
  },
  {
    "source": "སེམས་དམིགས་རིམ་གྱི་གེགས་སེལ་བ་འཇུག་པ་གཅིག་པའི་ལམ་སྟེ།",
    "target": "སེམས་ དམིགས་ རིམ་ གྱི་ གེགས་ སེལ་བ་ འཇུག་པ་ གཅིག་པ འི་ ལམ་ སྟེ །"
  },
  {
    "source": "ཚུལ་དེ་རྣམས་ཀྱིས་མ་དག་པའི་རྩ་དབུ་མར་འབྱོངས་ནས་ལུས་འཆི་བ་མེད་པར་འགྱུར་རོ།།",
    "target": "ཚུལ་ དེ་ རྣམས་ ཀྱིས་ མ་ དག་པ འི་ རྩ་དབུ་མ ར་ འབྱོངས་ ནས་ ལུས་ འཆི་བ་ མེད་པ ར་ འགྱུར་ རོ ། །"
  },
  {
    "source": "ངག་འཆི་བ་མེད་པ་གསུང་རྡོ་རྗེར་བསྒྲུབ་པ་ནི།",
    "target": "ངག་ འཆི་བ་ མེད་པ་ གསུང་ རྡོ་རྗེ ར་ བསྒྲུབ་པ་ ནི །"
  },
  {
    "source": "པདྨའི་གདན་བཅིངས་སྣ་མཆུ་ནུ་མ་ཟུང་།།",
    "target": "པདྨ འི་ གདན་ བཅིང ས་ སྣ་ མཆུ་ ནུ་མ་ ཟུང་ ། །"
  },
  {
    "source": "ལྟེམས་ནས་ཞེས་པ།",
    "target": "ལྟེམས་ ནས་ ཞེས་ པ །"
  },
  {
    "source": "པདྨའི་གདན།",
    "target": "པདྨ འི་ གདན །"
  },
  {
    "source": "འོག་གི་སྐྱིལ་ཀྲུང་འཆུན་དང་ལྡན་པར་བཅིངས།",
    "target": "འོག་ གི་ སྐྱིལ་ཀྲུང་ འཆུན་ དང་ ལྡན་པ ར་ བཅིངས །"
  },
  {
    "source": "ལག་པ་རང་རང་གི་ཐལ་མོས་སྣ་དང་མཆུ།",
    "target": "ལག་པ་ རང་ རང་ གི་ ཐལ་མོ ས་ སྣ་ དང་ མཆུ །"
  },
  {
    "source": "གྲུ་མོ་གཉིས་དཔུང་མགོ་གྱེན་དུ་བཏེག་པའི་འཆུན་དང་ལྡན་པས་ནུ་མ་ཟུང་ཐེམས་པར་བལྟེམ་པ་ལུས་ཀྱི་གནད་མི་འཆུག་པའི་གཟེར་རོ།།",
    "target": "གྲུ་མོ་ གཉིས་ དཔུང་ མགོ་ གྱེན་ དུ་ བཏེག་པ འི་ འཆུན་ དང་ ལྡན་པ ས་ ནུ་མ་ ཟུང་ ཐེམས་པ ར་ བལྟེམ་པ་ ལུས་ ཀྱི་ གནད་ མི་ འཆུག་པ འི་ གཟེ ར་ རོ ། །"
  },
  {
    "source": "དབུས་མ་སྟེང་དུ་དྲག་པོར་གཅུད།",
    "target": "དབུས་མ་ སྟེང་ དུ་ དྲག་པོ ར་ གཅུད །"
  },
  {
    "source": "ཅེས་པ་འོག་གི་རླུང་དབུས་ཀྱི་ཆུ་འབའ་ཞིག་ནས་དྲག་པོར་འཐེན་ཏེ།",
    "target": "ཅེས་ པ་ འོག་ གི་ རླུང་ དབུས་ ཀྱི་ ཆུ་ འབའ་ ཞིག་ ནས་ དྲག་པོ ར་ འཐེན་ ཏེ །"
  },
  {
    "source": "སྤྱི་བོའི་ཐད་དུ་དྲག་པོར་གཅུད་པས་ལུས་འདར་བའམ།",
    "target": "སྤྱི་བོ འི་ ཐད་ དུ་ དྲག་པོ ར་ གཅུད་པ ས་ ལུས་ འདར་བ འམ །"
  },
  {
    "source": "བརྒྱལ་བར་འགྱུར་ལ་ཁད་ཐུག་བཀག་པས་གཡོན་ཅན་རྒྱུ་བ་ཟློག་སྟེ་མཉམ་རྒྱུར་འགྱུར་བ་ནི་ངག་གི་གནད་མི་འཆུག་པའི་གཟེར་རོ།།",
    "target": "བརྒྱལ་བ ར་ འགྱུར་ ལ་ ཁད་ ཐུག་ བཀག་ པ ས་ གཡོན་ཅན་ རྒྱུ་བ་ ཟློག་ སྟེ་ མཉམ་ རྒྱུ ར་ འགྱུར་བ་ ནི་ ངག་ གི་ གནད་ མི་ འཆུག་པ འི་ གཟེ ར་ རོ ། །"
  },
  {
    "source": "འདར་འཕར་གཡོ་དང་ཞེས་པ།",
    "target": "འདར་ འཕར་ གཡོ་ དང་ ཞེས་ པ །"
  },
  {
    "source": "འདར་བ་ལྟེ་འོག་གི་ཨ་ཤད་དང་སྤྱི་བོའི་ཧཾ་ཡིག་ཅུང་ཟད་འགུལ་བས་བདེ་དྲོད་བཙན་ཐབས་སུ་སྐྱེ་བའི་སྐབས་སོ།།",
    "target": "འདར་བ་ ལྟེ་འོག་ གི་ ཨ་ཤད་ དང་ སྤྱི་བོ འི་ ཧཾ་ ཡིག་ ཅུང་ཟད་ འགུལ་བ ས་ བདེ་ དྲོད་ བཙན་ཐབས་ སུ་ སྐྱེ་བ འི་ སྐབས་ སོ ། །"
  },
  {
    "source": "འཕར་བ་ནི།",
    "target": "འཕར་བ་ ནི །"
  },
  {
    "source": "དེ་གཉིས་ལས་དཀར་དམར་གྱི་ཐིག་ལེ་མཆེད་པས་བདེ་དྲོད་རྣལ་དུ་ཚུད་པའི་སྐབས་སོ།།",
    "target": "དེ་ གཉིས་ ལས་ དཀར་དམར་ གྱི་ ཐིག་ལེ་ མཆེད་པ ས་ བདེ་ དྲོད་ རྣལ་ དུ་ ཚུད་པ འི་ སྐབས་ སོ ། །"
  },
  {
    "source": "གཡོ་བ་ནི་ཐིག་ལེ་གཉིས་ཀྱི་དྭངས་མའི་སྟོབས་རྒྱས་པས་བ་སྤུའི་བུ་གའི་མཐར་ཐུག་པར་དཀར་དམར་འདུ་འཕྲོད་ཀྱི་བདེ་བས་གང་བའི་སྐབས་སོ།།",
    "target": "གཡོ་བ་ ནི་ ཐིག་ལེ་ གཉིས་ ཀྱི་ དྭངས་མ འི་ སྟོབས་ རྒྱས་པ ས་ བ་སྤུ འི་ བུ་ ག འི་ མཐ ར་ ཐུག་པ ར་ དཀར་དམར་ འདུ་འཕྲོད་ ཀྱི་ བདེ་བ ས་ གང་བ འི་ སྐབས་ སོ ། །"
  },
  {
    "source": "དེ་ནི་ཡིད་མི་འཆུག་པའི་གཟེར་རོ།།",
    "target": "དེ་ ནི་ ཡིད་ མི་ འཆུག་པ འི་ གཟེ ར་ རོ ། །"
  },
  {
    "source": "ཉི་ཟླ་སྒྲ་གཅན་གྱི་ལྟོ་བར་རེངས་ཚེ་ཞེས་པ།",
    "target": "ཉི་ཟླ་ སྒྲ་གཅན་ གྱི་ ལྟོ་བ ར་ རེངས་ ཚེ་ ཞེས་ པ །"
  },
  {
    "source": "ཟླ་ཉི་རང་ལམ་དུ་འཆིངས་པས་ནཱ་ད་སྒྲ་གཅན་གྱི་ལམ་དུ་བཞེངས་ནས་སྒྲ་གཅན་གྱི་ལྟོ་བར་བཙན་ཐབས་སུ་རེངས་པར་བྱེད་པ་སྔར་ལས་དབུས་ཀྱི་རྒྱུན་འོག་ཏུ་གསང་བའི་པདྨར་བཅིངས་པས་སྲོག་ཐུར་གོང་བུ་གཅིག་ཏུ་འགྱུར་ལ།",
    "target": "ཟླ་ ཉི་ རང་ ལམ་ དུ་ འཆིངས་པ ས་ ནཱ་ད་ སྒྲ་གཅན་ གྱི་ ལམ་ དུ་ བཞེངས་ ནས་ སྒྲ་གཅན་ གྱི་ ལྟོ་བ ར་ བཙན་ཐབས་ སུ་ རེངས་པ ར་ བྱེད་པ་ སྔ ར་ ལས་ དབུས་ ཀྱི་ རྒྱུན་ འོག་ ཏུ་ གསང་བ འི་ པདྨ ར་ བཅིངས་པ ས་ སྲོག་ ཐུར་ གོང་བུ་ གཅིག་ ཏུ་ འགྱུར་ ལ །"
  },
  {
    "source": "དེའི་ཚེ་བོགས་འདོན་ཤེས་པར་བྱ་ཞེས་པ།",
    "target": "དེ འི་ ཚེ་ བོགས་ འདོན་ ཤེས་པ ར་ བྱ་ ཞེས་ པ །"
  },
  {
    "source": "ལུས་ཀྱི་བསྐྱོད་པ་ཐམས་ཅད་རྡོ་རྗེ་གར།",
    "target": "ལུས་ ཀྱི་ བསྐྱོད་པ་ ཐམས་ཅད་ རྡོ་རྗེ་གར །"
  },
  {
    "source": "ངག་གི་བརྗོད་པ་ཐམས་ཅད་རྡོ་རྗེ་གླུ།",
    "target": "ངག་ གི་ བརྗོད་པ་ ཐམས་ཅད་ རྡོ་རྗེ་གླུ །"
  },
  {
    "source": "སེམས་ཀྱི་འཆར་སྒོ་ཐམས་ཅད་རྡོ་རྗེའི་རྣལ་འབྱོར་དུ་ཤེས་པའི་སོ་སོ་རང་རིག་པའི་ཡེ་ཤེས་ཀྱི་འཁོར་ལོ་ཕྱོགས་མེད་དུ་བསྐོར་བར་བྱས་པས་ཟླ་ཉི་བགྲོད་པ་ཁམས་ནས་མཉམ་རྒྱུར་གྲུབ་སྟེ་འཆི་ལྟས་ཀྱི་འཇུག་པ་ཐམས་ཅད་བཟློག་སྟེ་ངག་འཆི་བ་མེད་པར་འགྱུར་རོ།།",
    "target": "སེམས་ ཀྱི་ འཆར་སྒོ་ ཐམས་ཅད་ རྡོ་རྗེ འི་ རྣལ་འབྱོར་ དུ་ ཤེས་པ འི་ སོ་སོ་ རང་ རིག་པ འི་ ཡེ་ཤེས་ ཀྱི་ འཁོར་ལོ་ ཕྱོགས་ མེད་ དུ་ བསྐོར་བ ར་ བྱས་པ ས་ ཟླ་ ཉི་ བགྲོད་པ་ ཁམས་ ནས་ མཉམ་ རྒྱུ ར་ གྲུབ་ སྟེ་ འཆི་ལྟས་ ཀྱི་ འཇུག་པ་ ཐམས་ཅད་ བཟློག་ སྟེ་ ངག་ འཆི་བ་ མེད་པ ར་ འགྱུར་ རོ ། །"
  },
  {
    "source": "ཡིད་འཆི་བ་མེད་པ་ཐུགས་རྡོ་རྗེར་བསྒྲུབ་པ་ལ།",
    "target": "ཡིད་ འཆི་བ་ མེད་པ་ ཐུགས་ རྡོ་རྗེ ར་ བསྒྲུབ་པ་ ལ །"
  },
  {
    "source": "རྡོ་རྗེ་ཟླ་བས་བྱིན་དབབ།",
    "target": "རྡོ་རྗེ་ ཟླ་ བས་ བྱིན་ དབབ །"
  },
  {
    "source": "རྡོ་རྗེ་ཉི་མས་ཉམས་སད།",
    "target": "རྡོ་རྗེ་ཉི་མ ས་ ཉམས་སད །"
  },
  {
    "source": "རྡོ་རྗེ་སྒྲ་གཅན་གྱིས་མཐོངས་བསལ་བ་གསུམ་ལས།",
    "target": "རྡོ་རྗེ་ སྒྲ་གཅན་ གྱིས་ མཐོངས་ བསལ་བ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "དེ་བཞིན་གཤེགས་པ་ཡིད་ནང་ཆུད་པ་ཡི།",
    "target": "དེ་བཞིན་གཤེགས་པ་ ཡིད་ ནང་ ཆུད་པ་ ཡི །"
  },
  {
    "source": "འཁོར་ལོའི་ཚོགས་དང་རོ་མཉམ་བྱིན་ཕབ་པ།",
    "target": "འཁོར་ལོ འི་ ཚོགས་ དང་ རོ་མཉམ་ བྱིན་ཕབ་པ །"
  },
  {
    "source": "ཞེས་པས་རང་ཉིད་བཅོམ་ལྡན་འདས་ཚེ་དཔག་ཏུ་མེད་པ་དང་།",
    "target": "ཞེས་ པ ས་ རང་ཉིད་ བཅོམ་ལྡན་འདས་ ཚེ་ དཔག་ ཏུ་ མེད་པ་ དང་ །"
  },
  {
    "source": "མུ་དྲ་པདྨ་ཅན་བཅུ་གཅིག་པའི་ལང་ཚོ་ལ་གནས་པ་གོས་དཀར་མོ་དམར་མོ་པདྨ་འཛིན་པ་དང་།",
    "target": "མུ་དྲ་ པདྨ་ཅན་ བཅུ་ གཅིག་པ འི་ ལང་ཚོ་ ལ་ གནས་པ་ གོས་ དཀར་མོ་ དམར་མོ་ པདྨ་ འཛིན་པ་ དང་ །"
  },
  {
    "source": "ཧྲཱིཿདང་ཧཱུྃ་ཡིག་དག་ལས་སྐྱེས་པའི་པདྨ་དང་རྡོ་རྗེ།",
    "target": "ཧྲཱིཿ དང་ ཧཱུྃ་ ཡིག་ དག་ ལས་ སྐྱེས་པ འི་ པདྨ་ དང་ རྡོ་རྗེ །"
  },
  {
    "source": "ཨ་དང་ཨོཾ་ཡིག་དག་གིས་བྱིན་གྱིས་བརླབས་པའི་ཟེའུ་འབྲུ་དང་ནོར་བུ་ལྡན་པར་བལྟས་ལ་ཡབ་ཡུམ་གཉིས་བལྟ་བ་ལ་སོགས་པའི་འདོད་པ་ལྔའི་བདེ་བས་རོལ་བཞིན་དུ་རྡོ་རྗེ་དང་པདྨ་མཉམ་པར་སྦྱར་ཞིང་བསྲུབ་པའི་སྦྱོར་བས།",
    "target": "ཨ་ དང་ ཨོཾ་ ཡིག་ དག་ གིས་ བྱིན་ གྱིས་ བརླབས་པ འི་ ཟེའུ་འབྲུ་ དང་ ནོར་བུ་ ལྡན་པ ར་ བལྟས་ ལ་ ཡབ་ཡུམ་ གཉིས་ བལྟ་བ་ ལ་ སོགས་པ འི་ འདོད་པ་ ལྔ འི་ བདེ་བ ས་ རོལ་ བཞིན་ དུ་ རྡོ་རྗེ་ དང་ པདྨ་ མཉམ་པ ར་ སྦྱར་ ཞིང་ བསྲུབ་པ འི་ སྦྱོར་བ ས །"
  },
  {
    "source": "དེ་བཞིན་གཤེགས་པ་ཐམས་ཅད་ཞལ་དུ་བཀུགདེའི་རིགས་ཀྱི་ངོ་བོ་སྔགས་ཀྱི་ཐིག་ལེའི་གཟུགས་ཀྱིས་ཞུ་བ་འཁོར་ལོ་བཞིར་སོན་པའི་རིམ་གྱིས་དགའ་བ་བཞིའི་ཡེ་ཤེས་མངོན་དུ་བྱས།",
    "target": "དེ་བཞིན་གཤེགས་པ་ ཐམས་ཅད་ ཞལ་ དུ་ བཀུག དེ འི་ རིགས་ ཀྱི་ ངོ་བོ་ སྔགས་ ཀྱི་ ཐིག་ལེ འི་ གཟུགས་ ཀྱིས་ ཞུ་བ་ འཁོར་ལོ་ བཞི ར་ སོན་པ འི་ རིམ་ གྱིས་ དགའ་བ་ བཞི འི་ ཡེ་ཤེས་ མངོན་ དུ་ བྱས །"
  },
  {
    "source": "ནོར་བུའི་རྩེ་མོར་བརྟན་པའི་བདེ་བ་ཆེན་པོའི་ངོ་བོར་དཀྱིལ་འཁོར་གྱི་ལྷ་ཐམས་ཅད་རོ་གཅིག་ཏུ་གྱུར།",
    "target": "ནོར་ བུ འི་ རྩེ་མོ ར་ བརྟན་པ འི་ བདེ་བ་ ཆེན་པོ འི་ ངོ་བོ ར་ དཀྱིལ་འཁོར་ གྱི་ ལྷ་ ཐམས་ཅད་ རོ་ གཅིག་ ཏུ་ གྱུར །"
  },
  {
    "source": "གཉིས་པ་རྡོ་རྗེ་ཉི་མས་ཉམས་སད་པ་ནི།",
    "target": "གཉིས་པ་ རྡོ་རྗེ་ཉི་མ ས་ ཉམས་ སད་པ་ ནི །"
  },
  {
    "source": "ཁ་སྦྱོར་དབུས་སད་ཅེས་པ།",
    "target": "ཁ་སྦྱོར་ དབུས་ སད་ ཅེས་ པ །"
  },
  {
    "source": "སླར་ཡང་ཧཱུྃ་གི་སྦྱོར་བས་ཡུམ་གྱི་དམར་ཆའི་དྭངས་མ་དང་ལྷན་ཅིག་དྲངས་ནོར་བུའི་དབུས་སུ་ཐིག་ལེ་གཉིས་ཀྱི་བདག་ཉིད་ཅན་ཚེ་དཔག་ཏུ་མེད་པའི་རང་བཞིན་དུ་རྣམ་པར་གནས་པར་བལྟས་ལ།",
    "target": "སླ ར་ ཡང་ ཧཱུྃ་ གི་ སྦྱོར་བ ས་ ཡུམ་ གྱི་ དམར་ ཆ འི་ དྭངས་མ་ དང་ ལྷན་ ཅིག་ དྲངས་ ནོར་བུ འི་ དབུས་ སུ་ ཐིག་ལེ་ གཉིས་ ཀྱི་ བདག་ཉིད་ ཅན་ ཚེ་ དཔག་ ཏུ་ མེད་པ འི་ རང་བཞིན་ དུ་ རྣམ་པ ར་ གནས་པ ར་ བལྟས་ ལ །"
  },
  {
    "source": "དེ་ལས་ཡི་གེ་གསུམ་གྱི་རིམ་པས་ཕྱག་རྒྱ་ཆེན་པོའི་དོན་མངོན་སུམ་དུ་བྱའོ།།",
    "target": "དེ་ ལས་ ཡི་གེ་ གསུམ་ གྱི་ རིམ་པ ས་ ཕྱག་རྒྱ་ ཆེན་པོ འི་ དོན་ མངོན་སུམ་ དུ་ བྱ འོ ། །"
  },
  {
    "source": "།།",
    "target": "། །"
  },
  {
    "source": "གསུམ་པ་རྡོ་རྗེ་སྒྲ་གཅན་གྱི་མཐོངས་བསལ་བ་ནི།",
    "target": "གསུམ་པ་ རྡོ་རྗེ་ སྒྲ་གཅན་ གྱི་ མཐོངས་ བསལ་བ་ ནི །"
  },
  {
    "source": "གྱེན་སོང་མཐོངས་ཕྱེ་ནས།",
    "target": "གྱེན་ སོང་ མཐོངས་ ཕྱེ་ ནས །"
  },
  {
    "source": "གཙུག་ཏོར་མི་གཡོ་ཅེས་པ་དེ་ནས་ཁ་སྦྱོར་གྱི་ཐིག་ལེ་ཡུངས་ཀར་ལྟ་བུ་ལ།",
    "target": "གཙུག་ཏོར་ མི་ གཡོ་ ཅེས་ པ་ དེ་ ནས་ ཁ་ སྦྱོར་ གྱི་ ཐིག་ལེ་ ཡུངས་ཀར་ ལྟ་བུ་ ལ །"
  },
  {
    "source": "རྟེན་དང་བརྟེན་པའི་འཁོར་ལོ་མཐའ་དག་གཟུགས་བརྙན་གྱི་བདག་ཉིད་ཀྱི་སྟོང་པ་ཉིད་དུ་འཆར་བཞིན་པ་མཆོག་གི་བདེ་བར་རོ་གཅིག་ཏུ་འདྲེས་པ་ལ་སེམས་བརྟན་པ་ལས།",
    "target": "རྟེན་ དང་ བརྟེན་པ འི་ འཁོར་ལོ་ མཐའ་དག་ གཟུགས་བརྙན་ གྱི་ བདག་ ཉིད་ ཀྱི་ སྟོང་པ་ཉིད་ དུ་ འཆར་ བཞིན་པ་ མཆོག་ གི་ བདེ་བ ར་ རོ་ གཅིག་ ཏུ་ འདྲེས་པ་ ལ་ སེམས་ བརྟན་པ་ ལས །"
  },
  {
    "source": "སླར་གྱེན་དུ་རྒྱུ་མཐུན་ལ་སོགས་པ་བཞིའི་རིམ་པས་འཁོར་ལོ་བཞིའི་ལྟེ་བར་གཤེགས་ཏེ་གཙུག་ཏོར་དུ་གཡོ་བ་མེད་པ་ཉིད་དོ།།",
    "target": "སླ ར་ གྱེན་ དུ་ རྒྱུ་ མཐུན་ ལ་ སོགས་པ་ བཞི འི་ རིམ་པ ས་ འཁོར་ལོ་ བཞི འི་ ལྟེ་བ ར་ གཤེགས་ ཏེ་ གཙུག་ཏོར་ དུ་ གཡོ་བ་ མེད་པ་ ཉིད་ དོ ། །"
  },
  {
    "source": "བདེ་བའི་གོང་བར་གྲོལ་ཞེས་པ།",
    "target": "བདེ་བ འི་ གོང་ བར་ གྲོལ་ ཞེས་ པ །"
  },
  {
    "source": "དེའི་ཚེ་ལུས་དྭངས་མ་འཇའ་ལུས་སུ་གྱུར་པས་ཐོགས་བཅས་ལས་གྲོལ།",
    "target": "དེ འི་ ཚེ་ ལུས་ དྭངས་མ་ འཇའ་ ལུས་ སུ་ གྱུར་པ ས་ ཐོགས་བཅས་ ལས་ གྲོལ །"
  },
  {
    "source": "ངག་རླུང་ཡོན་པོའི་རྒྱུ་བ་འགགས་གཞོམ་མེད་ཀྱི་སྒྲར་གྱུར་པས་གཟུང་འཛིན་གྱི་རྟེན་བྱེད་པ་ལས་གྲོལ།",
    "target": "ངག་ རླུང་ ཡོན་པོ འི་ རྒྱུ་བ་ འགགས་ གཞོམ་ མེད་ ཀྱི་ སྒྲ ར་ གྱུར་པ ས་ གཟུང་འཛིན་ གྱི་ རྟེན་ བྱེད་པ་ ལས་ གྲོལ །"
  },
  {
    "source": "སེམས་གཟུང་བ་དང་འཛིན་པ་ལས་གྲོལ་ཏེ་དུས་གསུམ་དུ་བཞུགས་པའི་སངས་རྒྱས་ཀུན་གྱིས་རྟོགས་པར་བྱ་བ་ཡང་དག་པའི་ཡེ་ཤེས་ཀྱི་རང་བཞིན་དུ་རེག་པས་མེ་ཆུའི་བྱ་བ་གོ་བཟློག་ཏུ་འཆིངས་པས་སྐྱེ་བ་དང་འཆི་བའི་གཟེབ་ལས་ཐར་བས་ཡིད་འཆི་བ་མེད་པར་གྲུབ་པ་ཡིན་ནོ།།",
    "target": "སེམས་ གཟུང་བ་ དང་ འཛིན་པ་ ལས་ གྲོལ་ ཏེ་ དུས་ གསུམ་ དུ་ བཞུགས་པ འི་ སངས་རྒྱས་ ཀུན་ གྱིས་ རྟོགས་པ ར་ བྱ་བ་ ཡང་དག་པ འི་ ཡེ་ཤེས་ ཀྱི་ རང་བཞིན་ དུ་ རེག་པ ས་ མེ་ ཆུ འི་ བྱ་བ་ གོ་ བཟློག་ ཏུ་ འཆིངས་པ ས་ སྐྱེ་བ་ དང་ འཆི་བ འི་ གཟེབ་ ལས་ ཐར་ བ ས་ ཡིད་ འཆི་བ་ མེད་པ ར་ གྲུབ་པ་ ཡིན་ ནོ ། །"
  },
  {
    "source": "གསུམ་པ་སྦྱངས་པ་འབྲས་བུའི་རིམ་པ་ལ།",
    "target": "གསུམ་པ་ སྦྱངས་པ་ འབྲས་བུ འི་ རིམ་པ་ ལ །"
  },
  {
    "source": "འཆར་བ་ཉམས་མྱོང་གི་རིམ་པ་དང་།",
    "target": "འཆར་བ་ ཉམས་མྱོང་ གི་ རིམ་པ་ དང་ །"
  },
  {
    "source": "གྲུབ་པ་འབྲས་བུའི་རིམ་པ་གཉིས་ལས།",
    "target": "གྲུབ་པ་ འབྲས་བུ འི་ རིམ་པ་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྦྱངས་འབྲས་དག་པ་གསུམ་གྱི་ཏིང་འཛིན་འཆར།།",
    "target": "སྦྱངས་འབྲས་ དག་པ་ གསུམ་ གྱི་ ཏིང་འཛིན་ འཆར ། །"
  },
  {
    "source": "ཞེས་པ་ལུས་ཀྱི་སྒོ་ནས་སྣང་སེམས་གཉིས་མེད་ལ་རྩལ་སྦྱངས་པས་ཞེ་སྡང་མ་སྤངས་གནས་སུ་དག་སྟེ་སྣང་སྟོང་ཟུང་འཇུག་གི་ཏིང་ངེ་འཛིན་འཆར།",
    "target": "ཞེས་ པ་ ལུས་ ཀྱི་ སྒོ་ ནས་ སྣང་ སེམས་ གཉིས་ མེད་ ལ་ རྩལ་ སྦྱངས་པ ས་ ཞེ་སྡང་ མ་ སྤངས་ གནས་ སུ་ དག་ སྟེ་ སྣང་སྟོང་ཟུང་འཇུག་ གི་ ཏིང་ངེ་འཛིན་ འཆར །"
  },
  {
    "source": "ངག་གི་སྒོ་ནས་རླུང་ཕྲ་རགས་གཉིས་ལ་རྩལ་སྦྱངས་པས་འདོད་ཆགས་མ་སྤངས་གནས་སུ་དག་སྟེ་གསལ་སྟོང་ཟུང་འཇུག་གི་ཏིང་ངེ་འཛིན་འཆར།",
    "target": "ངག་ གི་ སྒོ་ ནས་ རླུང་ ཕྲ་ རགས་ གཉིས་ ལ་ རྩལ་ སྦྱངས་པ ས་ འདོད་ཆགས་ མ་ སྤངས་ གནས་ སུ་ དག་ སྟེ་ གསལ་ སྟོང་ ཟུང་འཇུག་ གི་ ཏིང་ངེ་འཛིན་ འཆར །"
  },
  {
    "source": "ཡིད་ཀྱི་ཐིག་ལེ་དཀར་དམར་གྱི་འདུ་འཕྲོད་ལ་རྩལ་སྦྱངས་པས་གཏི་མུག་མ་སྤངས་གནས་སུ་དག་ནས་བདེ་སྟོང་ཟུང་འཇུག་གི་ཏིང་ངེ་འཛིན་འཆར་རོ།།",
    "target": "ཡིད་ ཀྱི་ ཐིག་ལེ་ དཀར་དམར་ གྱི་ འདུ་འཕྲོད་ ལ་ རྩལ་ སྦྱངས་པ ས་ གཏི་མུག་ མ་ སྤངས་ གནས་ སུ་ དག་ ནས་ བདེ་སྟོང་ ཟུང་འཇུག་ གི་ ཏིང་ངེ་འཛིན་ འཆར་ རོ ། །"
  },
  {
    "source": "སྒོམ་པ་དམིགས་པའི་རིམ་པ་རྣམས་ནི་ཏིང་ངེ་འཛིན་དེ་རྣམས་ཉམས་སུ་མ་མྱོང་བར་དུ་བྱ་བ་ཡིན་ལ།",
    "target": "སྒོམ་པ་ དམིགས་པ འི་ རིམ་པ་ རྣམས་ ནི་ ཏིང་ངེ་འཛིན་ དེ་ རྣམས་ ཉམས་ སུ་ མ་ མྱོང་བ ར་ དུ་ བྱ་བ་ ཡིན་ ལ །"
  },
  {
    "source": "དེ་རྣམས་མངོན་དུ་གྱུར་ནས་ནི་བྱུང་རྒྱལ་དུ་སྐྱོང་བ་མ་གཏོགས་དམིགས་པ་ལ་ཆེད་དུ་མི་བལྟོས་ཏེ།",
    "target": "དེ་ རྣམས་ མངོན་ དུ་ གྱུར་ ནས་ ནི་ བྱུང་རྒྱལ་ དུ་ སྐྱོང་བ་ མ་ གཏོགས་ དམིགས་པ་ ལ་ ཆེད་ དུ་ མི་ བལྟོས་ ཏེ །"
  },
  {
    "source": "རྩ་འབྱོངས་པས་དེར་ཁམས་རླུང་ཚུལ་བཞིན་དུ་རྒྱུ་ལ།",
    "target": "རྩ་ འབྱོངས་ པ ས་ དེ ར་ ཁམས་ རླུང་ ཚུལ་ བཞིན་ དུ་ རྒྱུ་ ལ །"
  },
  {
    "source": "རླུང་འབྱོངས་པས་འཆི་ལྟས་ཀྱི་རྒྱུ་བ་འཇོམས་ཤིང་།",
    "target": "རླུང་ འབྱོངས་པ ས་ འཆི་ལྟས་ ཀྱི་ རྒྱུ་བ་ འཇོམས་ ཤིང་ །"
  },
  {
    "source": "ཐིག་ལེ་འབྱོངས་པས་དྭངས་མ་སྟོབས་སུ་གྱུར་པ་ལས།",
    "target": "ཐིག་ལེ་ འབྱོངས་པ ས་ དྭངས་མ་ སྟོབས་ སུ་ གྱུར་པ་ ལས །"
  },
  {
    "source": "དེ་རྣམས་ཕན་ཚུན་གཅིག་གི་གྲོགས་གཅིག་གིས་བྱས་ཏེ།",
    "target": "དེ་ རྣམས་ ཕན་ཚུན་ གཅིག་ གི་ གྲོགས་ གཅིག་ གིས་ བྱས་ ཏེ །"
  },
  {
    "source": "ཚེ་རིང་བ་དང་ནད་མེད་ཅིང་ལུས་སྟོབས་རྒྱས་པས་གནས་སྐབས་ཀྱི་འཆི་བ་མེད་པ་སྟེར་རོ།།",
    "target": "ཚེ་ རིང་བ་ དང་ ནད་ མེད་ ཅིང་ ལུས་ སྟོབས་ རྒྱས་པ ས་ གནས་སྐབས་ ཀྱི་ འཆི་བ་ མེད་པ་ སྟེར་ རོ ། །"
  },
  {
    "source": "གཉིས་པ་གྲུབ་པ་འབྲས་བུའི་རིམ་པ་ནི།",
    "target": "གཉིས་པ་ གྲུབ་པ་ འབྲས་བུ འི་ རིམ་པ་ ནི །"
  },
  {
    "source": "སྐུ་གསུང་ཐུགས་ཀྱི་རྡོར་རྗེར་གྱུར་པ་དང་།",
    "target": "སྐུ་གསུང་ཐུགས་ ཀྱི་ རྡོ ར་ རྗེ ར་ གྱུར་པ་ དང་ །"
  },
  {
    "source": "འཆི་བ་མེད་པའི་གོ་འཕང་གྲུབ་པ་ཡིན།",
    "target": "འཆི་བ་ མེད་པ འི་ གོ་འཕང་ གྲུབ་པ་ ཡིན །"
  },
  {
    "source": "ཞེས་པ།",
    "target": "ཞེས་ པ །"
  },
  {
    "source": "རྩ་རླུང་ཐིག་ལེ་གསུམ་པོ་དེ་ཡེ་ཤེས་ཀྱི་ངོ་བོར་རོ་གཅིག་ཏུ་བྱེད་པ་ཕྱག་ཆེན་གྱི་སྦྱོར་བས་ཉམས་སུ་བླངས་པས་མཐར་ཐུག་གི་འཆི་མེད་གསུམ་གྲུབ་པ་ནི།",
    "target": "རྩ་ རླུང་ ཐིག་ལེ་ གསུམ་པོ་ དེ་ ཡེ་ཤེས་ ཀྱི་ ངོ་བོ ར་ རོ་ གཅིག་ ཏུ་ བྱེད་པ་ ཕྱག་ཆེན་ གྱི་ སྦྱོར་བ ས་ ཉམས་ སུ་ བླངས་པ ས་ མཐ ར་ ཐུག་ གི་ འཆི་མེད་ གསུམ་ གྲུབ་པ་ ནི །"
  },
  {
    "source": "སྐུ་གསུང་ཐུགས་རྡོ་རྗེ་གསུམ་གྲུབ་པ་ལ་བྱ་སྟེ།",
    "target": "སྐུ་གསུང་ཐུགས་ རྡོ་རྗེ་ གསུམ་ གྲུབ་པ་ ལ་ བྱ་ སྟེ །"
  },
  {
    "source": "སེམས་སྒྲིབ་བྲལ་དུ་དག་པས་སེམས་འཆི་བ་མེད་པ་དུས་གསུམ་མཉམ་པ་ཉིད་ཀྱི་ཆོས་སྐུ་མངོན་དུ་བྱས་ལ་དེ་ལས་ངག་སྒྲིབ་བྲལ་དུ་དག་པའི་ངག་འཆི་བ་མེད་པ་གསུང་རྡོ་རྗེ་ཟབ་གསལ་དབྱེར་མེད་ཀྱི་ལོངས་སྐུས་གཞོམ་དུ་མེད་པའི་བདེ་བས་འགྲོ་བའི་དོན་བྱེད་པ་དང་།",
    "target": "སེམས་ སྒྲིབ་ བྲལ་ དུ་ དག་པ ས་ སེམས་ འཆི་བ་ མེད་པ་ དུས་གསུམ་ མཉམ་པ་ ཉིད་ ཀྱི་ ཆོས་སྐུ་ མངོན་ དུ་ བྱས་ ལ་ དེ་ ལས་ ངག་ སྒྲིབ་ བྲལ་ དུ་ དག་པ འི་ ངག་ འཆི་བ་ མེད་པ་ གསུང་ རྡོ་རྗེ་ ཟབ་ གསལ་ དབྱེར་ མེད་ ཀྱི་ ལོངས་སྐུ ས་ གཞོམ་ དུ་ མེད་པ འི་ བདེ་བ ས་ འགྲོ་བ འི་ དོན་ བྱེད་པ་ དང་ །"
  },
  {
    "source": "ལུས་སྒྲིབ་བྲལ་དུ་དག་པས་ལུས་འཆི་བ་མེད་པ་སྐུ་རྡོ་རྗེ་ཀུན་ཁྱབ་སྒྱུ་འཕྲུལ་གྱི་སྤྲུལ་སྐུ་སྐུ་དང་ཡེ་ཤེས་ཀྱི་རོལ་པ་ཆེན་པོར་མངོན་པར་རྫོགས་ཤིང་བྱང་ཆུབ་སྟེ།",
    "target": "ལུས་ སྒྲིབ་ བྲལ་ དུ་ དག་པ ས་ ལུས་ འཆི་བ་ མེད་པ་ སྐུ་རྡོ་རྗེ་ ཀུན་ ཁྱབ་ སྒྱུ་འཕྲུལ་ གྱི་ སྤྲུལ་སྐུ་ སྐུ་ དང་ ཡེ་ཤེས་ ཀྱི་ རོལ་པ་ ཆེན་པོ ར་ མངོན་པ ར་ རྫོགས་ ཤིང་བྱང་ ཆུབ་ སྟེ །"
  },
  {
    "source": "ཉེ་བར་བསྡུ་ན་མཐའ་དག་ཀྱང་ལྷན་ཅིག་སྐྱེས་པའི་དེ་ཁོ་ན་གཅིག་པུར་སྦྱོར་བ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ཞེས་བྱའོ།།",
    "target": "ཉེ་བ ར་ བསྡུ་ ན་ མཐའ་དག་ ཀྱང་ ལྷན་ ཅིག་ སྐྱེས་པ འི་ དེ་ཁོ་ན་ གཅིག་པུ ར་ སྦྱོར་བ་ ཕྱག་རྒྱ་ ཆེན་པོ་ མཆོག་ གི་ དངོས་གྲུབ་ ཐོབ་པ་ ཞེས་ བྱ འོ ། །"
  },
  {
    "source": "དེ་ལྟར་བདེ་བ་ཅན་ལས་འོངས་པ་བདུད་རྩི་ཉིང་ཁུ་ཞེས་བྱ་བ།",
    "target": "དེ་ ལྟ ར་ བདེ་བ་ཅན་ ལས་ འོངས་པ་ བདུད་རྩི་ ཉིང་ཁུ་ ཞེས་ བྱ་བ །"
  },
  {
    "source": "རྣལ་འབྱོར་མ་ཐམས་ཅད་ཀྱི་དབང་ཕྱུག་གྲུབ་པའི་རྒྱལ་མོའི་ཞལ་སྔ་ནས་ཀྱིས་མཛད་པ།",
    "target": "རྣལ་འབྱོར་མ་ ཐམས་ཅད་ ཀྱི་ དབང་ ཕྱུག་ གྲུབ་པ འི་ རྒྱལ་མོ འི་ ཞལ་སྔ་ ནས་ ཀྱིས་ མཛད་པ །"
  },
  {
    "source": "མངོན་རྟོགས་སུ་བཀྲལ་བ་འདི་ནི།",
    "target": "མངོན་རྟོགས་ སུ་ བཀྲལ་བ་ འདི་ ནི །"
  },
  {
    "source": "སྔོན་ཆད་སྐལ་བ་དང་ལྡན་པ་རེ་རེའི་སྤྱོད་ཡུལ་ལས།",
    "target": "སྔོན་ཆད་ སྐལ་བ་ དང་ ལྡན་པ་ རེ་རེ འི་ སྤྱོད་ཡུལ་ ལས །"
  },
  {
    "source": "གཞན་ལ་ཤིན་ཏུ་སྦས་པ།",
    "target": "གཞན་ ལ་ ཤིན་ ཏུ་ སྦས་པ །"
  },
  {
    "source": "པདྨ་དཀར་པོས་ཆད་དུ་ཕངས་ནས་ཡི་གེར་བྲིས་པ་འདི་ཡང་ཆོས་སྨྲ་བའི་བསྟི་གནས་ཆེན་པོ་རྒྱལ་བྱེད་ཀྱི་ཚལ་དུའོ།།",
    "target": "པདྨ་ དཀར་པོ ས་ ཆད་ དུ་ ཕངས་ ནས་ ཡི་གེ ར་ བྲིས་པ་ འདི་ ཡང་ ཆོས་ སྨྲ་བ འི་ བསྟི་ གནས་ ཆེན་པོ་ རྒྱལ་བྱེད་ ཀྱི་ ཚལ་ དུ འོ ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  }
]
