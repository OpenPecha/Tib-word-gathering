[
  {
    "source": "༼༣༤༣༽༄༅།།",
    "target": "༼ ༣༤༣ ༽ ༄༅ ། །"
  },
  {
    "source": "དཔལ་ལྡན་ཤངས་པ་བཀའ་བརྒྱུད་ཀྱི་ཟབ་ཆོས་ལྷ་བཞི་དྲིལ་སྒྲུབ་ཀྱི་ཁྲིད་ཡིག་ཡེ་ཤེས་འོད་འཕྲོ་ཞེས་བྱ་བ་བཞུགས་སོ།།",
    "target": "དཔལ་ལྡན་ ཤངས་པ་ བཀའ་ བརྒྱུད་ ཀྱི་ ཟབ་ ཆོས་ ལྷ་ བཞི་ དྲིལ་ སྒྲུབ་ ཀྱི་ ཁྲིད་ ཡིག་ ཡེ་ཤེས་འོད་ འཕྲོ་ ཞེས་ བྱ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༣༤༤༽༄༅།།",
    "target": "༼ ༣༤༤ ༽ ༄༅ ། །"
  },
  {
    "source": "ན་མོ་གུ་རུ་ཙ་ཏུ་རྡེ་བཱ་ཡ།།",
    "target": "ན་མོ་ གུ་རུ་ ཙ་ ཏུ་ རྡེ་ བཱ་ཡ ། །"
  },
  {
    "source": "མཆོག་གི་གྲུབ་སྩོལ་དཔལ་ལྡན་བླ་མ་དང་།།",
    "target": "མཆོག་ གི་ གྲུབ་ སྩོལ་ དཔལ་ལྡན་བླ་མ་ དང་ ། །"
  },
  {
    "source": "ཕྱི་ནང་གེགས་སེལ་ཡོན་ཏན་བོགས་འདོན་པ།།",
    "target": "ཕྱི་ནང་ གེགས་ སེལ་ ཡོན་ཏན་ བོགས་འདོན་པ ། །"
  },
  {
    "source": "བྱིན་རླབས་ལྷ་བཞིའི་ཞབས་ལ་ཕྱག་བྱས་ཏེ།།",
    "target": "བྱིན་རླབས་ ལྷ་ བཞི འི་ ཞབས་ ལ་ ཕྱག་ བྱས་ ཏེ ། །"
  },
  {
    "source": "དེ་ཡི་ཁྲིད་རིམ་མདོ་ཙམ་གསལ་བར་བྱ།།",
    "target": "དེ་ ཡི་ ཁྲིད་ རིམ་ མདོ་ ཙམ་ གསལ་བ ར་ བྱ ། །"
  },
  {
    "source": "མཁས་གྲུབ་ཆེན་པོ་ཁྱུང་པོ་རྣལ་འབྱོར་པ་དེ་ཉིད་ཀྱིས་ཡེ་ཤེས་ཌཱ་ཀི་རྣམ་པ་གཉིས་གཙོ་བོར་གྱུར་པའི་རྒྱ་གར་མཁས་གྲུབ་བརྒྱ་དང་ལྔ་བཅུའི་ཐུགས་བཅུད་རྫོགས་པར་གསོལ་བས་ཤངས་པ་བཀའ་བརྒྱུད་ཀྱི་རིང་ལུགས་འཛིན་པའི་སྐྱེས་ཆེན་རྣམས་ལ་མདོ་སྔགས་ཀྱི་ཟབ་ཆོས་རྒྱ་མཚོ་ཙམ་གྱི་གཞུང་དང་གདམས་པའི་བཀའ་ཡོངས་སུ་རྫོགས་པ་མངའ་ཞིང་མཆོག་གི་གྲུབ་པ་ཉམས་འོག་ཏུ་ཆུད་པ་ཤ་སྟག་བྱོན་པ་ལགས།།",
    "target": "མཁས་གྲུབ་ ཆེན་པོ་ ཁྱུང་པོ་ རྣལ་འབྱོར་པ་ དེ་ ཉིད་ ཀྱིས་ ཡེ་ཤེས་ ཌཱ་ཀི་ རྣམ་པ་ གཉིས་ གཙོ་བོ ར་ གྱུར་པ འི་ རྒྱ་གར་ མཁས་གྲུབ་ བརྒྱ་ དང་ ལྔ་ བཅུ འི་ ཐུགས་ བཅུད་ རྫོགས་པ ར་ གསོལ་བ ས་ ཤངས་པ་ བཀའ་ བརྒྱུད་ ཀྱི་ རིང་ ལུགས་ འཛིན་པ འི་ སྐྱེས་ཆེན་ རྣམས་ ལ་ མདོ་སྔགས་ ཀྱི་ ཟབ་ ཆོས་ རྒྱ་མཚོ་ ཙམ་ གྱི་ གཞུང་ དང་ གདམས་པ འི་ བཀའ་ ཡོངས་ སུ་ རྫོགས་པ་ མངའ་ ཞིང་ མཆོག་ གི་ གྲུབ་པ་ ཉམས་ འོག་ ཏུ་ ཆུད་པ་ ཤ་སྟག་ བྱོན་པ་ ལགས ། །"
  },
  {
    "source": "དེང་སང་རྒྱུན་བཞུགས་པའི་གཙོ་བོ་གདམས་ངག་གི་སྐོར་བཞིའམ་ལྔར་གྲགས་པ་ལས།",
    "target": "དེང་སང་ རྒྱུན་ བཞུགས་པ འི་ གཙོ་བོ་ གདམས་ངག་ གི་ སྐོར་ བཞི འམ་ ལྔ ར་ གྲགས་པ་ ལས །"
  },
  {
    "source": "འདིར་རྒྱ་གར་ལྷོ་ཕྱོགས་པ་འཆི་བ་མེད་པའི་རིག་འཛིན་བརྙེས་ནས་མཆོག་གི་གོ་འཕང་མཐོན་པོར་གཤེགས་པ་གྲུབ་ཆེན་རཱ་ཧུ་ལ་གུཔྟའི་གདམས་པ་དང་གཙོ་བོར་འབྲེལ་པ་ལྷ་བཞི་དྲིལ་སྒྲུབ་ཀྱི་ཁྲིད་ཀྱི་རིམ་པ་འཆད་པ་ལ་གཉིས།",
    "target": "འདི ར་ རྒྱ་གར་ ལྷོ་ཕྱོགས་པ་ འཆི་བ་ མེད་པ འི་ རིག་འཛིན་ བརྙེས་ ནས་ མཆོག་ གི་ གོ་འཕང་ མཐོན་པོ ར་ གཤེགས་པ་ གྲུབ་ཆེན་ རཱ་ཧུ་ལ་གུཔྟ འི་ གདམས་པ་ དང་ གཙོ་བོ ར་ འབྲེལ་པ་ ལྷ་ བཞི་ དྲིལ་ སྒྲུབ་ ཀྱི་ ཁྲིད་ ཀྱི་ རིམ་པ་ འཆད་པ་ ལ་ གཉིས །"
  },
  {
    "source": "གང་ལས་བྱུང་བ་བརྒྱུད་པའི་ལོ་རྒྱུས་མདོར་སྨོས།",
    "target": "གང་ ལས་ བྱུང་བ་ བརྒྱུད་པ འི་ ལོ་རྒྱུས་ མདོ ར་ སྨོས །"
  },
  {
    "source": "དེ་ལས་བྱུང་བ་ཁྲིད་རིམ་༼༣༤༥༽དངོས་རྒྱས་པར་འཆད་པའོ།།",
    "target": "དེ་ ལས་ བྱུང་བ་ ཁྲིད་ རིམ་ ༼ ༣༤༥ ༽ དངོས་ རྒྱས་པ ར་ འཆད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གྲུབ་ཆེན་ཤ་བ་རི་དབང་ཕྱུག་ལ་ལྷ་བཞིས་ཞལ་གཟིགས་ཤིང་སྒྲུབ་ཐབས་གསུངས།",
    "target": "གྲུབ་ཆེན་ ཤ་བ་རི་ དབང་ཕྱུག་ ལ་ ལྷ་ བཞི ས་ ཞལ་ གཟིགས་ ཤིང་ སྒྲུབ་ཐབས་ གསུངས །"
  },
  {
    "source": "དེ་ལ་མངའ་བདག་མཻ་ཏྲི་པས་གསན་ཏེ་སྒྲུབ་ཐབས་བཀོད།",
    "target": "དེ་ ལ་ མངའ་བདག་ མཻ་ ཏྲི་པ ས་ གསན་ ཏེ་ སྒྲུབ་ཐབས་ བཀོད །"
  },
  {
    "source": "མཁས་གྲུབ་ཁྱུང་པོས་འདི་ལས་ཀྱང་གསན་པར་གསལ་ཏེ་བྱིན་རླབས་ལྷ་བཞི་འབྲལ་བ་མེད་ཅེས་འབྱུང་བས་མགོན་པོའི་གསན་ཡུལ་གཙོ་བོར་ཡིན་པའི་ཕྱིར་རོ།།",
    "target": "མཁས་གྲུབ་ ཁྱུང་པོ ས་ འདི་ ལས་ ཀྱང་ གསན་པ ར་ གསལ་ ཏེ་ བྱིན་རླབས་ ལྷ་ བཞི་ འབྲལ་བ་ མེད་ ཅེས་ འབྱུང་བ ས་ མགོན་པོ འི་ གསན་ ཡུལ་ གཙོ་བོ ར་ ཡིན་པ འི་ ཕྱི ར་ རོ ། །"
  },
  {
    "source": "འོན་ཀྱང་གདམས་ངག་འདིའི་བརྒྱུད་ཁུངས་གཙོ་བོ་ནི་གྲུབ་ཆེན་རཱ་ཧུ་ལ་གུཔྟ་བཛྲ་སྟེ།",
    "target": "འོན་ ཀྱང་ གདམས་ངག་ འདི འི་ བརྒྱུད་ ཁུང ས་ གཙོ་བོ་ ནི་ གྲུབ་ཆེན་ རཱ་ཧུ་ལ་གུཔྟ་ བཛྲ་ སྟེ །"
  },
  {
    "source": "དེ་ཉིད་རྒྱ་གར་ལྷོ་ཕྱོགས་ཨེལ་བྷི་ཤ་ཞེས་པ་རྡོ་རྗེ་མཁའ་འགྲོས་བྱིན་གྱིས་བརླབས་པའི་ས་གཞིར་རྒྱལ་རིགས་སུ་སྐུ་འཁྲུངས་མ་ཐག་ནས་ལྷ་བཞི་ཞལ་གཟིགས་ཤིང་བྱིན་གྱིས་བརླབས།",
    "target": "དེ་ ཉིད་ རྒྱ་གར་ ལྷོ་ཕྱོགས་ ཨེལ་ བྷི་ ཤ་ ཞེས་ པ་ རྡོ་རྗེ་མཁའ་འགྲོ ས་ བྱིན་ གྱིས་ བརླབས་པ འི་ ས་གཞི ར་ རྒྱལ་རིགས་ སུ་ སྐུ་ འཁྲུངས་ མ་ ཐག་ ནས་ ལྷ་ བཞི་ ཞལ་ གཟིགས་ ཤིང་ བྱིན་ གྱིས་ བརླབས །"
  },
  {
    "source": "གཞོན་ནུའི་སྐབས་སུ་སྔོན་ལས་ཀྱི་ལྷག་མ་བསྙུན་དྲག་པོར་སྨིན་པས་ཐུགས་བྱུང་སྟེ་ཆོས་ལ་ཞུགས་ཤིང་མདོ་སྔགས་ཐམས་ཅད་ལ་ཆེས་མཁས་པར་སྦྱངས།",
    "target": "གཞོན་ནུ འི་ སྐབས་ སུ་ སྔོན་ ལས་ ཀྱི་ ལྷག་མ་ བསྙུན་ དྲག་པོ ར་ སྨིན་པ ས་ ཐུགས་ བྱུང་ སྟེ་ ཆོས་ ལ་ ཞུགས་ ཤིང་ མདོ་སྔགས་ ཐམས་ཅད་ ལ་ ཆེས་ མཁས་པ ར་ སྦྱངས །"
  },
  {
    "source": "གུ་ཎ་སཱ་ག་ར་དང་རཏྣ་སཱ་ག་ར་སོགས་ཀྱི་གདམས་ངག་ལ་བརྟེན་ཏེ་ཐུན་མོང་གི་དངོས་གྲུབ་བདེ་བླག་ཏུ་གྲུབ།",
    "target": "གུ་ཎ་ སཱ་ག་ར་ དང་ རཏྣ་ སཱ་ ག་ ར་ སོགས་ ཀྱི་ གདམས་ངག་ ལ་ བརྟེན་ ཏེ་ ཐུན་མོང་ གི་ དངོས་གྲུབ་ བདེ་བླག་ ཏུ་ གྲུབ །"
  },
  {
    "source": "མཐར་སྐུ་ཚོའི་རིག་འཛིན་བརྙེས་ཤིང་ཕྱག་རྒྱ་ཆེན་པོའི་མཆོག་གྲུབ་པ་དེ་ཉིད་ལ་གྲུབ་པའི་༼༣༤༦༽བླ་མ་རྣམས་ཀྱི་བཀས་བསྐུལ་ཏེ་མཁས་གྲུབ་ཁྱུང་པོ་རྣལ་འབྱོར་འཕན་ཡུལ་འཇོག་པོར་ཆིག་རིར་མཛད་པའི་སྐབས་ཆོས་སྒོ་སྐྱེལ་གྱི་ཚུལ་དུ་རྒྱ་གར་ན་ཉི་མ་ཤར་བ་དང་རྫུ་འཕྲུལ་གྱིས་བྱོན་པས་བོད་ལ་ཉི་མ་མ་ཤར་བ་ལ་ཕེབ།།",
    "target": "མཐ ར་ སྐུ་ ཚོ འི་ རིག་འཛིན་ བརྙེས་ ཤིང་ ཕྱག་རྒྱ་ ཆེན་པོ འི་ མཆོག་ གྲུབ་པ་ དེ་ ཉིད་ ལ་ གྲུབ་པ འི་ ༼ ༣༤༦ ༽ བླ་མ་ རྣམས་ ཀྱི་ བཀས་ བསྐུལ་ ཏེ་ མཁས་གྲུབ་ ཁྱུང་པོ་ རྣལ་འབྱོར་ འཕན་ཡུལ་ འཇོག་པོ ར་ ཆིག་ རི ར་ མཛད་པ འི་ སྐབས་ ཆོས་ སྒོ་ སྐྱེལ་ གྱི་ ཚུལ་ དུ་ རྒྱ་གར་ ན་ ཉི་མ་ ཤར་བ་ དང་ རྫུ་འཕྲུལ་ གྱིས་ བྱོན་པ ས་ བོད་ ལ་ ཉི་མ་ མ་ ཤར་བ་ ལ་ ཕེབ ། །"
  },
  {
    "source": "རིང་ཞིག་བཞུགས་ཏེ་མགོན་པོ་དཀར་མཐིང་།",
    "target": "རིང་ ཞིག་ བཞུགས་ ཏེ་ མགོན་པོ་ དཀར་ མཐིང་ །"
  },
  {
    "source": "རླུང་ཤིང་རྟ་ཅན་ལ་སོགས་པའི་གདམས་ངག་ཟབ་མོ་དུ་མ་དང་།།",
    "target": "རླུང་ ཤིང་རྟ་ ཅན་ ལ་ སོགས་པ འི་ གདམས་ངག་ ཟབ་མོ་ དུ་མ་ དང་ ། །"
  },
  {
    "source": "ཁྱད་པར་ལྷ་བཞིའི་གདམས་སྐོར་ཆ་ལག་དང་བཅས་པ་གནང་བ་ཁྱུང་པོ་ཉིད་ཀྱིས་ཐུགས་ཉམས་སུ་བཞེས་པས་སློབ་མ་ལས་དག་པ་རྣམས་ལ་ལྷ་བཞིའི་སྐུར་དངོས་སུ་སྣང་བ་སོགས་གྲུབ་པ་ཆེན་པོ་ཉམས་འོག་ཏུ་ཆུད།",
    "target": "ཁྱད་པ ར་ ལྷ་ བཞི འི་ གདམས་ སྐོར་ ཆ་ལག་ དང་ བཅས་པ་ གནང་བ་ ཁྱུང་ པོ་ ཉིད་ ཀྱིས་ ཐུགས་ ཉམས་ སུ་ བཞེས་པ ས་ སློབ་མ་ ལས་ དག་པ་ རྣམས་ ལ་ ལྷ་ བཞི འི་ སྐུ ར་ དངོས་ སུ་ སྣང་བ་ སོགས་ གྲུབ་པ་ ཆེན་པོ་ ཉམས་ འོག་ ཏུ་ ཆུད །"
  },
  {
    "source": "དེ་ཉིད་ཀྱིས་རྨོག་ལྕོགས་པ་སོགས་ལ་གནང་བ་ནས་བྱིན་རླབས་དང་གདམས་པའི་བཀའ་སྲོལ་བར་མ་ཆད་དུ་བྱོན་ཏེ་ཁོ་བོས་རྡོ་རྗེ་ཐེག་པའི་གསང་བ་ཐུན་མོང་དང་ཐུན་མོང་མ་ཡིན་པ་མཐའ་དག་གི་གསང་མཛོད་འཛིན་པ་ལ་རྡོ་རྗེ་འཆང་ཆེན་པོ་དང་དབྱེར་མ་མཆིས་པ།",
    "target": "དེ་ ཉིད་ ཀྱིས་ རྨོག་ ལྕོགས་ པ་ སོགས་ ལ་ གནང་བ་ ནས་ བྱིན་རླབས་ དང་ གདམས་པ འི་ བཀའ་ སྲོལ་ བར་ མ་ ཆད་ དུ་ བྱོན་ ཏེ་ ཁོ་བོ ས་ རྡོ་རྗེ་ཐེག་པ འི་ གསང་བ་ ཐུན་མོང་ དང་ ཐུན་མོང་ མ་ ཡིན་པ་ མཐའ་དག་ གི་ གསང་མཛོད་ འཛིན་པ་ ལ་ རྡོ་རྗེ་འཆང་ཆེན་པོ་ དང་ དབྱེར་ མ་ མཆིས་པ །"
  },
  {
    "source": "འཕགས་པའི་ས་ཆེན་པོ་ལ་བཞུགས་ཤིང་མི་ལས་འདས་པའི་སྐྱེས་ཆེན་འཇམ་དབྱངས་མཁྱེན་བརྩེའི་དབང་པོ་ལ་གསོལ་བ་བཏབ་སྟེ་དགྱེས་བཞིན་བཀའ་དྲིན་ཏུ་སྩལ་བ་ཡིན།།",
    "target": "འཕགས་པ འི་ ས་ ཆེན་པོ་ ལ་ བཞུགས་ ཤིང་ མི་ ལས་ འདས་པ འི་ སྐྱེས་ཆེན་ འཇམ་དབྱངས་ མཁྱེན་ བརྩེ འི་ དབང་པོ་ ལ་ གསོལ་བ་ བཏབ་ སྟེ་ དགྱེས་ བཞིན་ བཀའ་དྲིན་ ཏུ་ སྩལ་བ་ ཡིན ། །"
  },
  {
    "source": "རྨོག་ལྕོགས་པ་རིན་ཆེན་བརྩོན་འགྲུས་ལ་ལྷ་བཞིས་སྒྲུབ་ཐབས་དངོས་སུ་གསུངས་པ་དང་།",
    "target": "རྨོག་ ལྕོགས་ པ་ རིན་ཆེན་ བརྩོན་འགྲུས་ ལ་ ལྷ་ བཞི ས་ སྒྲུབ་ཐབས་ དངོས་ སུ་ གསུངས་པ་ དང་ །"
  },
  {
    "source": "བརྒྱུད་པ་ཁ་ཅིག་ལ་ཌཱ་ཀི་བདེ་བའི་དངོས་གྲུབ་མས་གནང་བའང་བཤད་པའི་ཕྱིར་ཉེ་བརྒྱུད་ཁྱད་པར་བ་དེ་དག་ཀྱང་འདིར་འདུལ།",
    "target": "བརྒྱུད་པ་ ཁ་ ཅིག་ ལ་ ཌཱ་ཀི་ བདེ་བ འི་ དངོས་གྲུབ་ མ ས་ གནང་བ འང་ བཤད་པ འི་ ཕྱི ར་ ཉེ་ བརྒྱུད་ ཁྱད་པར་བ་ དེ་ དག་ ཀྱང་ འདི ར་ འདུལ །"
  },
  {
    "source": "འདི་ལའང་ལྷ་བཞིའི་སྒོས་སྒྲུབ་དང་དྲིལ་སྒྲུབ་གཉིས་སུ་ཡོད་པར་བཤད་པ་ལས་སྐབས་སུ་བབ་པའི་འཆད་བྱ་ནི་ལྷ་བཞིའི་དྲིལ་སྒྲུབ་ཉིད་ཡིན་ནོ།།",
    "target": "འདི་ ལ འང་ ལྷ་ བཞི འི་ སྒོས་ སྒྲུབ་ དང་ དྲིལ་ སྒྲུབ་ གཉིས་ སུ་ ཡོད་པ ར་ བཤད་པ་ ལས་ སྐབས་ སུ་ བབ་པ འི་ འཆད་ བྱ་ ནི་ ལྷ་ བཞི འི་ དྲིལ་ སྒྲུབ་ ཉིད་ ཡིན་ ནོ ། །"
  },
  {
    "source": "གཉིས་པ་བརྒྱུད་པ་དེ་ལྡན་གྱི་གདམས་ངག་དངོས་འཆད་པ་ལའང་གསུམ།",
    "target": "གཉིས་པ་ བརྒྱུད་པ་ དེ་ ལྡན་ གྱི་ གདམས་ངག་ དངོས་ འཆད་པ་ ལ འང་ གསུམ །"
  },
  {
    "source": "སྔོན་འགྲོ།",
    "target": "སྔོན་ འགྲོ །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་ཀྱི་རིམ་པའོ།།",
    "target": "རྗེས་ ཀྱི་ རིམ་པ འོ ། །"
  },
  {
    "source": "དང་པོ་ལ་གཉིས།",
    "target": "དང་པོ་ ལ་ གཉིས །"
  },
  {
    "source": "ཐུན་གྱི་སྔོན་འགྲོ་ནི།",
    "target": "ཐུན་ གྱི་ སྔོན་ འགྲོ་ ནི །"
  },
  {
    "source": "མལ་བདེ་བར་འདུག།",
    "target": "མལ་ བདེ་བ ར་ འདུག །"
  },
  {
    "source": "ལུས་གནད་སྤྱི་མཐུན་བཅའ།",
    "target": "ལུས་ གནད་ སྤྱི་ མཐུན་ བཅའ །"
  },
  {
    "source": "རླུང་རོ་བསལ་ལ་དྲན་པ་མངོན་ཏུ་བཞག།",
    "target": "རླུང་ རོ་ བསལ་ ལ་ དྲན་པ་ མངོན་ ཏུ་ བཞག །"
  },
  {
    "source": "ཁྲིད་ཀྱི་སྔོན་འགྲོ་ལའང་གཉིས།",
    "target": "ཁྲིད་ ཀྱི་ སྔོན་ འགྲོ་ ལ འང་ གཉིས །"
  },
  {
    "source": "༼༣༤༧༽སྐྱབས་སུ་འགྲོ་བ་དང་སེམས་བསྐྱེད་པའོ།།",
    "target": "༼ ༣༤༧ ༽ སྐྱབས་ སུ་ འགྲོ་བ་ དང་ སེམས་ བསྐྱེད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "མདུན་གྱི་ནམ་མཁར་སེང་ཁྲི་པདྨ་ཉི་ཟླའི་གདན་ལ་དཀོན་མཆོག་སྐྱབས་གནས་ཀུན་འདུས་ཀྱི་ངོ་བོ་རྩ་བའི་བླ་མ་ཉིད་རྡོ་རྗེ་འཆང་ཆེན་པོའི་རྣམ་པར་བཞུགས་པ་ལ་བདག་གཞན་ནམ་མཁའ་དང་མཉམ་པའི་འགྲོ་བ་མཐའ་དག་སྒོ་གསུམ་འཇུག་པ་གཅིག་ཏུ་དྲིལ་ཏེ།",
    "target": "མདུན་ གྱི་ ནམ་ མཁ ར་ སེང་ཁྲི་ པདྨ་ ཉི་ཟླ འི་ གདན་ ལ་ དཀོན་མཆོག་ སྐྱབས་ གནས་ ཀུན་ འདུས་ ཀྱི་ ངོ་བོ་ རྩ་བ འི་ བླ་མ་ ཉིད་ རྡོ་རྗེ་འཆང་ཆེན་པོ འི་ རྣམ་པ ར་ བཞུགས་པ་ ལ་ བདག་ གཞན་ ནམ་མཁའ་ དང་ མཉམ་པ འི་ འགྲོ་བ་ མཐའ་དག་ སྒོ་ གསུམ་ འཇུག་པ་ གཅིག་ ཏུ་ དྲིལ་ ཏེ །"
  },
  {
    "source": "དེང་ནས་བྱང་ཆུབ་མ་ཐོབ་ཀྱི་བར་དུ་སྐྱབས་སུ་འགྲོ་བའི་བློ་རྩེ་གཅིག་པས།",
    "target": "དེང་ ནས་ བྱང་ཆུབ་ མ་ ཐོབ་ ཀྱི་ བར་ དུ་ སྐྱབས་ སུ་ འགྲོ་བ འི་ བློ་ རྩེ་ གཅིག་པ ས །"
  },
  {
    "source": "མ་ནམ་མཁའ་དང་མཉམ་པའི་སེམས་ཅན་ཐམས་ཅད་སྐྱབས་ཀུན་འདུས་ཀྱི་ངོ་བོ་བླ་མ་རིན་པོ་ཆེ་ལ་སྐྱབས་སུ་མཆི་བ་ལགས་སོ།།",
    "target": "མ་ ནམ་མཁའ་ དང་ མཉམ་པ འི་ སེམས་ཅན་ ཐམས་ཅད་ སྐྱབས་ ཀུན་ འདུས་ ཀྱི་ ངོ་བོ་ བླ་མ་ རིན་པོ་ཆེ་ ལ་ སྐྱབས་ སུ་ མཆི་བ་ ལགས་ སོ ། །"
  },
  {
    "source": "ཞེས་གྲངས་ཅི་ནུས་སུ་བརྗོད།",
    "target": "ཞེས་ གྲངས་ ཅི་ ནུས་ སུ་ བརྗོད །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "མཁའ་ཁྱབ་ཀྱི་སེམས་ཅན་ཇི་སྙེད་པ་དེ་ཐམས་ཅད་བདག་གི་ཕ་མ་དྲིན་ཅན་ཤ་སྟགས་ཡིན།",
    "target": "མཁའ་ཁྱབ་ ཀྱི་ སེམས་ཅན་ ཇི་ སྙེད་པ་ དེ་ ཐམས་ཅད་ བདག་ གི་ ཕ་མ་ དྲིན་ཅན་ ཤ་ སྟགས་ ཡིན །"
  },
  {
    "source": "འདི་རྣམས་འཁོར་བ་སྡུག་བསྔལ་གྱི་རྒྱ་མཚོར་ཐར་དུས་མེད་པར་འཁྱམས་པ་སྙིང་རེ་རྗེ།",
    "target": "འདི་ རྣམས་ འཁོར་བ་ སྡུག་བསྔལ་ གྱི་ རྒྱ་མཚོ ར་ ཐར་ དུས་ མེད་པ ར་ འཁྱམས་པ་ སྙིང་རེ་རྗེ །"
  },
  {
    "source": "འདི་རྣམས་འཁོར་བ་ལས་བསྒྲལ་བའི་སླད་དུ་བདག་གིས་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་དུས་མྱུར་བ་ཉིད་དུ་ཐོབ་ངེས་པ་ཞིག་བྱ་སྙམ་པ་སྨོན་པ་བྱང་ཆུབ་ཀྱི་སེམས་དང་།",
    "target": "འདི་ རྣམས་ འཁོར་བ་ ལས་ བསྒྲལ་བ འི་ སླད་ དུ་ བདག་ གིས་ ཟུང་འཇུག་ རྡོ་རྗེ་འཆང་ཆེན་པོ འི་ གོ་འཕང་ དུས་ མྱུར་བ་ ཉིད་ དུ་ ཐོབ་ ངེས་པ་ ཞིག་ བྱ་ སྙམ་པ་ སྨོན་པ་ བྱང་ཆུབ་ ཀྱི་ སེམས་ དང་ །"
  },
  {
    "source": "དེ་འཐོབ་པར་བྱ་བའི་སླད་དུ་རྡོ་རྗེ་ཐེག་པའི་ལམ་རིམ་གྱི་ཟབ་གནད་གཅིག་ཏུ་བསྡུས་པའི་ཉེ་ལམ་གྲུབ་ཐོབ་འབའ་ཞིག་པའི་སྙན་བརྒྱུད་ལྷ་བཞི་དྲིལ་སྒྲུབ་ཀྱི་རྣལ་འབྱོར་ཟབ་མོ་ཉམས་སུ་བླངས་པས།",
    "target": "དེ་ འཐོབ་པ ར་ བྱ་བ འི་ སླད་ དུ་ རྡོ་རྗེ་ཐེག་པ འི་ ལམ་རིམ་ གྱི་ ཟབ་ གནད་ གཅིག་ ཏུ་ བསྡུས་པ འི་ ཉེ་ལམ་ གྲུབ་ཐོབ་ འབའ་ ཞིག་པ འི་ སྙན་བརྒྱུད་ ལྷ་ བཞི་ དྲིལ་ སྒྲུབ་ ཀྱི་ རྣལ་འབྱོར་ ཟབ་མོ་ ཉམས་ སུ་ བླངས་པ ས །"
  },
  {
    "source": "བླ་མ་ལྷ་བཞིའི་གོ་འཕང་མྱུར་དུ་འགྲུབ་པ་དང་།",
    "target": "བླ་མ་ ལྷ་ བཞི འི་ གོ་འཕང་ མྱུར་ དུ་ འགྲུབ་པ་ དང་ །"
  },
  {
    "source": "སེམས་ཅན་ཐམས་ཅད་དེའི་གོ་འཕང་ལ་འགོང་པར་བགྱིའོ་སྙམ་པའི་འཇུག་པ་བྱང་ཆུབ་ཏུ་སེམས་བསྐྱེད་ལ།",
    "target": "སེམས་ཅན་ ཐམས་ཅད་ དེ འི་ གོ་འཕང་ ལ་ འགོང་པ ར་ བགྱི འོ་ སྙམ་པ འི་ འཇུག་པ་ བྱང་ཆུབ་ ཏུ་ སེམས་ བསྐྱེད་ ལ །"
  },
  {
    "source": "ངག་ཏུ།",
    "target": "ངག་ ཏུ །"
  },
  {
    "source": "སེམས་ཅན་ཐམས་ཅད་ཀྱི་དོན་ཏུ་ཟུང་འཇུག་རྡོ་རྗེ་འཆང་ཆེན་པོའི་གོ་འཕང་འཐོབ་པར་བྱ།",
    "target": "སེམས་ཅན་ ཐམས་ཅད་ ཀྱི་ དོན་ ཏུ་ ཟུང་འཇུག་ རྡོ་རྗེ་འཆང་ཆེན་པོ འི་ གོ་འཕང་ འཐོབ་པ ར་ བྱ །"
  },
  {
    "source": "དེའི་ཆེད་དུ་ཟབ་ལམ་ལྷ་བཞི་དྲིལ་སྒྲུབ་ཉམས་སུ་བླང་བར་བགྱིའོ།།",
    "target": "དེ འི་ ཆེད་ དུ་ ཟབ་ལམ་ ལྷ་ བཞི་ དྲིལ་ སྒྲུབ་ ཉམས་ སུ་ བླང་བ ར་ བགྱི འོ ། །"
  },
  {
    "source": "ཞེས་ལན་ཁ་ཡར་བརྗོད།",
    "target": "ཞེས་ ལན་ ཁ་ཡ ར་ བརྗོད །"
  },
  {
    "source": "སྐྱབས་ཡུལ་མི་དམིགས་པར་བཞག།",
    "target": "སྐྱབས་ ཡུལ་མི་ དམིགས་པ ར་ བཞག །"
  },
  {
    "source": "གཉིས་པ་དངོས་གཞི་ལའང་གཉིས།",
    "target": "གཉིས་པ་ དངོས་གཞི་ ལ འང་ གཉིས །"
  },
  {
    "source": "བསྐྱེད་བཟླས་ཀྱི་རྣལ་འབྱོར་ངང་།",
    "target": "བསྐྱེད་ བཟླས་ ཀྱི་ རྣལ་འབྱོར་ ངང་ །"
  },
  {
    "source": "ཟབ་མོའི་དབང་ལེན་པའོ།།",
    "target": "ཟབ་མོ འི་ དབང་ ལེན་ པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཨོཾ་བཛྲ་རཀྵ་རཀྵ་༼༣༤༨༽ཧཱུྃ་ཕཊ།",
    "target": "ཨོཾ་ བཛྲ་ རཀྵ་ རཀྵ་ ༼ ༣༤༨ ༽ ཧཱུྃ་ ཕཊ །"
  },
  {
    "source": "ཞེས་བརྗོད་པའི་རྐྱེན་གྱིས་རྡོ་རྗེའི་ས་གཞི་ར་བ་དྲ་བ་གུར་བླ་བྲེ་ཕྱི་རོལ་དུ་ཡེ་ཤེས་ཀྱི་མེ་འབར་བ་དང་བཅས་པའི་སྲུང་བའི་འཁོར་ལོའི་དབུས་སུ།",
    "target": "ཞེས་ བརྗོད་པ འི་ རྐྱེན་ གྱིས་ རྡོ་རྗེ འི་ ས་གཞི་ ར་བ་ དྲ་བ་ གུ ར་ བླ་བྲེ་ ཕྱི་རོལ་ དུ་ ཡེ་ཤེས་ ཀྱི་ མེ་ འབར་བ་ དང་ བཅས་པ འི་ སྲུང་བ འི་ འཁོར་ལོ འི་ དབུས་ སུ །"
  },
  {
    "source": "པད་ཉི་འཇིགས་དུས་ཀྱི་གདན་ལ་རང་ཉིད་བཅོམ་ལྡན་འདས་འཁོར་ལོ་སྡོམ་པ་ལྷན་སྐྱེས་འོད་ཕུང་གི་ཀློང་ན་བཞུགས་པར་གསལ་བའི་སྤྱི་བོར་ཆོས་འབྱུང་དྭངས་གསལ་རྙོགས་མེད་འོད་ཀྱི་རང་བཞིན་ཕྱི་དཀར་ལ་ནང་དམར་བ།",
    "target": "པད་ ཉི་ འཇིགས་ དུས་ ཀྱི་ གདན་ ལ་ རང་ ཉིད་ བཅོམ་ལྡན་འདས་ འཁོར་ལོ་སྡོམ་པ་ ལྷན་སྐྱེས་ འོད་ཕུང་ གི་ ཀློང་ ན་ བཞུགས་པ ར་ གསལ་བ འི་ སྤྱི་བོ ར་ ཆོས་ འབྱུང་ དྭངས་གསལ་ རྙོགས་ མེད་ འོད་ ཀྱི་ རང་བཞིན་ ཕྱི་ དཀར་ ལ་ ནང་ དམར་བ །"
  },
  {
    "source": "རྩ་བ་ཕྲ་བ་རང་གི་ཚངས་བུག་ཏུ་ཟུག་ཅིང་ཁ་གདེངས་གཡེལ་བ།",
    "target": "རྩ་བ་ ཕྲ་བ་ རང་ གི་ ཚངས་བུག་ ཏུ་ ཟུག་ ཅིང་ ཁ་ གདེངས་ གཡེལ་བ །"
  },
  {
    "source": "བདེ་བར་འཆར་ཞིང་བདེ་བ་རྒྱས་པའི་དབུས་སུ་རབ་ཏུ་རྒྱས་པའི་སྣ་ཚོགས་པདྨ་འདབ་མ་བཞི་པ།",
    "target": "བདེ་བ ར་ འཆར་ ཞིང་ བདེ་བ་ རྒྱས་པ འི་ དབུས་ སུ་ རབ་ ཏུ་ རྒྱས་པ འི་ སྣ་ཚོགས་ པདྨ་ འདབ་ མ་ བཞི་པ །"
  },
  {
    "source": "དེའི་ལྟེ་བའི་ཟེའུ་འབྲུ་ཁྲུ་གང་ཙམ་མཐོ་བའི་སྟེང་དུ་ཉི་ཟླ་བརྩེགས་པའི་གདན་ལ་ཧཱུྃ་སྔོན་པོ་ལས་རྡོ་རྗེ་སྔོན་པོ་ཧཱུྃ་གིས་མཚན་པ་ཡོངས་སུ་གྱུར་པ་ལས།",
    "target": "དེ འི་ ལྟེ་བ འི་ ཟེའུ་འབྲུ་ ཁྲུ་ གང་ ཙམ་ མཐོ་བ འི་ སྟེང་ དུ་ ཉི་ཟླ་ བརྩེགས་པ འི་ གདན་ ལ་ ཧཱུྃ་ སྔོན་པོ་ ལས་ རྡོ་རྗེ་ སྔོན་པོ་ ཧཱུྃ་ གིས་ མཚན་པ་ ཡོངས་ སུ་ གྱུར་པ་ ལས །"
  },
  {
    "source": "ངོ་བོ་རྩ་བའི་བླ་མ།",
    "target": "ངོ་བོ་ རྩ་བ འི་ བླ་མ །"
  },
  {
    "source": "རྣམ་པ་རྡོ་རྗེ་འཆང་ཆེན་པོ་སྐུ་མདོག་བཻ་ཌཱུརྻའི་མདངས་ཅན།",
    "target": "རྣམ་པ་ རྡོ་རྗེ་འཆང་ཆེན་པོ་ སྐུ་མདོག་ བཻ་ ཌཱུརྻའི་ མདངས་ ཅན །"
  },
  {
    "source": "ཕྱག་གཉིས་ཀྱིས་རྡོ་རྗེ་དང་དྲིལ་བུ་བསྣོལ་ཐབས་སུ་འཛིན་པས་ཡུམ་རྡོ་རྗེ་དབྱིངས་ཀྱི་དབང་ཕྱུག་མ་གྲི་གུག་དང་ཐོད་པ་འཛིན་པ་ལ་འཁྱུད་པ།",
    "target": "ཕྱག་ གཉིས་ ཀྱིས་ རྡོ་རྗེ་ དང་ དྲིལ་བུ་ བསྣོལ་ ཐབས་ སུ་ འཛིན་པ ས་ ཡུམ་ རྡོ་རྗེ་དབྱིངས་ ཀྱི་ དབང་ ཕྱུག་ མ་ གྲི་གུག་ དང་ ཐོད་པ་ འཛིན་པ་ ལ་ འཁྱུད་པ །"
  },
  {
    "source": "ཡབ་ཡུམ་གཉིས་ཀ་རུས་པ་དང་རིན་པོ་ཆེས་བརྒྱན་ཅིང་དར་གྱི་ན་བཟས་ཀླུབས་པ།",
    "target": "ཡབ་ཡུམ་ གཉིས་ ཀ་ རུས་པ་ དང་ རིན་པོ་ཆེ ས་ བརྒྱན་ ཅིང་ དར་ གྱི་ ན་ བཟ ས་ ཀླུབས་པ །"
  },
  {
    "source": "ཞབས་རྡོ་རྗེའི་སྐྱིལ་མོ་ཀྲུང་དང་པད་སྐྱིལ་ཅན།",
    "target": "ཞབས་ རྡོ་རྗེ འི་ སྐྱིལ་མོ་ཀྲུང་ དང་ པད་ སྐྱིལ་ ཅན །"
  },
  {
    "source": "བྱིན་རླབས་དང་ཡེ་ཤེས་ཀྱི་རང་འོད་མཐའ་ཡས་པ་སྤྲོ་བ།",
    "target": "བྱིན་རླབས་ དང་ ཡེ་ཤེས་ ཀྱི་ རང་ འོད་ མཐའ་ཡས་པ་ སྤྲོ་བ །"
  },
  {
    "source": "དེའི་མདུན་ཕྱོགས་ཀྱི་པད་འདབ་ལ་ཉི་མའི་དཀྱིལ་འཁོར་གྱི་སྟེང་དུ་ཚོགས་བདག་དཀར་པོ་གན་རྐྱལ་དུ་བསྒྱེལ་བའི་གདན་ལ་ཧཱུྃ་ནག་པོ་ལས་གྲི་གུག་ཧཱུྃ་གིས་མཚན་པ།",
    "target": "དེ འི་ མདུན་ ཕྱོགས་ ཀྱི་ པད་འདབ་ ལ་ ཉི་མ འི་ དཀྱིལ་འཁོར་ གྱི་ སྟེང་ དུ་ ཚོགས་ བདག་ དཀར་པོ་ གན་རྐྱལ་ དུ་ བསྒྱེལ་བ འི་ གདན་ ལ་ ཧཱུྃ་ ནག་པོ་ ལས་ གྲི་གུག་ ཧཱུྃ་ གིས་ མཚན་པ །"
  },
  {
    "source": "དེ་ཡོངས་སུ་གྱུར་པ་ལས་མྱུར་མཛད་ཡེ་ཤེས་ཀྱི་མགོན་པོ་ཕྱག་དྲུག་པ།",
    "target": "དེ་ ཡོངས་ སུ་ གྱུར་པ་ ལས་ མྱུར་ མཛད་ ཡེ་ཤེས་ ཀྱི་ མགོན་པོ་ ཕྱག་ དྲུག་པ །"
  },
  {
    "source": "སྐུ་མདོག་དུས་མཐའི་སྤྲིན་ལྟར་གནག་པ།",
    "target": "སྐུ་མདོག་ དུས་ མཐ འི་ སྤྲིན་ ལྟ ར་ གནག་པ །"
  },
  {
    "source": "སྤྱན་གསུམ་དམར་ལ་ཟླུམ་པ།",
    "target": "སྤྱན་ གསུམ་ དམར་ ལ་ ཟླུམ་པ །"
  },
  {
    "source": "ཞལ་བསྒྲད་ཅིང་མཆེ་བ་གཙིགས་པ།",
    "target": "ཞལ་ བསྒྲད་ ཅིང་ མཆེ་བ་ གཙིགས་པ །"
  },
  {
    "source": "སྨ་ར་དང་སྨིན་མ་དབུ་སྐྲ་དམར་སེར་མེ་ལྟར་དུ་འབར་ཞིང་གྱེན་དུ་བརྫེས་པ།",
    "target": "སྨ་ར་ དང་ སྨིན་མ་ དབུ་ སྐྲ་ དམར་སེར་ མེ་ ལྟ ར་ དུ་ འབར་ ཞིང་ གྱེན་ དུ་ བརྫེས་པ །"
  },
  {
    "source": "དཔྲལ་བར་སིནྡྷུ་རའི་ཐིག་ལེས་བྱུགས་ཤིང་སྤྱི་བོར་མི་བསྐྱོད་པས་བརྒྱན་པ།",
    "target": "དཔྲལ་བ ར་ སིནྡྷུ་ར འི་ ཐིག་ལེ ས་ བྱུགས་ ཤིང་ སྤྱི་བོ ར་ མི་ བསྐྱོད་པ ས་ བརྒྱན་པ །"
  },
  {
    "source": "ཕྱག་གཡས་ཀྱི་དང་པོས་གནམ་ལྕགས་ཀྱི་གྲི་གུག",
    "target": "ཕྱག་ གཡས་ ཀྱི་ དང་པོ ས་ གནམ་ལྕགས་ ཀྱི་ གྲི་ གུག"
  },
  {
    "source": "།",
    "target": "།"
  },
  {
    "source": "བར་པས་ཐོད་༼༣༤༩༽སྐམ་གྱི་ཕྲེང་བ།",
    "target": "བར་པ ས་ ཐོད་ ༼ ༣༤༩ ༽ སྐམ་ གྱི་ ཕྲེང་བ །"
  },
  {
    "source": "ཐ་མས་སེང་ལྡེང་གི་ཌཱ་མ་རུ་དྲག་ཏུ་འཁྲོལ་བ།",
    "target": "ཐ་མ ས་ སེང་ལྡེང་ གི་ ཌཱ་མ་རུ་ དྲག་ ཏུ་ འཁྲོལ་བ །"
  },
  {
    "source": "གཡོན་གྱི་དང་པོས་ཐོད་པ་དམར་ཆེན་གྱིས་བཀང་བ།",
    "target": "གཡོན་ གྱི་ དང་པོ ས་ ཐོད་པ་ དམར་ ཆེན་ གྱིས་ བཀང་བ །"
  },
  {
    "source": "བར་པས་མདུང་རྩེ་གསུམ་པ།",
    "target": "བར་པ ས་ མདུང་ རྩེ་གསུམ་པ །"
  },
  {
    "source": "ཐ་མས་རྡོ་རྗེའི་ཞགས་པ་བསྣམས་པ།",
    "target": "ཐ་མ ས་ རྡོ་རྗེ འི་ ཞགས་པ་ བསྣམས་པ །"
  },
  {
    "source": "ཐོད་པ་སྐམ་པོ་ལྔའི་དབུ་རྒྱན་དང་རློན་པ་ཁྲག་འཛག་པ་ལྔ་བཅུའི་དོར་ཤལ་ཅན།",
    "target": "ཐོད་པ་ སྐམ་པོ་ ལྔ འི་ དབུ་རྒྱན་ དང་ རློན་པ་ ཁྲག་འཛག་པ་ ལྔ་ བཅུ འི་ དོར་ ཤལ་ ཅན །"
  },
  {
    "source": "རུས་པའི་རྒྱན་ཆ་དྲུག་དང་སྦྲུལ་ཆུན་རིགས་ལྔ་དང་ཕྱག་ཞབས་རྣམས་ལ་དྲིལ་བུ་གཡེར་ཁའི་ཕྲེང་བས་བརྒྱན་པ།",
    "target": "རུས་པ འི་ རྒྱན་ཆ་ དྲུག་ དང་ སྦྲུལ་ ཆུན་ རིགས་ ལྔ་ དང་ ཕྱག་ ཞབས་ རྣམས་ ལ་ དྲིལ་བུ་ གཡེར་ཁ འི་ ཕྲེང་བ ས་ བརྒྱན་པ །"
  },
  {
    "source": "སྦོམ་ཐུང་ལྟོ་བ་འཕྱང་ཞིང་ཡན་ལག་རགས་པ།",
    "target": "སྦོམ་ ཐུང་ ལྟོ་བ་ འཕྱང་ ཞིང་ ཡན་ལག་ རགས་པ །"
  },
  {
    "source": "གླང་ཆེན་ཀོ་རློན་སྟོད་ལ་གཡོགས་ཤིང་སྟག་ལྤགས་རློན་པའི་ཤམ་ཐབས་ལ་དར་ལྗང་གུའི་སྐ་རགས་བཅིངས་པ།",
    "target": "གླང་ཆེན་ ཀོ་ རློན་ སྟོད་ ལ་ གཡོགས་ ཤིང་ སྟག་ལྤགས་ རློན་པ འི་ ཤམ་ཐབས་ ལ་ དར་ ལྗང་གུ འི་ སྐ་ རགས་ བཅིངས་པ །"
  },
  {
    "source": "ཞབས་བཞེངས་སྟབས་འགྲོ་འཕྲོ་ལ་འཆམས་པ་ལྟ་བུས་ཡེ་ཤེས་ཀྱི་མེ་འབར་བའི་ཀློང་ན་བཞུགས་པ།",
    "target": "ཞབས་ བཞེངས་སྟབས་ འགྲོ་ འཕྲོ་ ལ་ འཆམས་པ་ ལྟ་བུ ས་ ཡེ་ཤེས་ ཀྱི་ མེ་ འབར་བ འི་ ཀློང་ ན་ བཞུགས་པ །"
  },
  {
    "source": "བླ་མའི་གཡས་ཕྱོགས་ཀྱི་པད་འདབ་ལ་ཉི་མའི་གདན་གྱི་སྟེང་དུ་ཧྲཱིཿདམར་པོ་ལས་གྲི་གུག་ཧྲཱིཿས་མཚན་པ་ཡོངས་སུ་གྱུར་པ་ལས།",
    "target": "བླ་མ འི་ གཡས་ཕྱོགས་ ཀྱི་ པད་འདབ་ ལ་ ཉི་མ འི་ གདན་ གྱི་ སྟེང་ དུ་ ཧྲཱིཿ དམར་པོ་ ལས་ གྲི་གུག་ ཧྲཱིཿ ས་ མཚན་པ་ ཡོངས་ སུ་ གྱུར་པ་ ལས །"
  },
  {
    "source": "རྗེ་བཙུན་རྡོ་རྗེ་རྣལ་འབྱོར་མ་སྐུ་མདོག་དམར་ལ་སྨུག་པའི་མདངས་ཆགས་པ།",
    "target": "རྗེ་བཙུན་ རྡོ་རྗེ་ རྣལ་འབྱོར་མ་ སྐུ་མདོག་ དམར་ ལ་ སྨུག་པ འི་ མདངས་ ཆགས་པ །"
  },
  {
    "source": "ལོ་བཅུ་དྲུག་ལོན་པའི་ལང་ཚོ་ཅན།",
    "target": "ལོ་ བཅུ་ དྲུག་ ལོན་པ འི་ ལང་ཚོ་ཅན །"
  },
  {
    "source": "ཞལ་འཛུམ་ཞིང་མཆེ་བ་ནས་ཙམ་འབུར་བ།",
    "target": "ཞལ་ འཛུམ་ ཞིང་ མཆེ་བ་ ནས་ ཙམ་ འབུར་བ །"
  },
  {
    "source": "སྤྱན་གསུམ་གཡོན་ཕྱོགས་སུ་གཟིགས་པ།",
    "target": "སྤྱན་ གསུམ་ གཡོན་ ཕྱོགས་ སུ་ གཟིགས་པ །"
  },
  {
    "source": "ཕྱག་གཡས་གྲི་གུག་ཐུར་དུ་བརྐྱང་ཞིང་།",
    "target": "ཕྱག་ གཡས་ གྲི་གུག་ ཐུར་ དུ་ བརྐྱང་ ཞིང་ །"
  },
  {
    "source": "གཡོན་ཐོད་པ་བདུད་རྩིས་གང་བ་སྟེང་ཕྱོགས་སུ་བཟུང་ནས་ཞལ་དུ་གསོལ་བ།",
    "target": "གཡོན་ ཐོད་པ་ བདུད་རྩི ས་ གང་བ་ སྟེང་ ཕྱོགས་ སུ་ བཟུང་ ནས་ ཞལ་ དུ་ གསོལ་བ །"
  },
  {
    "source": "མཆན་ཁུང་གཡོན་ན་རྡོ་རྗེའི་ཁ་ཊྭཱཾ་ག་དང་བཅས་ཤིང་རུས་པའི་ཕྱག་རྒྱ་ལྔས་བརྒྱན་པ།",
    "target": "མཆན་ཁུང་ གཡོན་ ན་ རྡོ་རྗེ འི་ ཁ་ཊྭཱཾ་ག་ དང་ བཅས་ ཤིང་ རུས་པ འི་ ཕྱག་རྒྱ་ ལྔ ས་ བརྒྱན་པ །"
  },
  {
    "source": "ཞབས་གཡས་བརྐྱངས་པས་འཇིག་བྱེད་གཡོན་བསྐུམས་པས་དུས་མཚན་མ་མནན་པ།",
    "target": "ཞབས་ གཡས་ བརྐྱངས་པ ས་ འཇིག་ བྱེད་ གཡོན་ བསྐུམས་པ ས་ དུས་ མཚན་མ་ མནན་པ །"
  },
  {
    "source": "ཡེ་ཤེས་ཀྱི་རང་ཟེར་ཀུན་ཏུ་འབར་བ།",
    "target": "ཡེ་ཤེས་ ཀྱི་ རང་ ཟེར་ ཀུན་ ཏུ་ འབར་བ །"
  },
  {
    "source": "བླ་མའི་རྒྱབ་ཀྱི་པད་འདབ་ལ་ཟླ་བའི་དཀྱིལ་འཁོར་གྱི་སྟེང་དུ་ཧྲཱིཿདཀར་པོ་ལས་པདྨ་དཀར་པོ་ཧྲཱིཿས་མཚན་པ་ཡོངས་སུ་གྱུར་པ་ལས།",
    "target": "བླ་མ འི་ རྒྱབ་ ཀྱི་ པད་འདབ་ ལ་ ཟླ་བ འི་ དཀྱིལ་འཁོར་ གྱི་ སྟེང་ དུ་ ཧྲཱིཿ དཀར་པོ་ ལས་ པདྨ་ དཀར་པོ་ ཧྲཱིཿ ས་ མཚན་པ་ ཡོངས་ སུ་ གྱུར་པ་ ལས །"
  },
  {
    "source": "འཕགས་པ་སྤྱན་རས་གཟིགས་ཟླ་བའི་མདོག་ཅན།",
    "target": "འཕགས་པ་ སྤྱན་རས་གཟིགས་ ཟླ་བ འི་ མདོག་ཅན །"
  },
  {
    "source": "ཞི་ཞིང་འཛུམ་ལ་དར་དང་རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ།",
    "target": "ཞི་ ཞིང་ འཛུམ་ ལ་ དར་ དང་ རིན་པོ་ཆེ འི་ རྒྱན་ ཐམས་ཅད་ ཀྱིས་ བརྒྱན་པ །"
  },
  {
    "source": "དབུ་སྐྲ་དཔུང་པའི་སྟེང་ན་ནག་སིལ་ལེ་འཕྱང་ཞིང་འོད་དཔག་མེད་ཀྱི་ཅོད་པན་དང་ལྡན་པ།",
    "target": "དབུ་ སྐྲ་ དཔུང་པ འི་ སྟེང་ ན་ ནག་ སིལ་ ལེ་ འཕྱང་ ཞིང་ འོད་དཔག་མེད་ ཀྱི་ ཅོད་པན་ དང་ ལྡན་པ །"
  },
  {
    "source": "ཕྱག་གཡས་མཆོག་སྦྱིན་གྱི་ཕྱག་རྒྱས་བུམ་པ་བསྣམས་༼༣༥༠༽ཤིང་གཡོན་པའི་མ་ཐེབ་སྲིན་སྦྱར་བས་མེ་ཏོག་པདྨ་དཀར་པོ་སྙན་གྱི་ཐད་ཀར་ཁ་བྱེ་བའི་ཡུ་བ་ཐུགས་ཀར་འཛིན་པ།",
    "target": "ཕྱག་ གཡས་ མཆོག་ སྦྱིན་ གྱི་ ཕྱག་རྒྱ ས་ བུམ་པ་ བསྣམས་ ༼ ༣༥༠ ༽ ཤིང་ གཡོན་པ འི་ མ་ ཐེབ་ སྲིན་ སྦྱར་བ ས་ མེ་ཏོག་ པདྨ་ དཀར་པོ་ སྙན་ གྱི་ ཐད་ཀ ར་ ཁ་ བྱེ་བ འི་ ཡུ་བ་ ཐུགས་ཀ ར་ འཛིན་པ །"
  },
  {
    "source": "ཞབས་གཡས་བརྐྱངས་ཤིང་གཡོན་བསྐུམས་པའི་སྟབས་ཀྱིས་འཇའ་ཟེར་ཀྱི་ཀློང་ན་བཞུགས་པ།",
    "target": "ཞབས་ གཡས་ བརྐྱངས་ ཤིང་ གཡོན་ བསྐུམས་པ འི་ སྟབས་ ཀྱིས་ འཇའ་ ཟེར་ ཀྱི་ ཀློང་ ན་ བཞུགས་པ །"
  },
  {
    "source": "བླ་མའི་གཡོན་གྱི་པད་འདབ་ལ་ཟླ་བའི་སྟེང་དུ་ཏཱཾ་ལྗང་གུ་ལས་ཨུཏྤལ་ལྗང་གུ་ཏཱཾ་གིས་མཚན་པ་ཡོངས་སུ་གྱུར་པ་ལས།",
    "target": "བླ་མ འི་ གཡོན་ གྱི་ པད་འདབ་ ལ་ ཟླ་བ འི་ སྟེང་ དུ་ ཏཱཾ་ ལྗང་གུ་ ལས་ ཨུཏྤལ་ ལྗང་གུ་ ཏཱཾ་ གིས་ མཚན་པ་ ཡོངས་ སུ་ གྱུར་པ་ ལས །"
  },
  {
    "source": "རྗེ་བཙུན་སྒྲོལ་མ་སྐུ་མདོག་ལྗང་གུ།",
    "target": "རྗེ་བཙུན་ སྒྲོལ་མ་ སྐུ་ མདོག་ ལྗང་ གུ །"
  },
  {
    "source": "ལང་ཚོ་དར་ལ་བབ་ཅིང་ལོ་བཅུ་དྲུག་ལོན་པའི་རྣམ་པ་ཅན་དར་དང་རིན་པོ་ཆེས་བརྒྱན་པ།",
    "target": "ལང་ཚོ་ དར་ ལ་ བབ་ ཅིང་ ལོ་ བཅུ་ དྲུག་ ལོན་པ འི་ རྣམ་པ་ ཅན་ དར་ དང་ རིན་པོ་ཆེ ས་ བརྒྱན་པ །"
  },
  {
    "source": "ཕྱག་གཡས་མཆོག་སྦྱིན་པུས་མོའི་སྟེང་དུ་བརྐྱངས་ཤིང་གཡོན་དཀོན་མཆོག་གསུམ་མཚོན་པའི་ཕྱག་རྒྱས་ཨུཏྤལ་ལྗང་གུའི་ཡུ་བ་ཐུགས་ཀར་བསྣམས་པའི་འདབ་མ་སྙན་གྱི་ཐད་དུ་ཁ་བྱེ་བ།",
    "target": "ཕྱག་ གཡས་ མཆོག་ སྦྱིན་ པུས་མོ འི་ སྟེང་ དུ་ བརྐྱངས་ ཤིང་ གཡོན་ དཀོན་མཆོག་ གསུམ་ མཚོན་པ འི་ ཕྱག་རྒྱ ས་ ཨུཏྤལ་ ལྗང་གུ འི་ ཡུ་བ་ ཐུགས་ཀ ར་ བསྣམས་པ འི་ འདབ་མ་ སྙན་ གྱི་ ཐད་ དུ་ ཁ་བྱེ་བ །"
  },
  {
    "source": "དོན་ཡོད་གྲུབ་པའི་དབུ་རྒྱན་ཅན།",
    "target": "དོན་ཡོད་གྲུབ་པ འི་ དབུ་རྒྱན་ ཅན །"
  },
  {
    "source": "ཞབས་གཡས་ཅུང་ཟད་བརྐྱངས་ཤིང་གཡོན་བསྐུམས་པའི་སྟབས་ཀྱིས་རང་འོད་ཀྱི་དབུས་ན་བཞུགས་པ་སྟེ་གཙོ་འཁོར་ལྔ་པོ་སྣང་ལ་རང་བཞིན་མ་གྲུབ་པ་གསལ་བར་བསྒོམ།",
    "target": "ཞབས་ གཡས་ ཅུང་ཟད་ བརྐྱངས་ ཤིང་ གཡོན་ བསྐུམས་པ འི་ སྟབས་ ཀྱིས་ རང་ འོད་ ཀྱི་ དབུས་ ན་ བཞུགས་པ་ སྟེ་ གཙོ་འཁོར་ ལྔ་པོ་ སྣང་ ལ་ རང་བཞིན་ མ་ གྲུབ་པ་ གསལ་བ ར་ བསྒོམ །"
  },
  {
    "source": "དེ་ནས་གཙོ་འཁོར་ལྔ་ཀའི་དཔྲལ་པར་ཨོཾ་དཀར་པོ།",
    "target": "དེ་ ནས་ གཙོ་འཁོར་ ལྔ་ ཀ འི་ དཔྲལ་པ ར་ ཨོཾ་ དཀར་པོ །"
  },
  {
    "source": "མགྲིན་པར་ཨཱཿདམར་པོ།",
    "target": "མགྲིན་པ ར་ ཨཱཿདམར་ པོ །"
  },
  {
    "source": "ཐུགས་ཀར་ཧཱུྃ་སྔོན་པོས་མཚན་པ།",
    "target": "ཐུགས་ཀ ར་ ཧཱུྃ་ སྔོན་པོ ས་ མཚན་པ །"
  },
  {
    "source": "ཧཱུྃ་ལས་འོད་ཟེར་འཕྲོས།",
    "target": "ཧཱུྃ་ ལ ས་ འོད་ཟེར་ འཕྲོས །"
  },
  {
    "source": "བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་ཐམས་ཅད་བླ་མ་རྡོ་རྗེ་འཆང་དང་ལྷ་བཞིའི་རྣམ་པར་སྤྱན་དྲངས་ཏེ་སྤྱི་བོའི་ལྷ་སོ་སོ་ལ་ཐིམ་པར་མོས་ལ།",
    "target": "བླ་མ་ ཡི་དམ་ སངས་རྒྱས་ བྱང་སེམས་ དཔའ་བོ་མཁའ་འགྲོ་ ཆོས་སྐྱོང་ སྲུང་མ འི་ ཚོགས་ ཐམས་ཅད་ བླ་མ་ རྡོ་རྗེ་ འཆང་ དང་ ལྷ་ བཞི འི་ རྣམ་པ ར་ སྤྱན་ དྲངས་ ཏེ་ སྤྱི་བོ འི་ ལྷ་ སོ་སོ་ ལ་ ཐིམ་པ ར་ མོས་ ལ །"
  },
  {
    "source": "ཛཿཧཱུྃ་བཾ་ཧོཿ།",
    "target": "ཛཿ ཧཱུྃ་ བཾ་ ཧོཿ །"
  },
  {
    "source": "བརྗོད་ཅིང་སྤྱི་བོའི་ལྷ་དེ་རྣམས་སྐྱབས་གནས་མ་ལུས་པ་འདུས་པའི་ངོ་བོར་མོས།",
    "target": "བརྗོད་ ཅིང་ སྤྱི་བོ འི་ ལྷ་ དེ་ རྣམས་ སྐྱབས་ གནས་ མ་ ལུས་པ་ འདུས་པ འི་ ངོ་བོ ར་ མོས །"
  },
  {
    "source": "རང་གི་ཐུགས་ཀ་ནས་སྤྲུལ་པའི་ལྷ་མོ་རྣམས་ཀྱིས་ཉེར་སྤྱོད་ལ་སོགས་པ་ཕྱི།",
    "target": "རང་ གི་ ཐུགས་ཀ་ ནས་ སྤྲུལ་པ འི་ ལྷ་མོ་ རྣམས་ ཀྱིས་ ཉེ ར་ སྤྱོད་ ལ་ སོགས་པ་ ཕྱི །"
  },
  {
    "source": "བདུད་རྩི་དང་འདོད་ཡོན་ལྔ་པོས་ནང་།",
    "target": "བདུད་རྩི་ དང་ འདོད་ཡོན་ ལྔ་པོ ས་ ནང་ །"
  },
  {
    "source": "སྙོམས་འཇུག་ལས་སྐྱེས་བའི་བདེ་སྟོང་གིས་གསང་བའི་མཆོད་པ་ཕུལ་བར་མོས་ལ།",
    "target": "སྙོམས་འཇུག་ ལས་ སྐྱེས་བ འི་ བདེ་ སྟོང་ གིས་ གསང་བ འི་ མཆོད་པ་ ཕུལ་བ ར་ མོས་ ལ །"
  },
  {
    "source": "དེ་ཐམས་ཅད་རང་བཞིན་གྱིས་དག་པའི་སྤྲོས་བྲལ་གྱི་ཏིང་ངེ་འཛིན་ལ་བློ་བཞག་སྟེ།",
    "target": "དེ་ ཐམས་ཅད་ རང་བཞིན་ གྱིས་ དག་པ འི་ སྤྲོས་བྲལ་ གྱི་ ཏིང་ངེ་འཛིན་ ལ་ བློ་ བཞག་ སྟེ །"
  },
  {
    "source": "བླ་མ་རིན་པོ་ཆེ་ལྷ་བཞིའི་ཚོགས་དང་བཅས་པ་ལ་བདག་གིས་ཕྱི་མེ་ཏོག་བདུག་སྤོས།",
    "target": "བླ་མ་ རིན་པོ་ཆེ་ ལྷ་ བཞི འི་ ཚོགས་ དང་ བཅས་པ་ ལ་ བདག་ གིས་ ཕྱི་ མེ་ཏོག་ བདུག་སྤོས །"
  },
  {
    "source": "ནང་ཤ་༼༣༥༡༽ལྔ་བདུད་རྩི་ལྔ།",
    "target": "ནང་ཤ་ ༼ ༣༥༡ ༽ ལྔ་ བདུད་རྩི་ ལྔ །"
  },
  {
    "source": "གསང་བ་བདེ་སྟོང་གི་ཡེ་ཤེས།",
    "target": "གསང་བ་ བདེ་ སྟོང་ གི་ ཡེ་ཤེས །"
  },
  {
    "source": "ཡང་གསང་དེ་ཁོ་ན་ཉིད་ཀྱི་མཆོད་པ་ལ་སོགས་པ་མཆོད་པའི་ཁྱད་པར་བསམ་གྱིས་མི་ཁྱབ་པས་མཆོད་ཅིང་མཉེས་པར་བགྱིའོ།།",
    "target": "ཡང་ གསང་ དེ་ཁོ་ན་ཉིད་ ཀྱི་ མཆོད་པ་ ལ་ སོགས་པ་ མཆོད་པ འི་ ཁྱད་པར་ བསམ་ གྱིས་ མི་ ཁྱབ་པ ས་ མཆོད་ ཅིང་ མཉེས་པ ར་ བགྱི འོ ། །"
  },
  {
    "source": "བཞེས་ནས་བྱིན་གྱིས་བརླབ་ཏུ་གསོལ།།",
    "target": "བཞེས་ ནས་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "ཞེས་པ་ཙམ་གྱི་མཐར་གསོལ་འདེབས་ཀྱི་བཟླས་པ་ལ་འཇུག་ཀྱང་ཆོག་ལ།",
    "target": "ཞེས་ པ་ ཙམ་ གྱི་ མཐ ར་ གསོལ་ འདེབས་ ཀྱི་ བཟླས་པ་ ལ་ འཇུག་ ཀྱང་ ཆོག་ ལ །"
  },
  {
    "source": "བླ་མའི་གསུང་རྒྱུན་ཏུ་འདིར་མཆོད་བསྟོད་བྱ་བར་གསུངས་པ་ལྟར་སྤྲོ་ན་མཆོད་པ་བཤད་མ་ཐག་པས་འཐུས།",
    "target": "བླ་མ འི་ གསུང་རྒྱུན་ ཏུ་ འདི ར་ མཆོད་བསྟོད་ བྱ་བ ར་ གསུངས་པ་ ལྟ ར་ སྤྲོ་ ན་ མཆོད་པ་ བཤད་ མ་ ཐག་པ ས་ འཐུ ས །"
  },
  {
    "source": "བསྟོད་པ་རྒྱས་པར་ནི།",
    "target": "བསྟོད་པ་ རྒྱས་པ ར་ ནི །"
  },
  {
    "source": "གང་གིས༴།",
    "target": "གང་ གིས ༴ །"
  },
  {
    "source": "སྲིན་པོའི་གཟུགས་ཀྱི༴།",
    "target": "སྲིན་པོ འི་ གཟུགས་ ཀྱི ༴ །"
  },
  {
    "source": "དཔལ་ལྡན་རྡོ་རྗེ་མཁའ་འགྲོ༴།",
    "target": "དཔལ་ལྡན་ རྡོ་རྗེ་མཁའ་འགྲོ ༴ །"
  },
  {
    "source": "སྐྱོན་གྱིས་མ་གོས༴།",
    "target": "སྐྱོན་ གྱིས་ མ་ གོས ༴ །"
  },
  {
    "source": "ལྷ་དང་ལྷ་མིན་ཅོད་པན་སོགས་ཤློ་ཀ་རེ་རེས་བསྟོད།",
    "target": "ལྷ་ དང་ ལྷ་མིན་ ཅོད་པན་ སོགས་ ཤློ་ཀ་ རེ་རེ ས་ བསྟོད །"
  },
  {
    "source": "བསྡུ་ན།།",
    "target": "བསྡུ་ ན ། །"
  },
  {
    "source": "བྱིན་རླབས་མ་ལུས་འབྱུང་བའི་སྒོ།།",
    "target": "བྱིན་རླབས་ མ་ལུས་ འབྱུང་བ འི་ སྒོ ། །"
  },
  {
    "source": "དངོས་གྲུབ་མ་ལུས་ཐོབ་པའི་གནས།།",
    "target": "དངོས་གྲུབ་ མ་ལུས་ ཐོབ་པ འི་ གནས ། །"
  },
  {
    "source": "བར་ཆད་མ་ལུས་སེལ་བའི་ལྷ།།",
    "target": "བར་ཆད་ མ་ལུས་ སེལ་བ འི་ ལྷ ། །"
  },
  {
    "source": "བླ་མ་ལྷ་བཞིའི་ཚོགས་ལ་འདུད།།",
    "target": "བླ་མ་ ལྷ་ བཞི འི་ ཚོགས་ ལ་ འདུད ། །"
  },
  {
    "source": "ཅེས་བསྟོད།",
    "target": "ཅེས་ བསྟོད །"
  },
  {
    "source": "འདིར་དམ་པ་ཁ་ཅིག་གིས་མཆོད་བསྟོད་ཀྱི་ཚབ་ཏུ་ཡན་ལག་བདུན་པ་དང་མཎྜལ་འབུལ་བར་བཞེད་པས་དེ་ལྟར་སྤྲོ་ན་དེ་དག་ལྷག་པོར་བྱས་པ་ལ་འགལ་བ་མེད་པས་ཡན་ལག་བདུན་པ་གང་ཡང་རུང་བའི་ཚིགས་བཅད་དང་།",
    "target": "འདི ར་ དམ་པ་ ཁ་ ཅིག་ གིས་ མཆོད་བསྟོད་ ཀྱི་ ཚབ་ ཏུ་ ཡན་ལག་བདུན་པ་ དང་ མཎྜལ་ འབུལ་བ ར་ བཞེད་པ ས་ དེ་ ལྟ ར་ སྤྲོ་ ན་ དེ་ དག་ ལྷག་པོ ར་ བྱས་པ་ ལ་ འགལ་བ་ མེད་པ ས་ ཡན་ལག་བདུན་པ་ གང་ ཡང་ རུང་བ འི་ ཚིགས་བཅད་ དང་ །"
  },
  {
    "source": "མཎྜལ་བཀའ་རྒྱ་མ་བཅས་མཆོད་བསྟོད་ཀྱི་རྗེས་སུ་བྱ།",
    "target": "མཎྜལ་ བཀའ་རྒྱ་མ་ བཅས་ མཆོད་བསྟོད་ ཀྱི་ རྗེས་ སུ་ བྱ །"
  },
  {
    "source": "དེ་ནས་སོ་སོའི་སྔགས་རྣམས་ཡིད་གཞན་ཏུ་མ་ཡེངས་པར་མོས་གུས་གདུང་ཤུགས་དྲག་པོས་གསོལ་འདེབས་ཀྱི་ཚུལ་དུ་བཟླ་ཞིང་བདུད་རྩི་འབེབས་སྦྱོང་གི་དམིགས་པ་བསྒོམ་སྟེ།",
    "target": "དེ་ ནས་ སོ་སོ འི་ སྔགས་ རྣམས་ ཡིད་ གཞན་ ཏུ་ མ་ ཡེངས་པ ར་ མོས་གུས་ གདུང་ཤུགས་ དྲག་པོ ས་ གསོལ་ འདེབས་ ཀྱི་ ཚུལ་ དུ་ བཟླ་ ཞིང་ བདུད་རྩི་ འབེབས་ སྦྱོང་ གི་ དམིགས་པ་ བསྒོམ་ སྟེ །"
  },
  {
    "source": "དེའང་ཐོག་མར་བླ་མ་རྡོ་རྗེ་འཆང་གི་སྐུ་ལས་བདུད་རྩིའི་རྒྱུན་བབས།",
    "target": "དེ འང་ ཐོག་མ ར་ བླ་མ་ རྡོ་རྗེ་ འཆང་ གི་ སྐུ་ ལས་ བདུད་རྩི འི་ རྒྱུན་ བབས །"
  },
  {
    "source": "རང་གི་སྤྱི་བོ་ནས་ཞུགས།",
    "target": "རང་ གི་ སྤྱི་བོ་ ནས་ ཞུགས །"
  },
  {
    "source": "ལུས་གང་བས་སྡིག་སྒྲིབ་ཉེས་ལྟུང་ནད་གདོན་དང་བཅས་པ་བཀྲུས་ཤིང་དག།",
    "target": "ལུས་ གང་བ ས་ སྡིག་སྒྲིབ་ ཉེས་ལྟུང་ ནད་ གདོན་ དང་ བཅས་པ་ བཀྲུས་ ཤིང་ དག །"
  },
  {
    "source": "བླ་མའི་སྐུ་གསུང་ཐུགས་ཀྱི་བྱིན་རླབས་གཅིག་ཆར་དུ་ཐོབ་པར་མོས་ལ་སྔགས།",
    "target": "བླ་མ འི་ སྐུ་གསུང་ཐུགས་ ཀྱི་ བྱིན་རླབས་ གཅིག་ ཆར་ དུ་ ཐོབ་པ ར་ མོས་ ལ་ སྔགས །"
  },
  {
    "source": "ན་མོ་བུདྡྷ་ཡ།",
    "target": "ན་མོ་ བུདྡྷ་ ཡ །"
  },
  {
    "source": "ན་མོ་གུ་རུ་ཧེ།",
    "target": "ན་མོ་ གུ་རུ་ ཧེ །"
  },
  {
    "source": "བཛྲ་བཱི་ར་བཱི་རེ་ཎཱི།",
    "target": "བཛྲ་ བཱི་ར་ བཱི་ རེ་ ཎཱི །"
  },
  {
    "source": "ཤྲཱི་ཌཱ་ཀ་དཱ་ཀི་ནཱི།",
    "target": "ཤྲཱི་ ཌཱ་ཀ་ དཱ་ ཀི་ ནཱི །"
  },
  {
    "source": "ཛོ་ཀ་ཛོ་ཀི་ནཱི།",
    "target": "ཛོ་ ཀ་ ཛོ་ཀི་ ནཱི །"
  },
  {
    "source": "སརྦ་བུདྡྷ་བོ་ངྷི་ས་ཏྭཱ་ཡ་ཤྭ་ར་ཎཾ་གཙྪ་མི་ཀྱཻ།",
    "target": "སརྦ་བུདྡྷ་ བོ་ ངྷི་ ས་ ཏྭཱ་ ཡ་ ཤྭ་ ར་ཎཾ་ གཙྪ་ མི་ ཀྱཻ །"
  },
  {
    "source": "ཞེས་བཟླ།",
    "target": "ཞེས་ བཟླ །"
  },
  {
    "source": "དེས་འགྲེས་ཏེ།",
    "target": "དེ ས་ འགྲེས་ ཏེ །"
  },
  {
    "source": "མགོན་པོ་ལ་མོས་༼༣༥༢༽གུས་བྱས་པས།",
    "target": "མགོན་པོ་ ལ་ མོས་ ༼ ༣༥༢ ༽ གུས་ བྱས་པ ས །"
  },
  {
    "source": "མགོན་པོའི་སྐུ་ལས་བདུད་རྩིའི་རྒྱུན་བབས།",
    "target": "མགོན་པོ འི་ སྐུ་ ལས་ བདུད་རྩི འི་ རྒྱུན་ བབས །"
  },
  {
    "source": "སྤྱི་བོ་ནས་ཞུགས།",
    "target": "སྤྱི་བོ་ ནས་ ཞུགས །"
  },
  {
    "source": "ལུས་གང་།",
    "target": "ལུས་ གང་ །"
  },
  {
    "source": "སྡིག་སྒྲིབ་ཉེས་ལྟུང་ནད་གདོན་ཐམས་ཅད་དག།",
    "target": "སྡིག་ སྒྲིབ་ ཉེས་ལྟུང་ ནད་ གདོན་ ཐམས་ཅད་ དག །"
  },
  {
    "source": "ཁྱད་པར་རང་འདྲ་བའི་སྐུ་ཕྲ་མོ་དཔག་ཏུ་མེད་པ་ཆར་ཕབ་པ་ལྟར་བྱོན་ནས་རང་གི་ལུས་ཀྱི་ནང་གང་།",
    "target": "ཁྱད་པ ར་ རང་ འདྲ་བ འི་ སྐུ་ ཕྲ་མོ་ དཔག་ ཏུ་ མེད་པ་ ཆར་ ཕབ་པ་ ལྟ ར་ བྱོན་ ནས་ རང་ གི་ ལུས་ ཀྱི་ ནང་ གང་ །"
  },
  {
    "source": "ནད་གདོན་སྡིག་སྒྲིབ་ཐམས་ཅད་དམར་ཆེམས་ཆེམ་ཞལ་དུ་གསོལ།",
    "target": "ནད་ གདོན་ སྡིག་སྒྲིབ་ ཐམས་ཅད་ དམར་ ཆེམས་ ཆེམ་ ཞལ་ དུ་ གསོལ །"
  },
  {
    "source": "མགོན་པོའི་སྐུ་གསུང་ཐུགས་ཀྱི་བྱིན་རླབས་རྒྱུད་ལ་ཞུགས་པར་མོས་ཏེ།",
    "target": "མགོན་པོ འི་ སྐུ་གསུང་ཐུགས་ ཀྱི་ བྱིན་རླབས་ རྒྱུད་ ལ་ ཞུགས་པ ར་ མོས་ ཏེ །"
  },
  {
    "source": "ཨོཾ་བཛྲ་མ་ཧཱ་ཀཱ་ལ་ཀྵིཾ་ཀྵེ་ཏྲ་བི་གྷྣ་བི་ནཱ་ཡ་ཀ་ཧཱུྃ་ཧཱུྃ་ཕཊ་ཕཊ་སྭཱ་ཧཱ།",
    "target": "ཨོཾ་ བཛྲ་ མ་ ཧཱ་ ཀཱ་ ལ་ ཀྵིཾ་ ཀྵེ་ ཏྲ་ བི་ གྷྣ་ བི་ ནཱ་ཡ་ཀ་ ཧཱུྃ་ ཧཱུྃ་ ཕཊ་ ཕཊ་ སྭཱ་ཧཱ །"
  },
  {
    "source": "ཞེས་བཟླ།",
    "target": "ཞེས་ བཟླ །"
  },
  {
    "source": "ཡང་རྣལ་འབྱོར་མ་ལ་གསོལ་བ་བཏབ་པས།",
    "target": "ཡང་ རྣལ་འབྱོར་མ་ ལ་ གསོལ་བ་ བཏབ་པ ས །"
  },
  {
    "source": "རྡོ་རྗེ་རྣལ་འབྱོར་མའི་གསང་གནས་ནས་བདུད་རྩི་དམར་པོའི་རྒྱུན་བབས།",
    "target": "རྡོ་རྗེ་ རྣལ་འབྱོར་མ འི་ གསང་གནས་ ནས་ བདུད་རྩི་ དམར་པོ འི་ རྒྱུན་ བབས །"
  },
  {
    "source": "སྤྱི་བོ་ནས་ཞུགས།",
    "target": "སྤྱི་བོ་ ནས་ ཞུགས །"
  },
  {
    "source": "ལུས་གང་།",
    "target": "ལུས་ གང་ །"
  },
  {
    "source": "སྡིག་སྒྲིབ་ཉེས་ལྟུང་ནད་གདོན་ཐམས་ཅད་དག།",
    "target": "སྡིག་ སྒྲིབ་ ཉེས་ལྟུང་ ནད་ གདོན་ ཐམས་ཅད་ དག །"
  },
  {
    "source": "རྣལ་འབྱོར་མའི་སྐུ་གསུང་ཐུགས་ཀྱི་བྱིན་རླབས་རྒྱུད་ལ་ཐོབ་པར་མོས་ལ།",
    "target": "རྣལ་འབྱོར་མ འི་ སྐུ་གསུང་ཐུགས་ ཀྱི་ བྱིན་རླབས་ རྒྱུད་ ལ་ ཐོབ་པ ར་ མོས་ ལ །"
  },
  {
    "source": "ཨོཾ་བཛྲ་ན་ར་ཀྲཾ་ཀྲཾ་ཧཱུྃ་ཧཱུྃ་ཕཊ་སྭཱ་ཧཱ།",
    "target": "ཨོཾ་ བཛྲ་ ན་ ར་ ཀྲཾ་ ཀྲཾ་ ཧཱུྃ་ ཧཱུྃ་ ཕཊ་ སྭཱ་ཧཱ །"
  },
  {
    "source": "ཞེས་བཟླ།",
    "target": "ཞེས་ བཟླ །"
  },
  {
    "source": "ཡང་སྤྱན་རས་གཟིགས་ལ་གསོལ་བ་བཏབ་པས།",
    "target": "ཡང་ སྤྱན་རས་གཟིགས་ ལ་ གསོལ་བ་ བཏབ་པ ས །"
  },
  {
    "source": "འཕགས་པ་ཐུགས་རྗེ་ཆེན་པོའི་སྐུ་དང་ཕྱག་གི་བུམ་པ་ལས་བདུད་རྩིའི་རྒྱུན་དཀར་ནར་གྱིས་བྱུང་།",
    "target": "འཕགས་པ་ ཐུགས་རྗེ་ཆེན་པོ འི་ སྐུ་ དང་ ཕྱག་ གི་ བུམ་པ་ ལས་ བདུད་རྩི འི་ རྒྱུན་ དཀར་ ན ར་ གྱིས་ བྱུང་ །"
  },
  {
    "source": "སྤྱི་བོ་ནས་ཞུགས།",
    "target": "སྤྱི་བོ་ ནས་ ཞུགས །"
  },
  {
    "source": "ལུས་གང་།",
    "target": "ལུས་ གང་ །"
  },
  {
    "source": "སྡིག་སྒྲིབ་ཉེས་ལྟུང་ནད་གདོན་ཐམས་ཅད་དག།",
    "target": "སྡིག་ སྒྲིབ་ ཉེས་ལྟུང་ ནད་ གདོན་ ཐམས་ཅད་ དག །"
  },
  {
    "source": "སྤྱན་རས་གཟིགས་ཀྱི་སྐུ་གསུང་ཐུགས་ཀྱི་བྱིན་རླབས་རྒྱུད་ལ་ཐོབ་པར་མོས་ཏེ།",
    "target": "སྤྱན་རས་གཟིགས་ ཀྱི་ སྐུ་གསུང་ཐུགས་ ཀྱི་ བྱིན་རླབས་ རྒྱུད་ ལ་ ཐོབ་པ ར་ མོས་ ཏེ །"
  },
  {
    "source": "ཨོཾ་མ་ཎི་པདྨེ་ཧཱུྃ།",
    "target": "ཨོཾ་ མ་ ཎི་ པདྨེ་ ཧཱུྃ །"
  },
  {
    "source": "ཨོཾ་བཛྲ་རཀྵ་ན་མཿས་མནྟ་ཧཱུྃ་ཕཊ།",
    "target": "ཨོཾ་ བཛྲ་ རཀྵ་ ན་མཿ ས་ མནྟ་ ཧཱུྃ་ ཕཊ །"
  },
  {
    "source": "ཞེས་བཟླ།",
    "target": "ཞེས་ བཟླ །"
  },
  {
    "source": "ཡང་རྗེ་བཙུན་མ་སྒྲོལ་མ་ལ་མོས་གུས་བྱས་པས།",
    "target": "ཡང་ རྗེ་བཙུན་མ་ སྒྲོལ་མ་ ལ་ མོས་གུས་ བྱས་པ ས །"
  },
  {
    "source": "སྒྲོལ་མའི་ཞབས་གཡས་པའི་མཐེ་བོང་ལས་བདུད་རྩིའི་རྒྱུན་བབས།",
    "target": "སྒྲོལ་མ འི་ ཞབས་ གཡས་པ འི་ མཐེ་བོང་ ལས་ བདུད་རྩི འི་ རྒྱུན་ བབས །"
  },
  {
    "source": "སྤྱི་བོ་ནས་ཞུགས།",
    "target": "སྤྱི་བོ་ ནས་ ཞུགས །"
  },
  {
    "source": "ལུས་གང་།",
    "target": "ལུས་ གང་ །"
  },
  {
    "source": "སྡིག་སྒྲིབ་ཉེས་ལྟུང་ནད་གདོན་ཐམས་ཅད་དག།",
    "target": "སྡིག་ སྒྲིབ་ ཉེས་ལྟུང་ ནད་ གདོན་ ཐམས་ཅད་ དག །"
  },
  {
    "source": "འཕགས་མའི་སྐུ་གསུང་ཐུགས་ཀྱི་བྱིན་རླབས་རྒྱུད་ལ་ཞུགས་པར་མོས་ལ།",
    "target": "འཕགས་མ འི་ སྐུ་གསུང་ཐུགས་ ཀྱི་ བྱིན་རླབས་ རྒྱུད་ ལ་ ཞུགས་པ ར་ མོས་ ལ །"
  },
  {
    "source": "ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ།",
    "target": "ཨོཾ་ ཏཱ་ རེ་ ཏུཏྟཱ་ རེ་ ཏུ་ རེ་ སྭཱ་ ཧཱ །"
  },
  {
    "source": "ཞེས་བཟླ།",
    "target": "ཞེས་ བཟླ །"
  },
  {
    "source": "བཟླས་དམིགས་དེ་དག་གིས་ཐུན་གྱི་དངོས་གཞི་འཁྱོལ་བར་བྱ།",
    "target": "བཟླས་དམིགས་ དེ་ དག་ གིས་ ཐུན་ གྱི་ དངོས་གཞི་ འཁྱོལ་བ ར་ བྱ །"
  },
  {
    "source": "དེའང་ཕྱིས་ཀྱི་གསུང་རྒྱུན་ཏུ་རྣལ་འབྱོར་མ་ལ་བསྙེན་པ་ཨོཾ་གསུམ་མ་བཟླ་བ་༼༣༥༣༽དང་།",
    "target": "དེ འང་ ཕྱིས་ ཀྱི་ གསུང་རྒྱུན་ ཏུ་ རྣལ་འབྱོར་མ་ ལ་ བསྙེན་པ་ ཨོཾ་ གསུམ་ མ་ བཟླ་བ་ ༼ ༣༥༣ ༽ དང་ །"
  },
  {
    "source": "བཟླས་པའི་གཙོ་བོའང་དེ་ལ་བྱ་ཞིང་གཞན་རྣམས་ཅུང་ཟད་རེ་བཟླ་བར་བཞེད་པ་དང་།",
    "target": "བཟླས་པ འི་ གཙོ་བོ འང་ དེ་ ལ་ བྱ་ ཞིང་ གཞན་ རྣམས་ ཅུང་ཟད་ རེ་ བཟླ་བ ར་ བཞེད་པ་ དང་ །"
  },
  {
    "source": "ཁ་ཅིག་ཏུ་མགོན་པོའི་བསྙེན་པ་ཉི་དབུངས་བསྐྱེད་པར་གསུངས་པ་སོགས་དེ་དང་དེ་དག་གི་རྣལ་འབྱོར་གཙོར་བཏོན་པ་ལ་དགོངས་པར་མངོན་ཞིང་།",
    "target": "ཁ་ ཅིག་ ཏུ་ མགོན་པོ འི་ བསྙེན་པ་ ཉི་ དབུང ས་ བསྐྱེད་པ ར་ གསུངས་པ་ སོགས་ དེ་ དང་ དེ་ དག་ གི་ རྣལ་འབྱོར་ གཙོ ར་ བཏོན་པ་ ལ་ དགོངས་པ ར་ མངོན་ ཞིང་ །"
  },
  {
    "source": "འདིར་སྤྱི་ཙམ་དུ།",
    "target": "འདི ར་ སྤྱི་ ཙམ་ དུ །"
  },
  {
    "source": "བླ་མའི་གསོལ་འདེབས་ཀྱི་བཟླས་པ་ཅུང་ཟད་མང་བ་དང་གཞན་རྣམས་ཆ་སྙོམས་པར་བཟླའོ།།",
    "target": "བླ་མ འི་ གསོལ་ འདེབས་ ཀྱི་ བཟླས་པ་ ཅུང་ཟད་ མང་བ་ དང་ གཞན་ རྣམས་ ཆ་ སྙོམས་པ ར་ བཟླ འོ ། །"
  },
  {
    "source": "གཉིས་པ་ཐུན་མོང་མ་ཡིན་པའི་དབང་ལེན་པ་ནི།",
    "target": "གཉིས་པ་ ཐུན་མོང་ མ་ ཡིན་པ འི་ དབང་ ལེན་པ་ ནི །"
  },
  {
    "source": "སྔགས་ཚན་ལྔ་པོ་སྤྲེལ་ཏེ་གསོལ་འདེབས་ཀྱི་ཚུལ་དུ་ལན་གསུམ་བཟླས་ལ་མོས་གུས་དྲག་ཏུ་བསྐྱེད་པས།།",
    "target": "སྔགས་ ཚན་ ལྔ་པོ་ སྤྲེལ་ ཏེ་ གསོལ་ འདེབས་ ཀྱི་ ཚུལ་ དུ་ ལན་ གསུམ་ བཟླས་ ལ་ མོས་གུས་ དྲག་ ཏུ་ བསྐྱེད་པ ས ། །"
  },
  {
    "source": "བླ་མ་རྡོ་རྗེ་འཆང་གི་ཐུགས་ཀའི་ཧཱུྃ་ཡིག་ལས་འོད་ཟེར་འཕྲོས།",
    "target": "བླ་མ་ རྡོ་རྗེ་ འཆང་ གི་ ཐུགས་ ཀ འི་ ཧཱུྃ་ ཡིག་ ལས་ འོད་ཟེར་ འཕྲོས །"
  },
  {
    "source": "འཁོར་དུ་བཞུགས་པའི་ལྷ་བཞི་སྤྱན་དྲངས་ཏེ།",
    "target": "འཁོར་ དུ་ བཞུགས་པ འི་ ལྷ་ བཞི་ སྤྱན་ དྲངས་ ཏེ །"
  },
  {
    "source": "བླ་མའི་སྤྱི་བོར་སྤྱན་རས་གཟིགས།",
    "target": "བླ་མ འི་ སྤྱི་བོ ར་ སྤྱན་རས་ གཟིགས །"
  },
  {
    "source": "མགྲིན་པར་རྗེ་བཙུན་སྒྲོལ་མ།",
    "target": "མགྲིན་པ ར་ རྗེ་བཙུན་ སྒྲོལ་མ །"
  },
  {
    "source": "ཐུགས་ཀར་ཡེ་ཤེས་མགོན་པོ།།",
    "target": "ཐུགས་ཀ ར་ ཡེ་ཤེས་ མགོན་པོ ། །"
  },
  {
    "source": "ལྟེ་བར་རྡོ་རྗེ་རྣལ་འབྱོར་མ་རྣམས་བཞུགས་པར་མོས།",
    "target": "ལྟེ་བ ར་ རྡོ་རྗེ་ རྣལ་འབྱོར་མ་ རྣམས་ བཞུགས་པ ར་ མོས །"
  },
  {
    "source": "སླར་ཡང་བླ་མའི་ཐུགས་ཀ་ནས་འོད་ཟེར་འཕྲོས།",
    "target": "སླ ར་ ཡང་ བླ་མ འི་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "ཕྱོགས་བཅུའི་བླ་མ་ཡི་དམ་སངས་རྒྱས་བྱང་སེམས་དཔའ་བོ་མཁའ་འགྲོ་ཡེ་ཤེས་ཆོས་སྐྱོང་སྲུང་མའི་ཚོགས་ཐམས་ཅད་ལྷ་བཞིའི་རྣམ་པར་སྤྱན་དྲངས་ཏེ་བླ་མའི་སྐུའི་ནང་ཐམས་ཅད་བོང་བ་འབྲུས་ཁེངས་པ་ལྟར་སོ་སོའི་ཆ་ལ་གཏམས་པར་བསམ།",
    "target": "ཕྱོགས་ བཅུ འི་ བླ་མ་ ཡི་དམ་ སངས་རྒྱས་ བྱང་སེམས་ དཔའ་བོ་མཁའ་འགྲོ་ ཡེ་ཤེས་ ཆོས་སྐྱོང་ སྲུང་མ འི་ ཚོགས་ ཐམས་ཅད་ ལྷ་ བཞི འི་ རྣམ་པ ར་ སྤྱན་ དྲངས་ ཏེ་ བླ་མ འི་ སྐུ འི་ ནང་ ཐམས་ཅད་ བོང་བ་ འབྲུ ས་ ཁེངས་པ་ ལྟ ར་ སོ་སོ འི་ ཆ་ ལ་ གཏམས་པ ར་ བསམ །"
  },
  {
    "source": "དེ་ནས་རང་གི་ལུས་ཀྱི་སྟོང་རའི་དབུས་སུ་རྩ་གསུམ་འཁོར་ལོ་ལྔ་དང་བཅས་པ་སྐད་ཅིག་གིས་གསལ་བའི་དབུ་མའི་མར་སྣར་ཨ་ཤད་སྐྱེར་ཚོར་ལྟ་བུ།",
    "target": "དེ་ ནས་ རང་ གི་ ལུས་ ཀྱི་ སྟོང་ ར འི་ དབུས་ སུ་ རྩ་ གསུམ་ འཁོར་ལོ་ ལྔ་ དང་ བཅས་པ་ སྐད་ ཅིག་ གིས་ གསལ་བ འི་ དབུ་མ འི་ མར་ སྣར་ ཨ་ཤད་ སྐྱེ ར་ ཚོར་ ལྟ་བུ །"
  },
  {
    "source": "གསང་བ་བཤང་སྒོ་དང་ཉེ་བར་རླུང་གི་དཀྱིལ་འཁོར་བཅས་གསལ་བཏབ་ལ།",
    "target": "གསང་བ་ བཤང་སྒོ་ དང་ ཉེ་བ ར་ རླུང་ གི་ དཀྱིལ་འཁོར་ བཅས་ གསལ་ བཏབ་ ལ །"
  },
  {
    "source": "རླུང་ཁ་སྦྱོར་རམ།",
    "target": "རླུང་ ཁ་ སྦྱོར་ རམ །"
  },
  {
    "source": "མི་ནུས་ན་འོག་རླུང་ཅུང་ཟད་བསྐུམས་པའི་ཡེ་ཤེས་ཀྱི་རླུང་སྦྱོར་བྱས་པས།",
    "target": "མི་ ནུས་ ན་ འོག་རླུང་ ཅུང་ཟད་ བསྐུམས་པ འི་ ཡེ་ཤེས་ ཀྱི་ རླུང་ སྦྱོར་ བྱས་པ ས །"
  },
  {
    "source": "རང་གི་གསང་གནས་ནས་རླུང་གཡོས།",
    "target": "རང་ གི་ གསང་གནས་ ནས་ རླུང་ གཡོས །"
  },
  {
    "source": "ལྟེ་བའི་ཨ་ཤད་ལ་ཕོག་པས་གཏུམ་མོ་ཡེ་ཤེས་ཀྱི་མེ་དམར་ལྷག་གིས་འབར།",
    "target": "ལྟེ་བ འི་ ཨ་ཤད་ ལ་ ཕོག་པ ས་ གཏུམ་མོ་ ཡེ་ཤེས་ ཀྱི་ མེ་ དམར་ ལྷག་ གིས་ འབར །"
  },
  {
    "source": "རང་གི་སྤྱི་བོའི་ཚངས་བུག་ནས་ཐོན།",
    "target": "རང་ གི་ སྤྱི་བོ འི་ ཚངས་བུག་ ནས་ ཐོན །"
  },
  {
    "source": "ཆོས་འབྱུང་ལ་ཕོག་པས་ཆེར་དྲོས།",
    "target": "ཆོས་ འབྱུང་ ལ་ ཕོག་པ ས་ ཆེ ར་ དྲོས །"
  },
  {
    "source": "དེས་ལྷ་རྣམས་དྲོས།",
    "target": "དེ ས་ ལྷ་ རྣམས་ དྲོས །"
  },
  {
    "source": "༼༣༥༤༽དེ་ཡི་རྐྱེན་གྱིས་བདེ་ཆེན་བཟོད་མེད་དུ་འབར་ཏེ་ལུས་ལྷ་རྣམས་བདུད་རྩིར་ལྟེམ་གྱིས་ཞུ།",
    "target": "༼ ༣༥༤ ༽ དེ་ ཡི་ རྐྱེན་ གྱིས་ བདེ་ཆེན་ བཟོད་ མེད་ དུ་ འབར་ ཏེ་ ལུས་ ལྷ་ རྣམས་ བདུད་རྩི ར་ ལྟེམ་ གྱིས་ ཞུ །"
  },
  {
    "source": "ཡབ་ཡུམ་གྱི་སྦྱོར་མཚམས་ནས་བདུད་རྩིའི་རྒྱུན་བྱོན་ཏེ་རང་གི་སྤྱི་བོ་ནས་ཞུགས།",
    "target": "ཡབ་ཡུམ་ གྱི་ སྦྱོར་ མཚམས་ ནས་ བདུད་རྩི འི་ རྒྱུན་ བྱོན་ ཏེ་ རང་ གི་ སྤྱི་བོ་ ནས་ ཞུགས །"
  },
  {
    "source": "མགྲིན་པ་ཡན་ཆད་གང་།",
    "target": "མགྲིན་པ་ ཡན་ཆད་ གང་ །"
  },
  {
    "source": "ལུས་ཀྱི་སྡིག་སྒྲིབ་དག།",
    "target": "ལུས་ ཀྱི་ སྡིག་སྒྲིབ་ དག །"
  },
  {
    "source": "བུམ་པའི་དབང་ཐོབ།",
    "target": "བུམ་པ འི་ དབང་ ཐོབ །"
  },
  {
    "source": "སྐུའི་བྱིན་རླབས་ཞུགས།",
    "target": "སྐུ འི་ བྱིན་རླབས་ ཞུགས །"
  },
  {
    "source": "སྙིང་ག་ཡན་ཆད་གང་།",
    "target": "སྙིང་ག་ ཡན་ཆད་ གང་ །"
  },
  {
    "source": "ངག་གི་སྡིག་སྒྲིབ་དག།",
    "target": "ངག་ གི་ སྡིག་སྒྲིབ་ དག །"
  },
  {
    "source": "གསང་བའི་དབང་ཐོབ།",
    "target": "གསང་བ འི་ དབང་ ཐོབ །"
  },
  {
    "source": "གསུང་གི་བྱིན་རླབས་ཞུགས།",
    "target": "གསུང་ གི་ བྱིན་རླབས་ ཞུགས །"
  },
  {
    "source": "ལྟེ་བ་ཡན་ཆད་གང་།",
    "target": "ལྟེ་བ་ ཡན་ཆད་ གང་ །"
  },
  {
    "source": "ཡིད་ཀྱི་སྡིག་སྒྲིབ་དག།",
    "target": "ཡིད་ ཀྱི་ སྡིག་སྒྲིབ་ དག །"
  },
  {
    "source": "ཤེས་རབ་ཡེ་ཤེས་ཀྱི་དབང་ཐོབ།",
    "target": "ཤེས་རབ་ ཡེ་ ཤེས་ ཀྱི་ དབང་ ཐོབ །"
  },
  {
    "source": "ཐུགས་ཀྱི་བྱིན་རླབས་ཞུགས།",
    "target": "ཐུགས་ ཀྱི་ བྱིན་རླབས་ ཞུགས །"
  },
  {
    "source": "ལུས་ཐམས་ཅད་གང་།",
    "target": "ལུས་ ཐམས་ཅད་ གང་ །"
  },
  {
    "source": "སྒོ་གསུམ་གྱི་སྡིག་སྒྲིབ་དག།",
    "target": "སྒོ་ གསུམ་ གྱི་ སྡིག་སྒྲིབ་ དག །"
  },
  {
    "source": "དབང་བཞི་པ་ཐོབ།",
    "target": "དབང་ བཞི་པ་ ཐོབ །"
  },
  {
    "source": "རྡོ་རྗེ་གསུམ་གྱི་བྱིན་རླབས་མ་ལུས་པ་ཞུགས་པར་མོས།",
    "target": "རྡོ་རྗེ་ གསུམ་ གྱི་ བྱིན་རླབས་ མ་ ལུས་པ་ ཞུགས་པ ར་ མོས །"
  },
  {
    "source": "མཐར་ཆོས་འབྱུང་ནམ་མཁར་རང་ཡལ།",
    "target": "མཐ ར་ ཆོས་ འབྱུང་ ནམ་ མཁ ར་ རང་ ཡལ །"
  },
  {
    "source": "བླ་མ་དགྱེས་པ་ཆེན་པོས་འོད་དུ་ཞུ་ནས་རང་ལ་ཐིམ།",
    "target": "བླ་མ་ དགྱེས་པ་ ཆེན་པོ ས་ འོད་ དུ་ ཞུ་ ནས་ རང་ ལ་ ཐིམ །"
  },
  {
    "source": "རང་ཡང་སྟོང་ཉིད་དུ་ཐིམ།",
    "target": "རང་ ཡང་ སྟོང་ཉིད་ དུ་ ཐིམ །"
  },
  {
    "source": "བླ་མ་རང་སེམས་དབྱེར་མེད་དུ་འདྲེས་པར་མོས།",
    "target": "བླ་མ་ རང་ སེམས་ དབྱེར་མེད་ དུ་ འདྲེས་པ ར་ མོས །"
  },
  {
    "source": "གསུམ་པ་རྗེས་ལ་གཉིས།",
    "target": "གསུམ་པ་ རྗེས་ ལ་ གཉིས །"
  },
  {
    "source": "གནས་ལུགས་བསྐྱང་བ་དང་།",
    "target": "གནས་ལུགས་ བསྐྱང་བ་ དང་ །"
  },
  {
    "source": "ཐུན་མཚམས་ལ་འཇུག་པའོ།།",
    "target": "ཐུན་མཚམས་ ལ་ འཇུག་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བླ་མ་རང་ལ་ཐིམ་པའི་རྗེས་ཐོག་དེ་མ་ཐག་པར་ལུས་གནད་ཆོས་བདུན་བཅའ།",
    "target": "བླ་མ་ རང་ ལ་ ཐིམ་པ འི་ རྗེས་ ཐོག་ དེ་ མ་ ཐག་པ ར་ ལུས་གནད་ ཆོས་ བདུན་ བཅའ །"
  },
  {
    "source": "ངག་གནད་རླུང་རོ་དགུ་ཕྲུགས་སུ་བསལ་ལ་རྒྱུ་བ་གཉིས་པོ་རང་བབས་སུ་བཞག།",
    "target": "ངག་ གནད་ རླུང་ རོ་ དགུ་ཕྲུགས་ སུ་ བསལ་ ལ་ རྒྱུ་བ་ གཉིས་ པོ་ རང་ བབས་ སུ་ བཞག །"
  },
  {
    "source": "སེམས་གནད་དུས་གསུམ་གྱི་རྣམ་པར་རྟོག་པ་གང་གིའང་རྗེས་སུ་མི་འབྲང་།",
    "target": "སེམས་ གནད་ དུས་ གསུམ་ གྱི་ རྣམ་པ ར་ རྟོག་པ་ གང་ གི འང་ རྗེས་ སུ་ མི་ འབྲང་ །"
  },
  {
    "source": "བཟང་ངན་བླང་དོར་རེ་དོགས་གང་ཡང་ཡིད་ལ་མི་བྱེད་པར་ཤེས་པ་ཧད་དེ་ཆད་དེའི་རང་ངོ་རང་ཤེས་ཀྱི་དྲན་པས་དགག་སྒྲུབ་བཟོ་བཅོས་མེད་པར་བསྐྱངས་ལ།",
    "target": "བཟང་ངན་ བླང་དོར་ རེ་ དོགས་ གང་ ཡང་ ཡིད་ ལ་ མི་ བྱེད་པ ར་ ཤེས་པ་ ཧད་ དེ་ ཆད་ དེ འི་ རང་ ངོ་ རང་ ཤེས་ ཀྱི་ དྲན་པ ས་ དགག་སྒྲུབ་ བཟོ་བཅོས་ མེད་པ ར་ བསྐྱངས་ ལ །"
  },
  {
    "source": "དང་པོ་གྲིམ་གྱིས་བསྒྲིམ།",
    "target": "དང་པོ་ གྲིམ་ གྱིས་ བསྒྲིམ །"
  },
  {
    "source": "བར་དུ་ལྷོད་ཀྱིས་ཀློད།",
    "target": "བར་ དུ་ ལྷོད་ ཀྱིས་ ཀློད །"
  },
  {
    "source": "མཐར་གཉུག་མའི་རང་ངོ་ཤེས་བཞིན་གྱི་དྲན་པའི་མདངས་མ་ཤོར་བ་ལ་བསླབ་ཅིང་ཅི་གནས་སུ་མཉམ་པར་བཞག་གོ།",
    "target": "མཐ ར་ གཉུག་མ འི་ རང་ ངོ་ ཤེས་ བཞིན་ གྱི་ དྲན་པ འི་ མདངས་ མ་ ཤོར་བ་ ལ་ བསླབ་ ཅིང་ ཅི་ གནས་ སུ་ མཉམ་པ ར་ བཞག་ གོ །"
  },
  {
    "source": "གཉིས་པ་དེ་ལས་ལྡངས་ཏེ་ཐུན་མཚམས་ཀྱི་སྤྱོད་ལམ་ལ་འཇུག་པ་ནི།",
    "target": "གཉིས་པ་ དེ་ ལས་ ལྡངས་ ཏེ་ ཐུན་མཚམས་ ཀྱི་ སྤྱོད་ལམ་ ལ་ འཇུག་པ་ ནི །"
  },
  {
    "source": "ཅི་སྣང་བླ་མ་ཡི་དམ་སྒྱུ་མ་ཆོས་ཉིད་ཀྱི་ཤེས་པ་དང་མ་བྲལ་བའི་དང་།།",
    "target": "ཅི་ སྣང་ བླ་མ་ ཡི་དམ་ སྒྱུ་མ་ ཆོས་ཉིད་ ཀྱི་ ཤེས་པ་ དང་ མ་ བྲལ་བ འི་ དང་ ། །"
  },
  {
    "source": "སེམས་ཅན་ཐམས་ཅད་བདེ་༼༣༥༥༽གྱུར་ཅིག།",
    "target": "སེམས་ཅན་ ཐམས་ཅད་ བདེ་ ༼ ༣༥༥ ༽ གྱུར་ ཅིག །"
  },
  {
    "source": "སེམས་ཅན་ཐམས་ཅད་ནད་མེད་པར།།",
    "target": "སེམས་ཅན་ ཐམས་ཅད་ ནད་ མེད་པ ར ། །"
  },
  {
    "source": "སངས་རྒྱས་ཉིད་དུ་འགྲོ་བ་ཡི།།",
    "target": "སངས་རྒྱས་ ཉིད་ དུ་ འགྲོ་བ་ ཡི ། །"
  },
  {
    "source": "ལམ་དེ་ཉིད་དུ་འགྲུབ་གྱུར་ཅིག།",
    "target": "ལམ་ དེ་ ཉིད་ དུ་ འགྲུབ་ གྱུར་ ཅིག །"
  },
  {
    "source": "མ་བསྒྲལ་བ་རྣམས་བདག་གིས་བསྒྲལ།།",
    "target": "མ་ བསྒྲལ་བ་ རྣམས་ བདག་ གིས་ བསྒྲལ ། །"
  },
  {
    "source": "མ་གྲོལ་བ་རྣམས་བདག་གིས་དགྲོལ།།",
    "target": "མ་ གྲོལ་བ་ རྣམས་ བདག་ གིས་ དགྲོལ ། །"
  },
  {
    "source": "རྣལ་འབྱོར་གཙུག་ལག་བསྟན་བཅོས་ལ།།",
    "target": "རྣལ་འབྱོར་ གཙུག་ལག་ བསྟན་བཅོས་ ལ ། །"
  },
  {
    "source": "ད་ལྟ་ཉིད་དུ་གནས་པར་ཤོག།",
    "target": "ད་ ལྟ་ ཉིད་ དུ་ གནས་པ ར་ ཤོག །"
  },
  {
    "source": "ཅེས་སྨོན་ལམ་བཏབ།།",
    "target": "ཅེས་ སྨོན་ལམ་ བཏབ ། །"
  },
  {
    "source": "ལེགས་པའི་ཡོན་ཏན་རབ་རྫོགས་པ།།",
    "target": "ལེགས་པ འི་ ཡོན་ཏན་ རབ་ རྫོགས་པ ། །"
  },
  {
    "source": "བླ་མ་ཡི་དམ་བཀྲ་ཤིས་ཤོག།",
    "target": "བླ་མ་ ཡི་དམ་ བཀྲ་ཤིས་ ཤོག །"
  },
  {
    "source": "ཕྲིན་ལས་ཐམས་ཅད་སྒྲུབ་མཛད་པ།།",
    "target": "ཕྲིན་ལས་ ཐམས་ཅད་ སྒྲུབ་ མཛད་པ ། །"
  },
  {
    "source": "མཁའ་འགྲོ་ཆོས་སྐྱོང་བཀྲ་ཤིས་ཤོག།",
    "target": "མཁའ་འགྲོ་ ཆོས་སྐྱོང་ བཀྲ་ཤིས་ ཤོག །"
  },
  {
    "source": "ཅེས་བཀྲ་ཤིས་བརྗོད།།",
    "target": "ཅེས་ བཀྲ་ཤིས་ བརྗོད ། །"
  },
  {
    "source": "དགེ་བའི་ཚོགས་རྣམས་བསགས་པ་ཀུན།།",
    "target": "དགེ་བ འི་ ཚོགས་ རྣམས་ བསགས་པ་ ཀུན ། །"
  },
  {
    "source": "བདག་གིས་ཡོངས་སུ་བཟུང་མེད་པར།།",
    "target": "བདག་ གིས་ ཡོངས་ སུ་ བཟུང་ མེད་པ ར ། །"
  },
  {
    "source": "སེམས་ཅན་མ་ལུས་ཀུན་དོན་ཏུ།།",
    "target": "སེམས་ཅན་ མ་ ལུས་ ཀུན་ དོན་ ཏུ ། །"
  },
  {
    "source": "ཆོས་དབྱིངས་བླ་ན་མེད་པར་བསྔོ།།",
    "target": "ཆོས་དབྱིངས་ བླ་ ན་ མེད་པ ར་ བསྔོ ། །"
  },
  {
    "source": "ཞེས་སོགས་ཀྱིས་དགེ་བ་བླ་ན་མེད་པའི་བྱང་ཆུབ་ཏུ་བསྔོས་ནས་ཆོས་ལྡན་གྱི་སྤྱོད་ལམ་ལ་འཇུག་གོ་།",
    "target": "ཞེས་ སོགས་ ཀྱིས་ དགེ་བ་ བླ་ ན་ མེད་པ འི་ བྱང་ཆུབ་ ཏུ་ བསྔོས་ ནས་ ཆོས་ ལྡན་ གྱི་ སྤྱོད་ལམ་ ལ་ འཇུག་ གོ་ །"
  },
  {
    "source": "འདིར་བླ་མ་རྡོ་རྗེ་འཆང་གི་རྣལ་འབྱོར་གྱིས་མཆོག་གི་དངོས་གྲུབ་ཚེ་འདི་ལ་སྟེར་བར་བྱེད་ཅིང་།",
    "target": "འདི ར་ བླ་མ་ རྡོ་རྗེ་ འཆང་ གི་ རྣལ་འབྱོར་ གྱིས་ མཆོག་ གི་ དངོས་གྲུབ་ ཚེ་ འདི་ ལ་ སྟེར་བ ར་ བྱེད་ ཅིང་ །"
  },
  {
    "source": "དེ་སྒྲུབ་པའི་སྐབས་སུ་གེགས་སེལ་བ་དང་བོགས་འདོན་པ་གཉིས་ལ་ལམ་གྱི་རིམ་པ་རགས་ལས་པས།",
    "target": "དེ་ སྒྲུབ་པ འི་ སྐབས་ སུ་ གེགས་ སེལ་བ་ དང་ བོགས་ འདོན་པ་ གཉིས་ ལ་ ལམ་ གྱི་ རིམ་པ་ རགས་ ལས་པ ས །"
  },
  {
    "source": "ཕྱིའི་གེགས་སེལ་མགོན་པོ།།",
    "target": "ཕྱི འི་ གེགས་ སེལ་ མགོན་པོ ། །"
  },
  {
    "source": "ནང་གི་གེགས་སེལ་སྒྲོལ་མ།",
    "target": "ནང་ གི་ གེགས་ སེལ་ སྒྲོལ་མ །"
  },
  {
    "source": "ཕྱི་བྱམས་སྙིང་རྗེའི་བོགས་འདོན་སྤྱན་རས་གཟིགས།",
    "target": "ཕྱི་ བྱམས་སྙིང་རྗེ འི་ བོགས་ འདོན་ སྤྱན་རས་ གཟིགས །"
  },
  {
    "source": "ནང་བདེ་དྲོད་ཀྱི་བོགས་འདོན་རྡོ་རྗེ་རྣལ་འབྱོར་མ་རྣམས་མཐར་ཐུག་ཡིན་པར་ཡོངས་སུ་གྲགས་ཤིང་གྲུབ་པས་ཉམས་ལེན་ཐུན་གཅིག་ལ་རྡོ་རྗེ་ཐེག་པའི་ལམ་རིམ་ཡོངས་སུ་རྫོགས་པའི་ཟག་གནད་ཁྱད་པར་འཕགས་པ་ཡིན་པར་མ་ཟད།",
    "target": "ནང་ བདེ་ དྲོད་ ཀྱི་ བོགས་ འདོན་ རྡོ་རྗེ་ རྣལ་འབྱོར་མ་ རྣམས་ མཐ ར་ ཐུག་ ཡིན་པ ར་ ཡོངས་ སུ་ གྲགས་ ཤིང་ གྲུབ་པ ས་ ཉམས་ལེན་ ཐུན་ གཅིག་ ལ་ རྡོ་རྗེ་ཐེག་པ འི་ ལམ་རིམ་ ཡོངས་ སུ་ རྫོགས་པ འི་ ཟག་ གནད་ ཁྱད་པ ར་ འཕགས་པ་ ཡིན་པ ར་ མ་ ཟད །"
  },
  {
    "source": "ཇི་སྐད་དུ།",
    "target": "ཇི་ སྐད་ དུ །"
  },
  {
    "source": "མ་ཡེངས་ཟླ་བ་གསུམ་ན་འགྲུབ།།",
    "target": "མ་ ཡེངས་ ཟླ་བ་ གསུམ་ ན་ འགྲུབ ། །"
  },
  {
    "source": "ཐོ་རངས་ཐུན་རེ་མ་ཆགས་བསྒོམ།།",
    "target": "ཐོ་རངས་ ཐུན་ རེ་ མ་ ཆགས་ བསྒོམ ། །"
  },
  {
    "source": "མཆོག་དང་ཐུན་མོངས་དངོས་གྲུབ་འགྲུབ།།",
    "target": "མཆོག་ དང་ ཐུན་ མོངས་ དངོས་གྲུབ་ འགྲུབ ། །"
  },
  {
    "source": "ཅེས་གསུངས་ཏེ་གྲུབ་པ་གཉིས་ལོ་ཟླ་ཙམ་གྱིས་སྟེར་བར་བྱེད་པ་ཡིན་པས་ན་དམ་པའི་ཆོས་ལ་སྐལ་པ་མི་དམན་པའི་བསོད་ནམས་དང་བློ་གྲོས་ཅན་ངག་གིས་ཉམས་ལེན་གྱི་སྙིང་པོ་༼༣༥༦༽གཡར་དམ་དུ་བྱའོ།།",
    "target": "ཅེས་ གསུངས་ ཏེ་ གྲུབ་པ་ གཉིས་ ལོ་ ཟླ་ ཙམ་ གྱིས་ སྟེར་བ ར་ བྱེད་པ་ ཡིན་པ ས་ ན་ དམ་པ འི་ ཆོས་ ལ་ སྐལ་པ་ མི་ དམན་པ འི་ བསོད་ནམས་ དང་ བློ་གྲོས་ ཅན་ ངག་ གིས་ ཉམས་ལེན་ གྱི་ སྙིང་པོ་ ༼ ༣༥༦ ༽ གཡར་ དམ་ དུ་ བྱ འོ ། །"
  },
  {
    "source": "གྲུབ་བརྙེས་གསེར་གྱི་ཕྲེང་བར་མཆོག་སྦྱིན་པའི།།",
    "target": "གྲུབ་ བརྙེ ས་ གསེར་ གྱི་ ཕྲེང་བ ར་ མཆོག་ སྦྱིན་པ འི ། །"
  },
  {
    "source": "ལྷ་བཞིའི་ཁྲིད་ཡིག་གྲུབ་པའི་ཞལ་ལུང་བཞིན།།",
    "target": "ལྷ་ བཞི འི་ ཁྲིད་ ཡིག་ གྲུབ་པ འི་ ཞལ་ལུང་ བཞིན ། །"
  },
  {
    "source": "འདུས་གསལ་སྤེལ་འདིར་སྐལ་བཟང་ཀུན་ཞུགས་ནས།།",
    "target": "འདུས་ གསལ་ སྤེལ་ འདི ར་ སྐལ་བཟང་ ཀུན་ ཞུགས་ ནས ། །"
  },
  {
    "source": "མཆོག་གྲུབ་ཐང་མས་འཇིག་རྟེན་བརྡལ་བྱེད་ཤོག།",
    "target": "མཆོག་ གྲུབ་ ཐང་མ ས་ འཇིག་རྟེན་ བརྡལ་ བྱེད་ ཤོག །"
  },
  {
    "source": "ཅེས་པའང་རིགས་བརྒྱའི་ཁྱབ་བདག་བཀའ་དྲིན་མཉམ་མེད་ཀུན་གཟིགས་འཇམ་དབྱངས་མཁྱེན་བརྩེའི་དབང་པོའི་ཞལ་སྔ་ནས་ཟབ་ཁྲིད་བྱིན་རླབས་བཅས་བཀའ་དྲིན་ཏུ་སྩལ་བའི་ཚེ་གསུང་གིས་རྗེས་སུ་གནང་བ་དང་།",
    "target": "ཅེས་ པ འང་ རིགས་བརྒྱ འི་ ཁྱབ་བདག་ བཀའ་དྲིན་ མཉམ་མེད་ ཀུན་ གཟིགས་ འཇམ་དབྱངས་ མཁྱེན་ བརྩེ འི་ དབང་པོ འི་ ཞལ་སྔ་ ནས་ ཟབ་ ཁྲིད་ བྱིན་རླབས་ བཅས་ བཀའ་དྲིན་ ཏུ་ སྩལ་བ འི་ ཚེ་ གསུང་ གིས་ རྗེས་ སུ་ གནང་བ་ དང་ །"
  },
  {
    "source": "ཡང་ཁྲོད་ཀུན་བཟང་བདེ་ཆེན་འོད་གསལ་གླིང་གི་སྒྲུབ་ལ་གཞོལ་བ་རྣམས་ཀྱི་ཉམས་ལེན་ཉེ་བར་མཁོ་བས་མཚམས་སྦྱར་ཏེ་བླ་མའི་ཞལ་ལུང་རང་བཟོའི་རྙོགས་པས་མ་བསླད་པར།",
    "target": "ཡང་ ཁྲོད་ ཀུན་བཟང་ བདེ་ཆེན་ འོད་གསལ་ གླིང་ གི་ སྒྲུབ་ ལ་ གཞོལ་བ་ རྣམས་ ཀྱི་ ཉམས་ལེན་ ཉེ་བ ར་ མཁོ་བ ས་ མཚམས་ སྦྱར་ ཏེ་ བླ་མ འི་ ཞལ་ ལུང་ རང་བཟོ འི་ རྙོགས་པ ས་ མ་ བསླད་པ ར །"
  },
  {
    "source": "མང་ཐོས་ཀྱི་སྤོང་བ་པ་ཀརྨ་ངག་དབང་ཡོན་ཏན་རྒྱ་མཚོས་དེ་བཱི་ཀོ་ཊིའི་དབེན་ཁྲོད་དུ་བགྱིས་པ་དགེ་ལེགས་འཕེལ།།",
    "target": "མང་ཐོས་ ཀྱི་ སྤོང་བ་པ་ ཀརྨ་ ངག་དབང་ ཡོན་ཏན་རྒྱ་མཚོ ས་ དེ་བཱི་ ཀོ་ཊི འི་ དབེན་ ཁྲོད་ དུ་ བགྱིས་པ་ དགེ་ལེགས་ འཕེལ ། །"
  },
  {
    "source": "།",
    "target": "།"
  }
]
