[
  {
    "source": "༼༤༤༣༽",
    "target": "༼ ༤༤༣ ༽"
  },
  {
    "source": "༄༅།།",
    "target": "༄༅ ། །"
  },
  {
    "source": "ཕྱག་ཆེན་ལྔ་ལྡན་གྱི་ཁྲིད་ཡིག་ཀུན་མཁྱེན་ཆོས་ཀྱི་འབྱུང་གནས་ཀྱིས་མཛད་པ་བཞུགས།།",
    "target": "ཕྱག་ཆེན་ ལྔ་ ལྡན་ གྱི་ ཁྲིད་ ཡིག་ ཀུན་ མཁྱེན་ ཆོས་ ཀྱི་ འབྱུང་གནས་ ཀྱིས་ མཛད་པ་ བཞུགས ། །"
  },
  {
    "source": "༼༤༤༤༽༄༅།།",
    "target": "༼ ༤༤༤ ༽ ༄༅ ། །"
  },
  {
    "source": "ན་མཿཤྲཱི་གུ་ར་ཝེ།།",
    "target": "ན་མཿ ཤྲཱི་ གུ་ ར་ ཝེ ། །"
  },
  {
    "source": "སྲིད་དང་ཞི་བའི་རོལ་པ་བགྲངས་ཡས་ཀྱིས།།",
    "target": "སྲིད་ དང་ ཞི་བ འི་ རོལ་པ་ བགྲངས་ ཡ ས་ ཀྱིས ། །"
  },
  {
    "source": "མི་འགྱུར་གདོད་ནས་གྲུབ་པ་རྡོ་རྗེ་སེམས།།",
    "target": "མི་ འགྱུར་ གདོད་ ནས་ གྲུབ་པ་ རྡོ་རྗེ་ སེམས ། །"
  },
  {
    "source": "གཉུག་མའི་རང་བབ་མ་བཅོས་བླ་མ་ལ།།",
    "target": "གཉུག་མ འི་ རང་ བབ་ མ་ བཅོས་ བླ་མ་ ལ ། །"
  },
  {
    "source": "བཏུད་ནས་ཕྱག་རྒྱ་ཆེན་པོའི་མན་ངག་བྲི།།",
    "target": "བཏུད་ ནས་ ཕྱག་རྒྱ་ ཆེན་པོ འི་ མན་ངག་ བྲི ། །"
  },
  {
    "source": "དེ་ཡང་སྔོན་འགྲོ་བྱང་སེམས་སྦྱོང་བ་དང་།།",
    "target": "དེ་ ཡང་ སྔོན་ འགྲོ་ བྱང་སེམས་ སྦྱོང་བ་ དང་ ། །"
  },
  {
    "source": "ཡི་དམ་ལྷ་དང་བླ་མ་བསྒོམ་པ་དང་།།",
    "target": "ཡི་དམ་ ལྷ་ དང་ བླ་མ་ བསྒོམ་པ་ དང་ ། །"
  },
  {
    "source": "དངོས་གཞི་ཕྱག་རྒྱ་ཆེན་པོར་མཉམ་བཞག་ཅིང་།།",
    "target": "དངོས་གཞི་ ཕྱག་རྒྱ་ ཆེན་པོ ར་ མཉམ་བཞག་ ཅིང་ ། །"
  },
  {
    "source": "རྗེས་ལ་བསྔོ་བས་རྒྱས་གདབ་བཅས་པ་ནི།།",
    "target": "རྗེས་ ལ་ བསྔོ་བ ས་ རྒྱས་ གདབ་ བཅས་པ་ ནི ། །"
  },
  {
    "source": "ཐུན་ཁོང་རེར་ཡང་ཚང་བར་ཉམས་བླང་ཕྱིར།།",
    "target": "ཐུན་ ཁོང་ རེ ར་ ཡང་ ཚང་བ ར་ ཉམས་ བླང་ ཕྱི ར ། །"
  },
  {
    "source": "ཕྱག་ཆེན་ལྔ་ལྡན་ཞེས་བྱར་ཡོངས་སུ་གྲགས།།",
    "target": "ཕྱག་ཆེན་ ལྔ་ ལྡན་ ཞེས་ བྱ ར་ ཡོངས་ སུ་ གྲགས ། །"
  },
  {
    "source": "དེ་ལ་དང་པོ་བྱང་སེམས་སྦྱོང་བ་ནི།།",
    "target": "དེ་ ལ་ དང་པོ་ བྱང་སེམས་ སྦྱོང་བ་ ནི ། །"
  },
  {
    "source": "ཀུན་རྫོབ་སེམས་བསྐྱེད་ཉིད་ཡིན་དེ་ལ་ཡང་།།",
    "target": "ཀུན་རྫོབ་སེམས་བསྐྱེད་ ཉིད་ ཡིན་ དེ་ ལ་ ཡང་ ། །"
  },
  {
    "source": "འགྲོ་བར་འདོད་དང་འགྲོ་བཞིན་པ་འདྲ་བའི།།",
    "target": "འགྲོ་བ ར་ འདོད་ དང་ འགྲོ་ བཞིན་པ་ འདྲ་ བ འི ། །"
  },
  {
    "source": "སྨོན་འཇུག་གཉིས་སོ་སྨོན་པ་སེམས་བསྐྱེད་ནི།།",
    "target": "སྨོན་ འཇུག་ གཉིས་ སོ་ སྨོན་པ་ སེམས་བསྐྱེད་ ནི ། །"
  },
  {
    "source": "འགྲོ་བ་མཐའ་དག་ཕ་མར་མ་གྱུར་མེད།།",
    "target": "འགྲོ་བ་ མཐའ་དག་ ཕ་མ ར་ མ་ གྱུར་ མེད ། །"
  },
  {
    "source": "བདེ་བ་འདོད་ཀྱང་བདེ་བའི་ཐབས་མ་ཤེས།།",
    "target": "བདེ་བ་ འདོད་ ཀྱང་ བདེ་བ འི་ ཐབས་ མ་ ཤེས ། །"
  },
  {
    "source": "སྡིག་པ་འབའ་ཞིག་སྤྱད་པས་འཁོར་བར་འཁྱམས།།",
    "target": "སྡིག་པ་ འབའ་ ཞིག་ སྤྱད་པ ས་ འཁོར་བ ར་ འཁྱམས ། །"
  },
  {
    "source": "དེ་ལ་ཀུན་ཁྱབ་བྱམས་དང་སྙིང་རྗེ་ནི།།",
    "target": "དེ་ ལ་ ཀུན་ཁྱབ་ བྱམས་ དང་ སྙིང་རྗེ་ ནི ། །"
  },
  {
    "source": "རྟག་ཏུ་བསྒོམ་ཞིང་དེ་དོན་རང་ཉིད་ཀྱིས།།",
    "target": "རྟག་ ཏུ་ བསྒོམ་ ཞིང་ དེ་ དོན་ རང་ ཉིད་ ཀྱིས ། །"
  },
  {
    "source": "བྱང་ཆུབ་བསྒྲུབ་སྙམ་སྙིང་ནས་སྨོན་པའོ།།",
    "target": "བྱང་ཆུབ་ བསྒྲུབ་ སྙམ་ སྙིང་ ནས་ སྨོན་པ འོ ། །"
  },
  {
    "source": "འཇུག་པ་སེམས་བསྐྱེད་སངས་རྒྱས་འགྲུབ་པའི་རྒྱུ།།",
    "target": "འཇུག་པ་ སེམས་བསྐྱེད་ སངས་རྒྱས་ འགྲུབ་པ འི་ རྒྱུ ། །"
  },
  {
    "source": "ཕར་ཕྱིན་དྲུག་གམ་བཅུ་ཡིན་༼༤༤༥༽དེ་དག་ཀྱང་།།",
    "target": "ཕར་ཕྱིན་ དྲུག་ གམ་ བཅུ་ ཡིན་ ༼ ༤༤༥ ༽ དེ་ དག་ ཀྱང་ ། །"
  },
  {
    "source": "ཚོགས་གཉིས་ལ་འདུས་དེ་ཕྱིར་ཚུལ་ཁྲིམས་ནི།།",
    "target": "ཚོགས་ གཉིས་ ལ་ འདུས་ དེ་ ཕྱི ར་ ཚུལ་ཁྲིམས་ ནི ། །"
  },
  {
    "source": "བསོད་ནམས་ཚོགས་ཡིན་ལྷག་མཐོང་ཡེ་ཤེས་ཚོགས།།",
    "target": "བསོད་ནམས་ ཚོགས་ ཡིན་ ལྷག་མཐོང་ ཡེ་ཤེས་ཚོགས ། །"
  },
  {
    "source": "གཉིས་ཀར་གཏོགས་པ་ཞི་གནས་བསམ་གཏན་སྟེ།།",
    "target": "གཉིས་ ཀ ར་ གཏོགས་པ་ ཞི་གནས་ བསམ་གཏན་ སྟེ ། །"
  },
  {
    "source": "དེ་རྣམས་ལེ་ལོ་མེད་པར་བསྒྲུབ་སྙམ་པའི།།",
    "target": "དེ་ རྣམས་ ལེ་ལོ་ མེད་པ ར་ བསྒྲུབ་ སྙམ་ པ འི ། །"
  },
  {
    "source": "དམ་བཅའ་དང་བཅས་རྩེ་གཅིག་སྒྲུབ་པ་ཡིན།།",
    "target": "དམ་བཅའ་ དང་ བཅས་ རྩེ་ གཅིག་ སྒྲུབ་པ་ ཡིན ། །"
  },
  {
    "source": "གཉིས་པ་རང་ལུས་ཡི་དམ་ལྷར་བསྒོམ་སྟེ།།",
    "target": "གཉིས་པ་ རང་ ལུས་ ཡི་དམ་ ལྷ ར་ བསྒོམ་ སྟེ ། །"
  },
  {
    "source": "ལྷག་ལྷ་དམིགས་གསལ་ཡོད་དམ་མེད་ཀྱང་རུང་།།",
    "target": "ལྷག་ ལྷ་ དམིགས་ གསལ་ ཡོད་ དམ་ མེད་ ཀྱང་ རུང་ ། །"
  },
  {
    "source": "འཇིག་རྟེན་དབང་ཕྱུག་ཕྱག་བཞི་པ་བསྒོམ་ཞིང་།།",
    "target": "འཇིག་རྟེན་དབང་ཕྱུག་ ཕྱག་ བཞི་པ་ བསྒོམ་ ཞིང་ ། །"
  },
  {
    "source": "སྣང་གྲགས་རིགས་གསུམ་ལྷ་སྔགས་ཏིང་འཛིན་གྱིས།།",
    "target": "སྣང་གྲགས་ རིགས་གསུམ་ ལྷ་ སྔགས་ ཏིང་འཛིན་ གྱིས ། །"
  },
  {
    "source": "ལམ་དུ་ཁྱེར་ཞིང་ཐ་མལ་ཞེན་པ་སྤོང་།།",
    "target": "ལམ་ དུ་ ཁྱེར་ ཞིང་ ཐ་མལ་ ཞེན་པ་ སྤོང་ ། །"
  },
  {
    "source": "གསུམ་པ་རང་ལྷར་གསལ་བའི་སྤྱི་གཙུག་ཏུ།།",
    "target": "གསུམ་པ་ རང་ ལྷ ར་ གསལ་བ འི་ སྤྱི་གཙུག་ ཏུ ། །"
  },
  {
    "source": "པད་ཟླའི་སྟེང་བཞུགས་རྩ་བའི་བླ་མ་ནི།།",
    "target": "པད་ ཟླ འི་ སྟེང་ བཞུགས་ རྩ་བ འི་ བླ་མ་ ནི ། །"
  },
  {
    "source": "དཀོན་མཆོག་ཀུན་འདུས་རྡོ་རྗེ་འཆང་ཆེན་ནི།།",
    "target": "དཀོན་མཆོག་ ཀུན་ འདུས་ རྡོ་རྗེ་འཆང་ཆེན་ ནི ། །"
  },
  {
    "source": "བཀའ་བརྒྱུད་བླ་མས་བསྐོར་བར་གསལ་བཏབ་ནས།།",
    "target": "བཀའ་ བརྒྱུད་ བླ་མ ས་ བསྐོར་བ ར་ གསལ་ བཏབ་ ནས ། །"
  },
  {
    "source": "དུས་གསུམ་རྒྱལ་བའི་ཐུགས་རྗེ་ནུས་པས་ཀྱང་།།",
    "target": "དུས་ གསུམ་ རྒྱལ་བ འི་ ཐུགས་རྗེ་ ནུས་པ ས་ ཀྱང་ ། །"
  },
  {
    "source": "བླ་མ་མེད་པར་གདུལ་བྱའི་རྒྱུད་མི་སྨིན།།",
    "target": "བླ་མ་ མེད་པ ར་ གདུལ་བྱ འི་ རྒྱུད་ མི་ སྨིན ། །"
  },
  {
    "source": "ཁྱད་པར་རྒྱལ་བ་རྣམས་ཀྱི་མཐུ་རྡུགས་པའི།།",
    "target": "ཁྱད་པ ར་ རྒྱལ་བ་ རྣམས་ ཀྱི་ མཐུ་ རྡུགས་ པ འི ། །"
  },
  {
    "source": "སྙིགས་མའི་སྐྱེ་བོ་རྨུ་རྒོད་གྱུར་པ་ལའང་།།",
    "target": "སྙིགས་མ འི་ སྐྱེ་བོ་ རྨུ་ རྒོད་ གྱུར་པ་ ལ འང་ ། །"
  },
  {
    "source": "དགེ་བའི་སེམས་གཅིག་སྐྱེས་པ་ནས་བརྩམས་ཏེ།།",
    "target": "དགེ་བ འི་ སེམས་ གཅིག་ སྐྱེས་པ་ ནས་ བརྩམས་ ཏེ ། །"
  },
  {
    "source": "ཐབས་མཁས་ཚུལ་གྱིས་ཕན་གདགས་གྲངས་ལས་འདས།།",
    "target": "ཐབས་ མཁས་ ཚུལ་ གྱིས་ ཕན་ གདགས་ གྲངས་ ལས་ འདས ། །"
  },
  {
    "source": "དེས་༼༤༤༦༽ན་སངས་རྒྱས་ཀུན་དང་མཉམ་པའམ།།",
    "target": "དེ ས་ ༼ ༤༤༦ ༽ ན་ སངས་རྒྱས་ ཀུན་ དང་ མཉམ་པ འམ ། །"
  },
  {
    "source": "ལྷག་པར་བསམས་ནས་རྩེ་གཅིག་གསོལ་བ་འདེབས།།",
    "target": "ལྷག་པ ར་ བསམས་ ནས་ རྩེ་ གཅིག་ གསོལ་བ་ འདེབས ། །"
  },
  {
    "source": "མཐར་ནི་ཚར་གསུམ་ཁུག་པའི་དབང་བླངས་ནས།།",
    "target": "མཐ ར་ ནི་ ཚར་ གསུམ་ ཁུག་པ འི་ དབང་ བླངས་ ནས ། །"
  },
  {
    "source": "བླ་མ་འོད་ཞུ་རང་ལ་ཐིམ་པའི་མདོ།།",
    "target": "བླ་མ་ འོད་ཞུ་ རང་ ལ་ ཐིམ་པ འི་ མདོ ། །"
  },
  {
    "source": "རྡོ་རྗེ་གསུམ་དང་རང་གི་སྒོ་གསུམ་པོ།།",
    "target": "རྡོ་རྗེ་ གསུམ་ དང་ རང་ གི་ སྒོ་ གསུམ་པོ ། །"
  },
  {
    "source": "དབྱེར་མེད་གྱུར་སྙམ་མ་བཅོས་རང་བབ་བཞག",
    "target": "དབྱེར་མེད་ གྱུར་ སྙམ་ མ་ བཅོས་ རང་ བབ་ བཞག"
  },
  {
    "source": "།",
    "target": "།"
  },
  {
    "source": "བཞི་པ་དངོས་གཞི་ཕྱག་ཆེན་བསྒོམ་པ་ལ།།",
    "target": "བཞི་པ་ དངོས་གཞི་ ཕྱག་ཆེན་ བསྒོམ་པ་ ལ ། །"
  },
  {
    "source": "གོ་བྱ་དང་ནི་ཉམས་སུ་ལེན་པ་གཉིས།།",
    "target": "གོ་ བྱ་ དང་ ནི་ ཉམས་ སུ་ ལེན་པ་ གཉིས ། །"
  },
  {
    "source": "དང་པོ་སྣང་སྲིད་འཁོར་འདས་ཆོས་རྣམས་ཀྱི།།",
    "target": "དང་པོ་ སྣང་སྲིད་ འཁོར་འདས་ ཆོས་ རྣམས་ ཀྱི ། །"
  },
  {
    "source": "རང་བཞིན་གདོད་ནས་རྣམ་དག་ཆོས་དབྱིངས་དེ།།",
    "target": "རང་བཞིན་ གདོད་ ནས་ རྣམ་དག་ ཆོས་དབྱིངས་ དེ ། །"
  },
  {
    "source": "ཟབ་གསལ་གཉིས་མེད་མཐའ་བྲལ་འདུས་མ་བྱས།།",
    "target": "ཟབ་ གསལ་ གཉིས་ མེད་ མཐའ་བྲལ་ འདུས་ མ་ བྱས ། །"
  },
  {
    "source": "དེ་ལ་དང་པོའི་སངས་རྒྱས་ཞེས་བྱ་དང་།།",
    "target": "དེ་ ལ་ དང་པོ འི་ སངས་རྒྱས་ ཞེས་ བྱ་ དང་ ། །"
  },
  {
    "source": "རྒྱུ་རྒྱུད་དང་ནི་གནས་ལུགས་ཕྱག་ཆེན་དང་།།",
    "target": "རྒྱུ་རྒྱུད་ དང་ ནི་ གནས་ལུགས་ ཕྱག་ཆེན་ དང་ ། །"
  },
  {
    "source": "བདེར་གཤེགས་སྙིང་པོ་ཞེས་ཀྱང་རབ་ཏུ་གྲགས།།",
    "target": "བདེ ར་ གཤེགས་ སྙིང་པོ་ ཞེས་ ཀྱང་ རབ་ ཏུ་ གྲགས ། །"
  },
  {
    "source": "རང་བཞིན་རྣམ་དག་མཁའ་འདྲ་དེ་ཉིད་ལ།།",
    "target": "རང་བཞིན་ རྣམ་དག་ མཁའ་ འདྲ་ དེ་ ཉིད་ ལ ། །"
  },
  {
    "source": "གློ་བུར་རྣམ་རྟོག་གཡོས་པས་བདག་དང་ནི།།",
    "target": "གློ་བུ ར་ རྣམ་རྟོག་ གཡོས་པ ས་ བདག་ དང་ ནི ། །"
  },
  {
    "source": "བདག་གིར་བཟུང་སྟེ་མ་རིག་པ་ལ་སོགས།།",
    "target": "བདག་ གི ར་ བཟུང་ སྟེ་ མ་ རིག་པ་ ལ་ སོགས ། །"
  },
  {
    "source": "རྟེན་འབྲེལ་ལུགས་འབྱུང་འཁོར་བའི་འཁོར་ལོར་གྲུབ།།",
    "target": "རྟེན་འབྲེལ་ལུགས་འབྱུང་ འཁོར་བ འི་ འཁོར་ལོ ར་ གྲུབ ། །"
  },
  {
    "source": "འདི་ཡི་རང་མཚན་བླ་མས་ངོ་སྤྲད་ནས།།",
    "target": "འདི་ ཡི་ རང་ མཚན་ བླ་མ ས་ ངོ་ སྤྲད་ ནས ། །"
  },
  {
    "source": "འཁོར་བའི་རྩ་བ་བདག་འཛིན་ཡིན་པ་དང་།།",
    "target": "འཁོར་བ འི་ རྩ་བ་ བདག་འཛིན་ ཡིན་པ་ དང་ ། །"
  },
  {
    "source": "དེ་ཡི་རྩ་བ་རྣམ་རྟོག་ཡིན་ཤེས་ན།།",
    "target": "དེ་ ཡི་ རྩ་བ་ རྣམ་རྟོག་ ཡིན་ ཤེས་ ན ། །"
  },
  {
    "source": "མེ་བསད་དུ་བ་ངང་གིས་འགག་འགྱུར་བཞིན།།",
    "target": "མེ་ བསད་ དུ་བ་ ངང་ གིས་ འགག་ འགྱུར་ བཞིན ། །"
  },
  {
    "source": "རྣམ་རྟོག་སྤངས་པའི་སྟོང་ཉིད་བསྒོམས་པ་ནི།།",
    "target": "རྣམ་རྟོག་ སྤངས་པ འི་ སྟོང་ཉིད་ བསྒོམས་པ་ ནི ། །"
  },
  {
    "source": "ཐར་ལམ་མཆོག་སྟེ་དེ་ཉིད་རྟོགས་པའི་ཐབས།།",
    "target": "ཐར་ལམ་ མཆོག་ སྟེ་ དེ་ ཉིད་ རྟོགས་པ འི་ ཐབས ། །"
  },
  {
    "source": "སྔགས་སུ་བསྐྱེད་རིམ་རླུང་སྦྱོར་འབར་འཛག་སོགས།།",
    "target": "སྔགས་ སུ་ བསྐྱེད་རིམ་ རླུང་ སྦྱོར་ འབར་ འཛག་ སོགས ། །"
  },
  {
    "source": "དུ་མར་གསུངས་དང་མདོ་ལས་ཞི་གནས་ཀྱི།།",
    "target": "དུ་ མ ར་ གསུངས་ དང་ མདོ་ ལས་ ཞི་གནས་ ཀྱི ། །"
  },
  {
    "source": "དམིགས་པ་སྣ་ཚོགས་ལྷག་མཐོང་གཏན་འབེབས་སོགས།།",
    "target": "དམིགས་པ་ སྣ་ཚོགས་ ལྷག་ མཐོང་ གཏན་ འབེབས་ སོགས ། །"
  },
  {
    "source": "བགྲང་ཡས་གསུངས་པ་དེ་དག་ཐམས་ཅད་ཡིན།།",
    "target": "བགྲང་ ཡས་ གསུངས་པ་ དེ་ དག་ ཐམས་ཅད་ ཡིན ། །"
  },
  {
    "source": "ཅི་ཕྱིར་ཞེ་ན་སྟོང་ཉིད་མ་རྟོགས་པར།།",
    "target": "ཅི་ ཕྱི ར་ ཞེ་ ན་ སྟོང་ཉིད་ མ་ རྟོགས་པ ར ། །"
  },
  {
    "source": "འཁོར་བ་ལས་བརྒལ་སངས་རྒྱས་འབྱུང་མི་སྲིད།།",
    "target": "འཁོར་བ་ ལས་ བརྒལ་ སངས་རྒྱས་ འབྱུང་ མི་ སྲིད ། །"
  },
  {
    "source": "དེ་ཕྱིར་རྒྱལ་བས་ཆོས་རྣམས་གང་བསྟན་པ།།",
    "target": "དེ་ ཕྱི ར་ རྒྱལ་བ ས་ ཆོས་ རྣམས་ གང་ བསྟན་པ ། །"
  },
  {
    "source": "སྟོང་པ་ཉིད་ལ་གཞོལ་ཞིང་འབབ་ཅེས་གསུངས།།",
    "target": "སྟོང་པ་ཉིད་ ལ་ གཞོལ་ ཞིང་ འབབ་ ཅེས་ གསུངས ། །"
  },
  {
    "source": "འཕགས་པས་སྟོང་ཉིད་བསྒོམས་པས་གྲོལ་འགྱུར་གྱི།།",
    "target": "འཕགས་པ ས་ སྟོང་ཉིད་ བསྒོམས་པ ས་ གྲོལ་ འགྱུར་ གྱི ། །"
  },
  {
    "source": "སྒོམ་པ་ལྷག་པ་དེ་དོན་ཡིན་ཅེས་གསུངས།།",
    "target": "སྒོམ་པ་ ལྷག་པ་ དེ་ དོན་ ཡིན་ ཅེས་ གསུངས ། །"
  },
  {
    "source": "དེ་ལྟར་རྣམ་རྟོག་སྤོང་ཞིང་སྒོམ་པ་ལའང་།།",
    "target": "དེ་ ལྟ ར་ རྣམ་རྟོག་ སྤོང་ ཞིང་ སྒོམ་པ་ ལ འང་ ། །"
  },
  {
    "source": "མུ་སྟེགས་འགའ་ཞིག་རྟོག་མེད་མཆོག་གི་བདག།",
    "target": "མུ་སྟེགས་ འགའ་ ཞིག་ རྟོག་ མེད་ མཆོག་ གི་ བདག །"
  },
  {
    "source": "༼༤༤༧༽ཡིན་སྙམ་འདུ་ཤེས་ལོག་པའི་བསྒོམ་པ་དང་།།",
    "target": "༼ ༤༤༧ ༽ ཡིན་ སྙམ་ འདུ་ཤེས་ ལོག་པ འི་ བསྒོམ་པ་ དང་ ། །"
  },
  {
    "source": "རྟོག་མེད་ཏིང་འཛིན་ཧྭ་ཤང་ལུགས་ཡིན་ཞེས།",
    "target": "རྟོག་ མེད་ ཏིང་འཛིན་ ཧྭ་ཤང་ ལུགས་ ཡིན་ ཞེས །"
  },
  {
    "source": "ལས་དང་པོ་ཡི་ཞི་གནས་བཀག་པ་དང་།།",
    "target": "ལས་ དང་པོ་ ཡི་ ཞི་གནས་ བཀག་པ་ དང་ ། །"
  },
  {
    "source": "ཕྱིས་དུས་གྲགས་ལྡན་ཆེན་པོ་ཕལ་ཆེར་གྱིས།།",
    "target": "ཕྱི ས་ དུས་ གྲགས་ ལྡན་ ཆེན་པོ་ ཕལ་ཆེ ར་ གྱིས ། །"
  },
  {
    "source": "རྣམ་རྟོག་ཕྲེང་བ་སྒོམ་དུ་སྨྲ་བ་སོགས།།",
    "target": "རྣམ་རྟོག་ ཕྲེང་བ་ སྒོམ་ དུ་ སྨྲ་བ་ སོགས ། །"
  },
  {
    "source": "དྲི་མ་ཅན་གྱི་བསམ་གཏན་རབ་སྤངས་ནས།།",
    "target": "དྲི་མ་ཅན་ གྱི་ བསམ་གཏན་ རབ་ སྤངས་ ནས ། །"
  },
  {
    "source": "རྒྱལ་བའི་བཀའ་ལ་བརྒྱུད་པའི་མན་ངག་གིས།།",
    "target": "རྒྱལ་བ འི་ བཀའ་ ལ་ བརྒྱུད་པ འི་ མན་ངག་ གིས ། །"
  },
  {
    "source": "བརྒྱན་པ་ཁ་ཙམ་མ་ཡིན་མྱོང་ཁྲིད་ཀྱིས།།",
    "target": "བརྒྱན་པ་ ཁ་ ཙམ་ མ་ ཡིན་ མྱོང་ ཁྲིད་ ཀྱིས ། །"
  },
  {
    "source": "འཁྲིད་བྱས་སྐལ་ལྡན་དག་གིས་ཉམས་མྱོང་བའི།།",
    "target": "འཁྲིད་ བྱས་ སྐལ་ལྡན་ དག་ གིས་ ཉམས་ མྱོང་ བ འི ། །"
  },
  {
    "source": "ཏིང་འཛིན་ཤེས་རབ་ཟུང་དུ་འཇུག་པ་ནི།།",
    "target": "ཏིང་འཛིན་ ཤེས་རབ་ ཟུང་ དུ་ འཇུག་པ་ ནི ། །"
  },
  {
    "source": "ལམ་དུ་བདེ་བར་གཤེགས་པའི་སྙིང་པོ་དང་།།",
    "target": "ལམ་ དུ་ བདེ་བར་གཤེགས་པ འི་ སྙིང་པོ་ དང་ ། །"
  },
  {
    "source": "ཐབས་ཀྱི་རྒྱུད་དང་ལམ་གྱི་བདེན་པ་དང་།།",
    "target": "ཐབས་ ཀྱི་ རྒྱུད་ དང་ ལམ་ གྱི་ བདེན་པ་ དང་ ། །"
  },
  {
    "source": "ཡེ་ཤེས་ཚོགས་ཞེས་བྱ་བར་བཞེད་པ་ཡིན།།",
    "target": "ཡེ་ཤེས་ཚོགས་ ཞེས་ བྱ་བ ར་ བཞེད་པ་ ཡིན ། །"
  },
  {
    "source": "དེ་ཡང་ཏིང་འཛིན་ཞེས་པ་རྟོག་མེད་དུ།།",
    "target": "དེ་ ཡང་ ཏིང་འཛིན་ ཞེས་ པ་ རྟོག་ མེད་ དུ ། །"
  },
  {
    "source": "རྩེ་གཅིག་གནས་པའི་ཞི་གནས་བསམ་གཏན་ཡིན།།",
    "target": "རྩེ་ གཅིག་ གནས་པ འི་ ཞི་གནས་ བསམ་གཏན་ ཡིན ། །"
  },
  {
    "source": "རྟོག་བྲལ་མ་འཁྲུལ་འོད་གསལ་སེམས་ཉིད་དེ།།",
    "target": "རྟོག་བྲལ་ མ་ འཁྲུལ་ འོད་གསལ་ སེམས་ཉིད་ དེ ། །"
  },
  {
    "source": "ཆོས་རྣམས་ཀུན་གྱི་གནས་ཚུལ་ཡིན་པའི་ཕྱིར།།",
    "target": "ཆོས་ རྣམས་ ཀུན་ གྱི་ གནས་ ཚུལ་ ཡིན་པ འི་ ཕྱི ར ། །"
  },
  {
    "source": "འཁོར་འདས་མཐའ་དག་སྐྱེ་མེད་སྤྲོས་བྲལ་དུ།།",
    "target": "འཁོར་འདས་ མཐའ་དག་ སྐྱེ་མེད་ སྤྲོས་བྲལ་ དུ ། །"
  },
  {
    "source": "རྟོགས་པའི་ངེས་ཤེས་གཏིང་ནས་ཤར་བ་ནི།།",
    "target": "རྟོགས་པ འི་ ངེས་ཤེས་ གཏིང་ ནས་ ཤར་བ་ ནི ། །"
  },
  {
    "source": "ལྷག་མཐོང་དང་ནི་ཤེས་རབ་ཅེས་སུ་བཤད།།",
    "target": "ལྷག་མཐོང་ དང་ ནི་ ཤེས་རབ་ ཅེས་ སུ་ བཤད ། །"
  },
  {
    "source": "ཞི་ལྷག་དེ་གཉིས་མཉམ་པར་བཞག་དུས་སུ།།",
    "target": "ཞི་ལྷག་ དེ་ གཉིས་ མཉམ་པ ར་ བཞག་ དུས་ སུ ། །"
  },
  {
    "source": "ངོ་བོ་གཅིག་པས་ཟུང་འཇུག་ཅེས་བྱ་ཞིང་།།",
    "target": "ངོ་བོ་ གཅིག་པ ས་ ཟུང་འཇུག་ ཅེས་ བྱ་ ཞིང་ ། །"
  },
  {
    "source": "མཉམ་རྗེས་འདྲེས་པར་མ་གྱུར་དེ་སྲིད་དུ།།",
    "target": "མཉམ་ རྗེ ས་ འདྲེས་པ ར་ མ་ གྱུར་ དེ་ སྲིད་ དུ ། །"
  },
  {
    "source": "རྗེས་ཐོབ་དཔྱོད་པའི་ཤེས་རབ་གཙོ་བོ་ཡིན།།",
    "target": "རྗེས་ ཐོབ་ དཔྱོད་པ འི་ ཤེས་རབ་ གཙོ་བོ་ ཡིན ། །"
  },
  {
    "source": "མདོ་ལས་ལྷག་མཐོང་ལ་ནི་རིག་པ་དང་།།",
    "target": "མདོ་ ལས་ ལྷག་མཐོང་ ལ་ ནི་ རིག་པ་ དང་ ། །"
  },
  {
    "source": "ཞི་གནས་ལ་ནི་རྐང་པའི་སྒྲ་བསྟན་ཏེ།།",
    "target": "ཞི་གནས་ ལ་ ནི་ རྐང་པ འི་ སྒྲ་ བསྟན་ ཏེ ། །"
  },
  {
    "source": "མིག་གིས་རིག་པ་མེད་ན་རྐང་པ་ཡིས།།",
    "target": "མིག་ གིས་ རིག་པ་ མེད་ ན་ རྐང་པ་ ཡིས ། །"
  },
  {
    "source": "འགྲོ་བའི་ལམ་མི་ཤེས་ཞིང་མི་རིག་ཀྱང་།།",
    "target": "འགྲོ་བ འི་ ལམ་ མི་ ཤེས་ ཞིང་ མི་ རིག་ ཀྱང་ ། །"
  },
  {
    "source": "རྐང་པ་མེད་ན་དེར་བགྲོད་ག་ལ་ནུས།།",
    "target": "རྐང་པ་ མེད་ ན་ དེ ར་ བགྲོད་ ག་ལ་ ནུ ས ། །"
  },
  {
    "source": "དེ་ཕྱིར་རིག་དང་རྐང་པར་ལྡན་ཅེས་གསུངས།།",
    "target": "དེ་ ཕྱི ར་ རིག་ དང་ རྐང་པ ར་ ལྡན་ ཅེས་ གསུངས ། །"
  },
  {
    "source": "དེ་ལྟར་བསྒོམས་པས་ཆོས་དབྱིངས་མཁའ་འདྲ་ལ།།",
    "target": "དེ་ ལྟ ར་ བསྒོམས་པ ས་ ཆོས་དབྱིངས་ མཁའ་ འདྲ་ ལ ། །"
  },
  {
    "source": "རང་བཞིན་གནས་པའི་དྲི་མ་མི་སྲིད་ཀྱང་།།",
    "target": "རང་བཞིན་ གནས་པ འི་ དྲི་མ་ མི་ སྲིད་ ཀྱང་ ། །"
  },
  {
    "source": "གློ་བུར་ཉོན་ཤེས་དྲི་མ་སྤྲིན་འདྲ་བ།།",
    "target": "གློ་བུ ར་ ཉོན་ ཤེས་ དྲི་མ་ སྤྲིན་ འདྲ་བ ། །"
  },
  {
    "source": "རིམ་གྱིས་སངས་པས་ས་བཅུ་ལམ་ལྔ་དང་།།",
    "target": "རིམ་ གྱིས་ སངས་ པ ས་ ས་ བཅུ་ ལམ་ ལྔ་ དང་ ། །"
  },
  {
    "source": "ཤཱནྟི་པས་བཞེད་རྩེ་གཅིག་སྤྲོས་བྲལ་དང་།།",
    "target": "ཤཱནྟི་པ ས་ བཞེད་ རྩེ་ གཅིག་ སྤྲོས་བྲལ་ དང་ ། །"
  },
  {
    "source": "རོ་གཅིག་སྒོམ་མེད་སོགས་ཀྱི་དབྱེ་བ་རྣམས།།",
    "target": "རོ་ གཅིག་ སྒོམ་ མེད་ སོགས་ ཀྱི་ དབྱེ་བ་ རྣམས ། །"
  },
  {
    "source": "རྣམ་པར་བཞག་ཅིང་དྲི་མ་བག་༼༤༤༨༽ཆག་བཅས།།",
    "target": "རྣམ་པ ར་ བཞག་ ཅིང་ དྲི་མ་ བག་ ༼ ༤༤༨ ༽ ཆག་ བཅས ། །"
  },
  {
    "source": "གཏན་ཟད་ཚེ་ན་རྫོགས་པའི་སངས་རྒྱས་ཞེས།།",
    "target": "གཏན་ ཟད་ ཚེ་ ན་ རྫོགས་པ འི་ སངས་རྒྱས་ ཞེས ། །"
  },
  {
    "source": "མཁའ་ཁྱབ་ཆོས་སྐུ་མངོན་དུ་གྱུར་བ་ན།།",
    "target": "མཁའ་ཁྱབ་ ཆོས་སྐུ་ མངོན་ དུ་ གྱུར་བ་ ན ། །"
  },
  {
    "source": "བསོད་ནམས་ཚོགས་ཀྱི་གཟུགས་སྐུ་འབྲས་བུ་གཉིས།།",
    "target": "བསོད་ནམས་ ཚོགས་ ཀྱི་ གཟུགས་སྐུ་ འབྲས་བུ་ གཉིས ། །"
  },
  {
    "source": "ཉིད་དང་འོད་ལྟར་འབད་མེད་འབྱུང་བ་ནི།།",
    "target": "ཉིད་ དང་ འོད་ ལྟ ར་ འབད་ མེད་ འབྱུང་བ་ ནི ། །"
  },
  {
    "source": "འབྲས་བུའི་རྒྱུད་དང་འབྲས་བུའི་སངས་རྒྱས་དང་།།",
    "target": "འབྲས་བུ འི་ རྒྱུད་ དང་ འབྲས་བུ འི་ སངས་རྒྱས་ དང་ ། །"
  },
  {
    "source": "བདེ་གཤེགས་སྙིང་པོ་དག་པ་གཉིས་ལྡན་ཞེས།།",
    "target": "བདེ་གཤེགས་སྙིང་པོ་ དག་པ་ གཉིས་ ལྡན་ ཞེས ། །"
  },
  {
    "source": "རྒྱལ་བའི་བསྟན་འདིར་རབ་ཏུ་གྲགས་པ་ཡིན།།",
    "target": "རྒྱལ་བ འི་ བསྟན་ འདི ར་ རབ་ ཏུ་ གྲགས་པ་ ཡིན ། །"
  },
  {
    "source": "གཉིས་པ་ཉམས་ལེན་དངོས་ལ་བཞག་ཐབས་གཉིས།།",
    "target": "གཉིས་པ་ ཉམས་ལེན་ དངོས་ ལ་ བཞག་ ཐབས་ གཉིས ། །"
  },
  {
    "source": "ལུས་ཀྱི་བཞག་ཐབས་རྣམ་སྣང་ཆོས་བདུན་བཅས།།",
    "target": "ལུས་ ཀྱི་ བཞག་ ཐབས་ རྣམ་སྣང་ ཆོས་ བདུན་ བཅས ། །"
  },
  {
    "source": "སེམས་ཀྱི་བཞག་ཐབས་འདས་དང་མ་འོང་གི།།",
    "target": "སེམས་ ཀྱི་ བཞག་ ཐབས་ འདས་ དང་ མ་ འོང་ གི ། །"
  },
  {
    "source": "རྣམ་རྟོག་ཆོགས་ལ་སྔོན་བསུ་རྗེས་འབྲང་མིན།།",
    "target": "རྣམ་རྟོག་ ཆོགས་ ལ་ སྔོན་ བསུ་ རྗེས་ འབྲང་ མིན ། །"
  },
  {
    "source": "ད་ལྟའི་ཤེས་པ་ཅེར་གྱིས་ངོས་བཟུང་ནས།།",
    "target": "ད་ ལྟ འི་ ཤེས་པ་ ཅེར་ གྱིས་ ངོས་ བཟུང་ ནས ། །"
  },
  {
    "source": "བཟོ་བཅོས་མེད་པར་དེ་སྟེང་ལྷོད་ཀྱིས་བཞག",
    "target": "བཟོ་ བཅོས་ མེད་པ ར་ དེ་ སྟེང་ ལྷོད་ ཀྱིས་ བཞག"
  },
  {
    "source": "།",
    "target": "།"
  },
  {
    "source": "རྟོགས་པ་འཕྲོ་ན་འཕྲོ་མཁན་ངོས་བཟུང་སྟེ།།",
    "target": "རྟོགས་པ་ འཕྲོ་ ན་ འཕྲོ་ མཁན་ ངོས་ བཟུང་ སྟེ ། །"
  },
  {
    "source": "དགག་སྒྲུབ་སྤང་བླང་མི་བྱ་དེ་ངང་ཀློད།།",
    "target": "དགག་སྒྲུབ་ སྤང་བླང་ མི་ བྱ་ དེ་ ངང་ ཀློད ། །"
  },
  {
    "source": "གལ་ཏེ་རྩེ་གཅིག་པ་ཉིད་མ་ཐོབ་ན།།",
    "target": "གལ་ ཏེ་ རྩེ་ གཅིག་པ་ ཉིད་ མ་ ཐོབ་ ན ། །"
  },
  {
    "source": "ཤིང་བུ་རྡེའུ་ལྷ་སྐུ་ཡིག་འབྲུ་སོགས།།",
    "target": "ཤིང་ བུ་ རྡེའུ་ ལྷ་སྐུ་ ཡིག་འབྲུ་ སོགས ། །"
  },
  {
    "source": "སེམས་འཛིན་དམིགས་རྟེན་གང་མོས་ཞིག་ལ་གཏད།།",
    "target": "སེམས་ འཛིན་ དམིགས་རྟེན་ གང་ མོས་ ཞིག་ ལ་ གཏད ། །"
  },
  {
    "source": "རིམ་གྱིས་གོམས་ནས་ཅུང་ཟད་སེམས་བརྟན་ཚེ།།",
    "target": "རིམ་ གྱིས་ གོམས་ ནས་ ཅུང་ཟད་ སེམས་ བརྟན་ ཚེ ། །"
  },
  {
    "source": "ཐུན་ཐུང་གྲངས་མང་བྱ་ཞིང་ཐུན་གྱི་སྐབས།།",
    "target": "ཐུན་ ཐུང་ གྲངས་ མང་ བྱ་ ཞིང་ ཐུན་ གྱི་ སྐབས ། །"
  },
  {
    "source": "དང་པོར་ཚོགས་དྲུག་ཤེས་པ་ཐམས་ཅད་ཀུན།།",
    "target": "དང་པོ ར་ ཚོགས་ དྲུག་ ཤེས་པ་ ཐམས་ཅད་ ཀུན ། །"
  },
  {
    "source": "དྲན་པ་རྩེ་གཅིག་སྟེང་དུ་ཧྲིལ་གྱིས་དྲིལ།།",
    "target": "དྲན་པ་ རྩེ་ གཅིག་ སྟེང་ དུ་ ཧྲིལ་ གྱིས་ དྲིལ ། །"
  },
  {
    "source": "དེ་མ་ཐག་ཏུ་སོག་བོན་མདུད་ཆད་ལྟར།།",
    "target": "དེ་ མ་ ཐག་ ཏུ་ སོག་ བོན་ མདུད་ ཆད་ ལྟ ར ། །"
  },
  {
    "source": "ལྷོད་ཀྱིས་ཀློད་ནས་མ་ཡེངས་ཙམ་མ་གཏོགས།།",
    "target": "ལྷོད་ ཀྱིས་ ཀློད་ ནས་ མ་ ཡེངས་ ཙམ་ མ་ གཏོགས ། །"
  },
  {
    "source": "བསྒོམ་བྱ་སྒོམ་བྱེད་ཡོད་མེད་ཡིན་མིན་དང་།།",
    "target": "བསྒོམ་ བྱ་ སྒོམ་ བྱེད་ ཡོད་མེད་ ཡིན་ མིན་ དང་ ། །"
  },
  {
    "source": "བདེ་གསལ་མི་རྟོག་སྟོང་པ་ལ་སོགས་པ།།",
    "target": "བདེ་གསལ་ མི་ རྟོག་ སྟོང་པ་ ལ་ སོགས་པ ། །"
  },
  {
    "source": "འདི་བསྒོམ་སྙམ་པའི་གཏད་སོ་ཐམས་ཅད་སྤང་།།",
    "target": "འདི་ བསྒོམ་ སྙམ་པ འི་ གཏད་སོ་ ཐམས་ཅད་ སྤང་ ། །"
  },
  {
    "source": "ཐ་མར་གཟིང་ལ་འཕུར་བའི་བྱ་རོག་བཞིན།།",
    "target": "ཐ་མ ར་ གཟིང་ ལ་ འཕུར་བ འི་ བྱ་རོག་ བཞིན ། །"
  },
  {
    "source": "དྲན་པ་རང་སོ་མ་ཤོར་ཙམ་ཉིད་ལས།།",
    "target": "དྲན་པ་ རང་ སོ་མ་ ཤོར་ ཙམ་ ཉིད་ ལས ། །"
  },
  {
    "source": "རིག་པ་བདག་བཟུང་མེད་པར་ཅི་དགར་བསྒྱུར།།",
    "target": "རིག་པ་ བདག་ བཟུང་ མེད་པ ར་ ཅི་ དག ར་ བསྒྱུར ། །"
  },
  {
    "source": "དེ་ལ་བརྟེན་ནས་ཚོགས་དྲུག་ཡུལ་སྣང་དང་།།",
    "target": "དེ་ ལ་ བརྟེན་ ནས་ ཚོགས་ དྲུག་ ཡུལ་ སྣང་ དང་ ། །"
  },
  {
    "source": "ན་ཚ་ཉོན་མོངས་རྣམ་པར་རྟོག་པ་ལ།།",
    "target": "ན་ཚ་ ཉོན་མོངས་ རྣམ་པ ར་ རྟོག་པ་ ལ ། །"
  },
  {
    "source": "དམིགས་རྟེན་བྱས་ནས་བསྲེས་ཏེ་བསྒོམ་པ་ཡིན།།",
    "target": "དམིགས་རྟེན་ བྱས་ ནས་ བསྲེས་ ཏེ་ བསྒོམ་པ་ ཡིན ། །"
  },
  {
    "source": "དེ་དག་རྣམས་ཀྱིས་མི་གཡེལ་ཏིང་འཛིན་འཕེལ།།",
    "target": "དེ་ དག་ རྣམས་ ཀྱིས་ མི་ གཡེལ་ ཏིང་འཛིན་ འཕེལ ། །"
  },
  {
    "source": "མདོར་ན་ཞི་གནས་བསམ་གཏན་སྒོམ་པའི་ཚེ།།",
    "target": "མདོ ར་ ན་ ཞི་གནས་ བསམ་གཏན་ སྒོམ་པ འི་ ཚེ ། །"
  },
  {
    "source": "ཧ་ཅང་ཀློད་ན་བྱིང་༼༤༤༩༽བར་འགྱུར་བ་སྟེ།།",
    "target": "ཧ་ཅང་ ཀློད་ ན་ བྱིང་ ༼ ༤༤༩ ༽ བར་ འགྱུར་བ་ སྟེ ། །"
  },
  {
    "source": "གྲིམས་དྲགས་རྒོད་ཅིང་ཤེས་པ་སོར་མི་གནས།།",
    "target": "གྲིམས་ དྲགས་ རྒོད་ ཅིང་ ཤེས་པ་ སོར་ མི་ གནས ། །"
  },
  {
    "source": "གྲིམས་ལ་སྐྱོན་ཡོན་སེམས་གདུངས་གྱུར་བ་སྟེ།།",
    "target": "གྲིམས་ ལ་ སྐྱོན་ ཡོན་ སེམས་ གདུངས་ གྱུར་བ་ སྟེ ། །"
  },
  {
    "source": "ཐེ་ཚོམ་དབང་གྱུར་རྩེ་གཅིག་མི་འཐོབ་པས།།",
    "target": "ཐེ་ཚོམ་ དབང་གྱུར་ རྩེ་ གཅིག་ མི་ འཐོབ་པ ས ། །"
  },
  {
    "source": "སྤྲོ་དང་ངེས་ཤེས་གྲིམ་ལྷོད་རན་པས་བསྒོམ།།",
    "target": "སྤྲོ་ དང་ ངེས་ཤེས་ གྲིམ་ལྷོད་ རན་པ ས་ བསྒོམ ། །"
  },
  {
    "source": "བདེ་གསལ་སྟོང་པའི་ཉམས་སྣང་ཅི་ཤར་ཡང་།།",
    "target": "བདེ་གསལ་ སྟོང་པ འི་ ཉམས་སྣང་ ཅི་ ཤར་ ཡང་ ། །"
  },
  {
    "source": "ཆགས་ན་འཁོར་བར་གོལ་བས་ཞེན་མེད་དུ།།",
    "target": "ཆགས་ ན་ འཁོར་བ ར་ གོལ་བ ས་ ཞེན་ མེད་ དུ ། །"
  },
  {
    "source": "དགག་སྒྲུབ་མེད་པར་རང་ངོ་ཤེས་བཞིན་བསྐྱང་།།",
    "target": "དགག་སྒྲུབ་ མེད་པ ར་ རང་ ངོ་ ཤེས་ བཞིན་ བསྐྱང་ ། །"
  },
  {
    "source": "དེ་ནས་ལྷག་མཐོང་ངོ་སྤྲོད་གདབ་པ་ནི།།",
    "target": "དེ་ ནས་ ལྷག་མཐོང་ ངོ་སྤྲོད་ གདབ་པ་ ནི ། །"
  },
  {
    "source": "བྱམས་པ་མགོན་པོས་མདོ་སྡེ་རྒྱན་ཉིད་དུ།།",
    "target": "བྱམས་པ་མགོན་པོ ས་ མདོ་སྡེ་རྒྱན་ ཉིད་ དུ ། །"
  },
  {
    "source": "སེམས་ལས་གཞན་མེད་པར་ནི་བློས་རིག་ནས།།",
    "target": "སེམས་ ལས་ གཞན་ མེད་པ ར་ ནི་ བློ ས་ རིག་ ནས ། །"
  },
  {
    "source": "དེ་ནས་སེམས་ཀྱང་སྟོང་པ་ཉིད་དུ་རྟོགས།།",
    "target": "དེ་ ནས་ སེམས་ ཀྱང་ སྟོང་པ་ཉིད་ དུ་ རྟོགས ། །"
  },
  {
    "source": "བློ་དང་ལྡན་པས་གཉིས་པོ་མེད་རིག་ནས།།",
    "target": "བློ་ དང་ ལྡན་པ ས་ གཉིས་པོ་ མེད་ རིག་ ནས ། །"
  },
  {
    "source": "དེ་མི་ལྡན་པ་ཆོས་ཀྱི་དབྱིངས་གནས་ཤེས།།",
    "target": "དེ་ མི་ ལྡན་པ་ ཆོས་ ཀྱི་ དབྱིངས་ གནས་ ཤེས ། །"
  },
  {
    "source": "གསུངས་པ་བཞིན་དུ་ལུང་དང་རིག་པ་དང་།།",
    "target": "གསུངས་པ་ བཞིན་ དུ་ ལུང་ དང་ རིག་པ་ དང་ ། །"
  },
  {
    "source": "ཉམས་མྱོང་ཚད་མ་གསུམ་གྱིས་གཏན་ཕེབས་ནས།།",
    "target": "ཉམས་མྱོང་ ཚད་ མ་ གསུམ་ གྱིས་ གཏན་ ཕེབས་ ནས ། །"
  },
  {
    "source": "དང་པོ་རྟོག་པའི་ཡོ་ལང་སྣང་བ་ཀུན།།",
    "target": "དང་པོ་ རྟོག་པ འི་ ཡོ་ལང་ སྣང་བ་ ཀུན ། །"
  },
  {
    "source": "སེམས་ཙམ་ཉིད་ལས་གཞན་དུ་མ་གྲུབ་པ།།",
    "target": "སེམས་ ཙམ་ ཉིད་ ལས་ གཞན་ དུ་ མ་ གྲུབ་པ ། །"
  },
  {
    "source": "དཔེར་ན་རྨི་ལམ་ཡུལ་བཞིན་ཤེས་པར་བྱ།།",
    "target": "དཔེ ར་ ན་ རྨི་ལམ་ ཡུལ་ བཞིན་ ཤེས་པ ར་ བྱ ། །"
  },
  {
    "source": "ཐོགས་མེད་སེམས་ལས་སྲ་གཤེར་དྲོད་ལ་སོགས།།",
    "target": "ཐོགས་མེད་ སེམས་ ལས་ སྲ་ གཤེ ར་ དྲོད་ ལ་ སོགས ། །"
  },
  {
    "source": "ཐོགས་བཅས་དངོས་པོ་གྲུབ་པ་ཅི་སྙམ་ན།།",
    "target": "ཐོགས་བཅས་ དངོས་པོ་ གྲུབ་པ་ ཅི་ སྙམ་ ན ། །"
  },
  {
    "source": "བ་ལང་རྫི་ཡིས་སྤྱི་བོར་རྭ་བསྒོམ་པས།།",
    "target": "བ་ལང་རྫི་ ཡིས་ སྤྱི་བོ ར་ རྭ་ བསྒོམ་པ ས ། །"
  },
  {
    "source": "མངོན་སུམ་སྐྱེས་དང་སྔགས་པས་ཀླུ་བསྒྲུབས་པས།།",
    "target": "མངོན་སུམ་ སྐྱེས་ དང་ སྔགས་ པ ས་ ཀླུ་ བསྒྲུབས་པ ས ། །"
  },
  {
    "source": "སོག་མ་མེད་པར་གྱུར་པའི་གཏམ་རྒྱུད་དང་།།",
    "target": "སོག་མ་ མེད་པ ར་ གྱུར་པ འི་ གཏམ་རྒྱུད་ དང་ ། །"
  },
  {
    "source": "བསྐྱེད་རིམ་བརྟན་པས་ཡི་དམ་ལྷ་མཐོང་སོགས།།",
    "target": "བསྐྱེད་རིམ་ བརྟན་པ ས་ ཡི་དམ་ ལྷ་ མཐོང་ སོགས ། །"
  },
  {
    "source": "ཚེ་གཅིག་ཉིད་ལའང་དེ་བཞིན་འགྲུབ་འགྱུར་ན།།",
    "target": "ཚེ་ གཅིག་ ཉིད་ ལ འང་ དེ་ བཞིན་ འགྲུབ་ འགྱུར་ ན ། །"
  },
  {
    "source": "ཐོག་མེད་དུས་ནས་བག་ཆགས་ངན་གོམས་པས།།",
    "target": "ཐོག་མེད་དུས་ ནས་ བག་ཆགས་ ངན་གོམས་པ ས ། །"
  },
  {
    "source": "དེ་ལྟར་འགྲུབ་པར་མི་འགྱུར་ཅི་ཞིག་ཡོད།།",
    "target": "དེ་ ལྟ ར་ འགྲུབ་པ ར་ མི་ འགྱུར་ ཅི་ ཞིག་ ཡོད ། །"
  },
  {
    "source": "ཆུ་ཕོར་གང་ལ་ལྷ་ཡིས་བདུད་རྩི་དང་།།",
    "target": "ཆུ་ཕོ ར་ གང་ ལ་ ལྷ་ ཡིས་ བདུད་རྩི་ དང་ ། །"
  },
  {
    "source": "ཡི་དྭགས་རྣམས་ཀྱིས་རྣག་ཁྲག་མཐོང་བ་དང་།།",
    "target": "ཡི་དྭགས་ རྣམས་ ཀྱིས་ རྣག་ཁྲག་ མཐོང་བ་ དང་ ། །"
  },
  {
    "source": "རིལ་གཞི་བདག་རྣམས་ཀྱིས་ཁང་བཟང་དང་།།",
    "target": "རིལ་ གཞི་ བདག་ རྣམས་ ཀྱིས་ ཁང་བཟང་ དང་ ། །"
  },
  {
    "source": "མི་ཡིས་ས་རྡོ་ཕལ་པར་མཐོང་བ་སོགས།།",
    "target": "མི་ ཡིས་ ས་རྡོ་ ཕལ་པ ར་ མཐོང་བ་ སོགས ། །"
  },
  {
    "source": "སེམས་སྣང་ཙམ་ལས་བདེན་པར་མེད་པའི་རྟགས།།",
    "target": "སེམས་ སྣང་ ཙམ་ ལས་ བདེན་པ ར་ མེད་པ འི་ རྟགས ། །"
  },
  {
    "source": "དེ་ལྟར་ཡུལ་སྣང་སེམས་སུ་ངེས་བྱས་ནས།།",
    "target": "དེ་ ལྟ ར་ ཡུལ་ སྣང་ སེམས་ སུ་ ངེས་ བྱས་ ནས ། །"
  },
  {
    "source": "སེམས་ཀྱང་སྟོང་པ་ཉིད་དུ་ཤེས་བྱ་སྟེ།།",
    "target": "སེམས་ ཀྱང་ སྟོང་པ་ཉིད་ དུ་ ཤེས་ བྱ་ སྟེ ། །"
  },
  {
    "source": "སེམས་ལ་དངོས་པོར་གྲུབ་༼༤༥༠༽པ་རྡུལ་ཙམ་མེད།།",
    "target": "སེམས་ ལ་ དངོས་པོ ར་ གྲུབ་ ༼ ༤༥༠ ༽ པ་ རྡུལ་ ཙམ་ མེད ། །"
  },
  {
    "source": "ཅི་ཕྱིར་ཞེ་ན་ཡུལ་གྱི་རྐྱེན་སྣང་ཚེ།།",
    "target": "ཅི་ ཕྱི ར་ ཞེ་ ན་ ཡུལ་ གྱི་ རྐྱེན་ སྣང་ ཚེ ། །"
  },
  {
    "source": "རིག་ཙམ་ཏུར་ཙམ་སྐད་ཅིག་སྐྱེ་ཞིང་འགགས།།",
    "target": "རིག་ ཙམ་ ཏུར་ ཙམ་ སྐད་ ཅིག་ སྐྱེ་ ཞིང་ འགགས ། །"
  },
  {
    "source": "དེ་ཡང་རྣམ་ཤེས་ཚོགས་བརྒྱད་དབྱེ་བ་ཅན།།",
    "target": "དེ་ ཡང་ རྣམ་ཤེས་ ཚོགས་ བརྒྱད་ དབྱེ་བ་ ཅན ། །"
  },
  {
    "source": "རེ་རེའི་གཞི་རྩ་བཅད་ན་རྩ་བ་གཏོར།།",
    "target": "རེ་རེ འི་ གཞི་རྩ་ བཅད་ ན་ རྩ་བ་ གཏོར ། །"
  },
  {
    "source": "ཀུན་གཞི་ཞེས་པ་མིང་ཙམ་ལས་གཞན་མེད།།",
    "target": "ཀུན་གཞི་ ཞེས་ པ་ མིང་ ཙམ་ ལས་ གཞན་ མེད ། །"
  },
  {
    "source": "དཔེར་ན་སྨིག་སྒྱུ་ལ་ནི་ཆུ་མེད་ཀྱང་།།",
    "target": "དཔེ ར་ ན་ སྨིག་སྒྱུ་ ལ་ ནི་ ཆུ་ མེད་ ཀྱང་ ། །"
  },
  {
    "source": "རི་དྭགས་སྐོམ་པས་ཆུར་འཁྲུལ་རྗེས་སྙེགས་བཞིན།།",
    "target": "རི་དྭགས་ སྐོམ་པ ས་ ཆུ ར་ འཁྲུལ་ རྗེ ས་ སྙེགས་ བཞིན ། །"
  },
  {
    "source": "ཤིན་ཏུ་བརྫུན་པའི་སེམས་འདིར་བདག་བཟུང་ནས།།",
    "target": "ཤིན་ ཏུ་ བརྫུན་པ འི་ སེམས་ འདི ར་ བདག་ བཟུང་ ནས ། །"
  },
  {
    "source": "ལས་ངན་གསོག་པ་ཆེས་ཆེར་འཁྲུལ་པ་ཡིན།།",
    "target": "ལས་ངན་ གསོག་པ་ ཆེས་ ཆེ ར་ འཁྲུལ་པ་ ཡིན ། །"
  },
  {
    "source": "དེས་ན་རྒྱལ་བས་མདོ་སྡེའི་སྡེ་སྣོད་དུ།།",
    "target": "དེ ས་ ན་ རྒྱལ་བ ས་ མདོ་སྡེ འི་ སྡེ་སྣོད་ དུ ། །"
  },
  {
    "source": "སེམས་ལ་སེམས་མ་མཆིས་ཞེས་གསལ་བར་གསུངས།།",
    "target": "སེམས་ ལ་ སེམས་ མ་ མཆིས་ ཞེས་ གསལ་བ ར་ གསུངས ། །"
  },
  {
    "source": "སེམས་མེད་གྱུར་ན་དེ་ཡི་རང་བཞིན་ནི།།",
    "target": "སེམས་ མེད་ གྱུར་ ན་ དེ་ ཡི་ རང་བཞིན་ ནི ། །"
  },
  {
    "source": "འོད་གསལ་ཡིན་ཞེས་གསུངས་པ་ཅི་ཞེ་ན།།",
    "target": "འོད་གསལ་ ཡིན་ ཞེས་ གསུངས་པ་ ཅི་ ཞེ་ ན ། །"
  },
  {
    "source": "སེམས་ཞེས་བྱ་བ་རྣམ་ཤེས་ཚོགས་བརྒྱད་དེ།།",
    "target": "སེམས་ ཞེས་ བྱ་བ་ རྣམ་ཤེས་ ཚོགས་ བརྒྱད་ དེ ། །"
  },
  {
    "source": "དེ་དག་འཁྲུལ་པའི་རང་བཞིན་རྣམ་རྟོག་ཡིན།།",
    "target": "དེ་ དག་ འཁྲུལ་པ འི་ རང་བཞིན་ རྣམ་རྟོག་ ཡིན ། །"
  },
  {
    "source": "སེམས་ཀྱི་རང་བཞིན་འོད་གསལ་ཅེས་བྱ་བ།།",
    "target": "སེམས་ ཀྱི་ རང་བཞིན་ འོད་གསལ་ ཅེས་ བྱ་བ ། །"
  },
  {
    "source": "རྟོག་མེད་མ་འཁྲུལ་རང་རིག་ཡེ་ཤེས་ཡིན།།",
    "target": "རྟོག་ མེད་ མ་ འཁྲུལ་ རང་ རིག་ ཡེ་ཤེས་ ཡིན ། །"
  },
  {
    "source": "དེ་ནི་གསར་དུ་བསྒོམས་པས་ཐོབ་པའམ།།",
    "target": "དེ་ ནི་ གསར་ དུ་ བསྒོམས་པ ས་ ཐོབ་པ འམ ། །"
  },
  {
    "source": "རྒྱལ་བའི་ཐུགས་རྗེས་སྩལ་བ་མ་ཡིན་ཏེ།།",
    "target": "རྒྱལ་བ འི་ ཐུགས་རྗེ ས་ སྩལ་བ་ མ་ ཡིན་ ཏེ ། །"
  },
  {
    "source": "ཐོག་མེད་རྒྱུ་རྒྱུད་རང་བཞིན་གནས་རིགས་དེ།།",
    "target": "ཐོག་མེད་ རྒྱུ་རྒྱུད་ རང་བཞིན་ གནས་ རིགས་ དེ ། །"
  },
  {
    "source": "རང་གི་ཚོགས་བསགས་སྒྲིབ་སྦྱོང་བསྒོམས་སྟོབས་དང་།།",
    "target": "རང་ གི་ ཚོགས་ བསགས་ སྒྲིབ་ སྦྱོང་ བསྒོམས་ སྟོབས་ དང་ ། །"
  },
  {
    "source": "རྟོག་ལྡན་བླ་མའི་བྱིན་རླབས་ངོ་སྤྲོད་ཀྱིས།།",
    "target": "རྟོག་ ལྡན་ བླ་མ འི་ བྱིན་རླབས་ ངོ་སྤྲོད་ ཀྱིས ། །"
  },
  {
    "source": "རང་ལ་ཡོད་པ་རང་གིས་མཐོང་བ་ཡིན།།",
    "target": "རང་ ལ་ ཡོད་པ་ རང་ གིས་ མཐོང་བ་ ཡིན ། །"
  },
  {
    "source": "དེ་ཕྱིར་གཞན་གྱིས་བརྗོད་མིན་ལྷན་ཅིག་སྐྱེས།།",
    "target": "དེ་ ཕྱི ར་ གཞན་ གྱིས་ བརྗོད་ མིན་ ལྷན་ ཅིག་ སྐྱེས ། །"
  },
  {
    "source": "གང་དུ་ཡང་ནི་རྙེད་པ་མ་ཡིན་ཏེ།།",
    "target": "གང་ དུ་ ཡང་ ནི་ རྙེད་པ་ མ་ ཡིན་ ཏེ ། །"
  },
  {
    "source": "དཔལ་ལྡན་བླ་མའི་དུས་ཐབས་བསྟེན་པ་དང་།།",
    "target": "དཔལ་ལྡན་བླ་མ འི་ དུས་ ཐབས་ བསྟེན་པ་ དང་ ། །"
  },
  {
    "source": "བདག་གི་བསོད་ནམས་ལས་ཤེས་བྱ་ཞེས་གསུངས།།",
    "target": "བདག་ གི་ བསོད་ནམས་ ལས་ ཤེས་ བྱ་ ཞེས་ གསུངས ། །"
  },
  {
    "source": "དེ་ལྟར་གཟུང་བའི་ཡུལ་དང་འཛིན་པའི་སེམས།།",
    "target": "དེ་ ལྟ ར་ གཟུང་བ འི་ ཡུལ་ དང་ འཛིན་པ འི་ སེམས ། །"
  },
  {
    "source": "གཉིས་དང་བྲལ་བའི་རང་བཞིན་ལྷན་ཅིག་སྐྱེས།།",
    "target": "གཉིས་ དང་ བྲལ་བ འི་ རང་བཞིན་ ལྷན་ ཅིག་ སྐྱེས ། །"
  },
  {
    "source": "མཁའ་ལྟར་དག་ཅིང་རྒྱ་ཆད་ཕྱོགས་ལྷུང་མེད།།",
    "target": "མཁའ་ ལྟ ར་ དག་ ཅིང་ རྒྱ་ ཆད་ ཕྱོགས་ལྷུང་ མེད ། །"
  },
  {
    "source": "སྤྲོས་བྲལ་ཞི་ལྷག་ཟུང་དུ་འཇུག་པ་དེར།།",
    "target": "སྤྲོས་བྲལ་ ཞི་ལྷག་ ཟུང་ དུ་ འཇུག་པ་ དེ ར ། །"
  },
  {
    "source": "སྐད་ཅིག་ཙམ་ཡང་མཉམ་པར་བཞག་ནུས་ན།།",
    "target": "སྐད་ ཅིག་ ཙམ་ ཡང་ མཉམ་པ ར་ བཞག་ ནུས་ ན ། །"
  },
  {
    "source": "བསྐལ་པར་བསགས་པའི་མུན་པ་འཇོམས་ཞེས་གསུངས།།",
    "target": "བསྐལ་པ ར་ བསགས་པ འི་ མུན་པ་ འཇོམས་ ཞེས་ གསུངས ། །"
  },
  {
    "source": "དེ་ལྟའི་སྤྲོས་བྲལ་ཕྱག་རྒྱ་ཆེན་པོ་དེ།།",
    "target": "དེ་ ལྟ འི་ སྤྲོས་བྲལ་ ཕྱག་རྒྱ་ ཆེན་པོ་ དེ ། །"
  },
  {
    "source": "མདོ་སྔགས་གཉིས་ཀའི་ལྟ་བའི་སྙིང་པོའོ།།",
    "target": "མདོ་སྔགས་ གཉིས་ ཀ འི་ ལྟ་བ འི་ སྙིང་པོ འོ ། །"
  },
  {
    "source": "སློབ་དཔོན་༼༤༥༡༽ཀླུ་སོགས་དབུ་མ་ལས་ལྷག་པའི།།",
    "target": "སློབ་དཔོན་ ༼ ༤༥༡ ༽ ཀླུ་ སོགས་ དབུ་མ་ ལས་ ལྷག་པ འི ། །"
  },
  {
    "source": "ལྟ་བ་མེད་ཅེས་གསུངས་དང་ཚུལ་སྒྲོན་ལས།།",
    "target": "ལྟ་བ་ མེད་ ཅེས་ གསུངས་ དང་ ཚུལ་ སྒྲོན་ ལས ། །"
  },
  {
    "source": "དོན་གཅིག་ཅེས་བཤད་ལྟ་བ་གཅིག་པའི་དོན།།",
    "target": "དོན་ གཅིག་ ཅེས་ བཤད་ ལྟ་བ་ གཅིག་པ འི་ དོན ། །"
  },
  {
    "source": "དེས་ན་བླ་མེད་དབང་བཞི་བརྒྱ་ཕྲག་ཏུ།།",
    "target": "དེ ས་ ན་ བླ་མེད་ དབང་ བཞི་ བརྒྱ་ ཕྲག་ ཏུ ། །"
  },
  {
    "source": "རང་གིས་ནོད་ཅིང་གཞན་ལ་བསྐུར་བཞིན་དུ།།",
    "target": "རང་ གིས་ ནོད་ ཅིང་ གཞན་ ལ་ བསྐུར་ བཞིན་ དུ ། །"
  },
  {
    "source": "བཞི་བའི་དབང་དོན་ཕྱག་རྒྱ་ཆེན་པོ་ནི།།",
    "target": "བཞི་བ འི་ དབང་ དོན་ ཕྱག་རྒྱ་ ཆེན་པོ་ ནི ། །"
  },
  {
    "source": "རང་གིས་ཉམས་སུ་ལེན་པ་ལྟ་ཅི་སྨོས།།",
    "target": "རང་ གིས་ ཉམས་ སུ་ ལེན་པ་ ལྟ་ ཅི་ སྨོས ། །"
  },
  {
    "source": "མིང་ཙམ་ཐོས་ན་རྣ་བ་འགེབས་པ་ནི།།",
    "target": "མིང་ ཙམ་ ཐོས་ ན་ རྣ་བ་ འགེབས་པ་ ནི ། །"
  },
  {
    "source": "འདོད་ཁམས་བདག་པོའི་ལས་ལས་གཞན་ཅི་ཞིག",
    "target": "འདོད་ཁམས་ བདག་པོ འི་ ལས་ ལས་ གཞན་ ཅི་ ཞིག"
  },
  {
    "source": "།",
    "target": "།"
  },
  {
    "source": "དེ་ལྟར་ཟུང་འཇུག་རྣལ་འབྱོར་བསྒོམ་པའི་ཚེ།།",
    "target": "དེ་ ལྟ ར་ ཟུང་འཇུག་ རྣལ་འབྱོར་ བསྒོམ་པ འི་ ཚེ ། །"
  },
  {
    "source": "བདེ་གསལ་མི་རྟོག་རྣམས་ལ་ཞེན་གྱུར་ན།།",
    "target": "བདེ་གསལ་ མི་ རྟོག་ རྣམས་ ལ་ ཞེན་ གྱུར་ ན ། །"
  },
  {
    "source": "འདོད་གཟུགས་གཟུགས་མེད་རྣམས་སུ་གོལ་འགྱུར་བས།།",
    "target": "འདོད་གཟུགས་ གཟུགས་མེད་ རྣམས་ སུ་ གོལ་ འགྱུར་བ ས ། །"
  },
  {
    "source": "མ་ཞེན་མི་འགོགས་ཤུགས་འབྱུང་བསྐྱང་བར་བྱ།།",
    "target": "མ་ ཞེན་ མི་ འགོག ས་ ཤུགས་ འབྱུང་ བསྐྱང་བ ར་ བྱ ། །"
  },
  {
    "source": "གཞན་ཡང་གོ་བ་ཙམ་གྱིས་ཆོག་རློམས་དང་།།",
    "target": "གཞན་ ཡང་ གོ་བ་ ཙམ་ གྱིས་ ཆོག་ རློམས་ དང་ ། །"
  },
  {
    "source": "སྣང་བ་བཤིགས་ནས་སྟོང་བར་དམིགས་པ་དང་།།",
    "target": "སྣང་བ་ བཤིགས་ ནས་ སྟོང་བ ར་ དམིགས་པ་ དང་ ། །"
  },
  {
    "source": "ཅུང་ཟད་ཙམ་ཞིག་རྣམ་རྟོག་འགགས་པ་ལ།།",
    "target": "ཅུང་ཟད་ ཙམ་ ཞིག་ རྣམ་རྟོག་ འགགས་པ་ ལ ། །"
  },
  {
    "source": "གཡང་ས་ལྟ་བུར་འཇིགས་པར་ལྟ་བ་དང་།།",
    "target": "གཡང་ས་ ལྟ་བུ ར་ འཇིགས་པ ར་ ལྟ་བ་ དང་ ། །"
  },
  {
    "source": "རྣམ་རྟོག་གང་ཤར་སྐྱོན་དུ་འཛིན་པ་སོགས།།",
    "target": "རྣམ་རྟོག་ གང་ ཤར་ སྐྱོན་ དུ་ འཛིན་པ་ སོགས ། །"
  },
  {
    "source": "བློས་བྱས་རྟོག་གེའི་གྲུབ་མཐའི་ཀུན་སྤངས་ནས།།",
    "target": "བློ ས་ བྱས་ རྟོག་གེ འི་ གྲུབ་ མཐ འི་ ཀུན་ སྤངས་ ནས ། །"
  },
  {
    "source": "གང་ཤར་བཟོ་མེད་རང་བབས་སྐྱོང་བ་དང་།།",
    "target": "གང་ ཤར་ བཟོ་ མེད་ རང་ བབས་ སྐྱོང་བ་ དང་ ། །"
  },
  {
    "source": "མ་ཡེངས་མི་བསྒོམ་ལྷུག་པར་འཇོག་པ་སོགས།།",
    "target": "མ་ ཡེངས་ མི་ བསྒོམ་ ལྷུག་པ ར་ འཇོག་པ་ སོགས ། །"
  },
  {
    "source": "གྲུབ་པའི་གདམས་ངག་ཉམས་མྱོང་བརྒྱན་པ་ཡི།།",
    "target": "གྲུབ་པ འི་ གདམས་ངག་ ཉམས་མྱོང་ བརྒྱན་པ་ ཡི ། །"
  },
  {
    "source": "ལུགས་བཞིན་བརྩོན་འགྲུས་བརྩམས་ནས་སྒོམ་པའི་ཚེ།།",
    "target": "ལུགས་ བཞིན་ བརྩོན་འགྲུས་ བརྩམས་ ནས་ སྒོམ་པ འི་ ཚེ ། །"
  },
  {
    "source": "ཡེ་ཤེས་སྙིང་ནས་ཤར་ཞིང་སྒྲོ་འདོགས་ཆོད།།",
    "target": "ཡེ་ཤེས་ སྙིང་ ན ས་ ཤར་ ཞིང་ སྒྲོ་འདོགས་ ཆོད ། །"
  },
  {
    "source": "མི་འདོད་བཞིན་དུ་ལམ་རྟགས་ཡོན་ཏན་འཕེལ།།",
    "target": "མི་ འདོད་ བཞིན་ དུ་ ལམ་ རྟགས་ ཡོན་ཏན་ འཕེལ ། །"
  },
  {
    "source": "དངུལ་ཆུ་ས་ལ་བོ་བ་ཇི་བཞིན་དུ།།",
    "target": "དངུལ་ཆུ་ ས་ ལ་ བོ་ བ་ ཇི་ བཞིན་ དུ ། །"
  },
  {
    "source": "ཆོས་བརྒྱད་རྡུལ་དང་མ་འདྲེས་འཁོར་བ་ཡི།།",
    "target": "ཆོས་ བརྒྱད་ རྡུལ་ དང་ མ་ འདྲེས་ འཁོར་བ་ ཡི ། །"
  },
  {
    "source": "བདེ་འབྱོར་ཀུན་ལ་དུག་བཞིན་ཞེན་པ་ལོག།",
    "target": "བདེ་ འབྱོར་ ཀུན་ ལ་ དུག་ བཞིན་ ཞེན་པ་ ལོག །"
  },
  {
    "source": "སྟོང་དང་རྟེན་འབྱུང་ཟུང་འཇུག་གནད་གོ་བས།།",
    "target": "སྟོང་ དང་ རྟེན་ འབྱུང་ ཟུང་འཇུག་ གནད་ གོ་བ ས ། །"
  },
  {
    "source": "ཐབས་ཤེས་ཟུང་འབྲེལ་དོན་གཉིས་ལྷུན་གྲུབ་ཏུ།།",
    "target": "ཐབས་ཤེས་ ཟུང་ འབྲེལ་ དོན་ གཉིས་ ལྷུན་གྲུབ་ ཏུ ། །"
  },
  {
    "source": "བྱུང་ན་དགེ་སྦྱོར་གནད་དུ་སོང་ཞེས་བྱ།།",
    "target": "བྱུང་ ན་ དགེ་སྦྱོར་ གནད་ དུ་ སོང་ ཞེས་ བྱ ། །"
  },
  {
    "source": "དེ་ལྟར་སྔོན་འགྲོ་གསུམ་པོ་བསོད་ནམས་ཚོགས།།",
    "target": "དེ་ ལྟ ར་ སྔོན་ འགྲོ་ གསུམ་པོ་ བསོད་ནམས་ ཚོགས ། །"
  },
  {
    "source": "དངོས་གཞི་ཡེ་ཤེས་ཚོགས་ཏེ་ཚོགས་གཉིས་ཀྱི།།",
    "target": "དངོས་གཞི་ ཡེ་ཤེས་ཚོགས་ ཏེ་ ཚོགས་ གཉིས་ ཀྱི ། །"
  },
  {
    "source": "འབྲས་བུ་སྐུ་གཉིས་སམ་ནི་སྐུ་གསུམ་འཐོབ།།",
    "target": "འབྲས་བུ་ སྐུ་གཉིས་ སམ་ ནི་ སྐུ་ གསུམ་ འཐོབ ། །"
  },
  {
    "source": "དེ་ཡང་གཞི་དང་ལམ་གྱི་འོད་༼༤༥༢༽གསལ་གཉིས།།",
    "target": "དེ་ ཡང་ གཞི་ དང་ ལམ་ གྱི་ འོད་ ༼ ༤༥༢ ༽ གསལ་ གཉིས ། །"
  },
  {
    "source": "མ་བུ་འཕྲད་ཅེས་འདྲེས་པར་གྱུར་པའི་ཚེ།།",
    "target": "མ་བུ་ འཕྲད་ ཅེས་ འདྲེས་པ ར་ གྱུར་པ འི་ ཚེ ། །"
  },
  {
    "source": "རྫོགས་སངས་རྒྱས་ཞེས་བྱ་ཞིང་དེ་ཡི་ཚེ།།",
    "target": "རྫོགས་སངས་རྒྱས་ ཞེས་ བྱ་ ཞིང་ དེ་ ཡི་ ཚེ ། །"
  },
  {
    "source": "ངོ་བོ་སྟོང་པ་ཆོས་ཀྱི་སྐུ་ཡིན་ཅིང་།།",
    "target": "ངོ་བོ་ སྟོང་པ་ ཆོས་ ཀྱི་ སྐུ་ ཡིན་ ཅིང་ ། །"
  },
  {
    "source": "རང་བཞིན་གསལ་བ་ལོངས་སྤྱོད་རྫོགས་པའི་སྐུ།།",
    "target": "རང་བཞིན་ གསལ་བ་ ལོངས་སྤྱོད་ རྫོགས་པ འི་ སྐུ ། །"
  },
  {
    "source": "རྩལ་སྣང་འགག་མེད་སྤྲུལ་སྐུ་རབ་འབྱམས་སྟེ།།",
    "target": "རྩལ་ སྣང་ འགག་ མེད་ སྤྲུལ་སྐུ་ རབ་འབྱམས་ སྟེ ། །"
  },
  {
    "source": "ཐམས་ཅད་རྫོགས་པ་བདེ་བ་ཆེན་པོའི་སྐུ།།",
    "target": "ཐམས་ཅད་ རྫོགས་པ་ བདེ་བ་ ཆེན་པོ འི་ སྐུ ། །"
  },
  {
    "source": "སྐུ་བཞིའི་རང་བཞིན་གདོད་མའི་གནས་ལུགས་ཏེ།།",
    "target": "སྐུ་བཞི འི་ རང་བཞིན་ གདོད་ མ འི་ གནས་ལུགས་ ཏེ ། །"
  },
  {
    "source": "རང་ངོ་ཤེས་པ་འབྲས་བུའི་མཆོག་ཡིན་ཕྱིར།།",
    "target": "རང་ ངོ་ ཤེས་པ་ འབྲས་བུ འི་ མཆོག་ ཡིན་ ཕྱི ར ། །"
  },
  {
    "source": "རེ་དོགས་མེད་པ་འབྲས་བུ་ཡིན་ཅེས་གསུངས།",
    "target": "རེ་དོགས་ མེད་པ་ འབྲས་བུ་ ཡིན་ ཅེས་ གསུངས །"
  },
  {
    "source": "༈།",
    "target": "༈ །"
  },
  {
    "source": "ལྔ་པ་རྗེས་ལ་བསྔོ་བའི་རྒྱས་འདེབས་ནི།།",
    "target": "ལྔ་པ་ རྗེས་ ལ་ བསྔོ་བ འི་ རྒྱ ས་ འདེབས་ ནི ། །"
  },
  {
    "source": "རང་རིག་བདེར་གཤེགས་སྙིང་པོའི་དཀྱིལ་འཁོར་དུ།།",
    "target": "རང་ རིག་ བདེ ར་ གཤེགས་ སྙིང་པོ འི་ དཀྱིལ་འཁོར་ དུ ། །"
  },
  {
    "source": "ཚོགས་གཉིས་བསགས་པའི་དགེ་བ་དེས་མཚོན་ཏེ།།",
    "target": "ཚོགས་ གཉིས་ བསགས་པ འི་ དགེ་བ་ དེ ས་ མཚོན་ ཏེ ། །"
  },
  {
    "source": "དུས་གསུམ་དགེ་བ་ཇི་སྙེད་ཡོད་དོ་འཚལ།།",
    "target": "དུས་ གསུམ་ དགེ་བ་ ཇི་ སྙེད་ ཡོད་ དོ་ འཚལ ། །"
  },
  {
    "source": "གཅིག་བསྡུས་ལས་དང་བྱེད་པོ་བསྔོ་ཡུལ་བཅས།།",
    "target": "གཅིག་ བསྡུས་ ལས་ དང་ བྱེད་པོ་ བསྔོ་ ཡུལ་ བཅས ། །"
  },
  {
    "source": "འཁོར་གསུམ་མི་དམིགས་སྟོང་ཉིད་ལྟ་བ་ཡིས།།",
    "target": "འཁོར་ གསུམ་ མི་ དམིགས་ སྟོང་ཉིད་ ལྟ་བ་ ཡིས ། །"
  },
  {
    "source": "ཟིན་པའི་ངང་ནས་བདག་གཞན་འགྲོ་བ་ཀུན།།",
    "target": "ཟིན་པ འི་ ངང་ ནས་ བདག་ གཞན་ འགྲོ་བ་ ཀུན ། །"
  },
  {
    "source": "འཁོར་བའི་གཟེབ་ལས་མྱུར་དུ་ཐར་གྱུར་ཏེ།།",
    "target": "འཁོར་བ འི་ གཟེབ་ ལས་ མྱུར་ དུ་ ཐར་ གྱུར་ ཏེ ། །"
  },
  {
    "source": "ཟུང་འཇུག་ལྷན་སྐྱེས་ཡེ་ཤེས་ཕྱག་རྒྱ་ཆེའི།།",
    "target": "ཟུང་འཇུག་ ལྷན་སྐྱེས་ ཡེ་ཤེས་ ཕྱག་རྒྱ་ ཆེ འི ། །"
  },
  {
    "source": "གོ་འཕང་ཐོབ་ཕྱིར་རྩེ་གཅིག་བསྔོ་བར་བྱ།།",
    "target": "གོ་འཕང་ ཐོབ་ ཕྱི ར་ རྩེ་ གཅིག་ བསྔོ་བ ར་ བྱ ། །"
  },
  {
    "source": "དེ་ཡང་དགེ་བ་རྒྱ་ཆེན་ཅི་བསྒྲུབས་ཀྱང་།།",
    "target": "དེ་ ཡང་ དགེ་བ་ རྒྱ་ ཆེན་ ཅི་ བསྒྲུབས་ ཀྱང་ ། །"
  },
  {
    "source": "འཁོར་གསུམ་ཡོངས་དག་ལྟ་བས་མ་ཟིན་ན།།",
    "target": "འཁོར་ གསུམ་ ཡོངས་ དག་ ལྟ་བ ས་ མ་ ཟིན་ ན ། །"
  },
  {
    "source": "རྒྱལ་བས་ཤེར་ཕྱིན་ལ་སོགས་མདོ་སྡེ་རུ།།",
    "target": "རྒྱལ་བ ས་ ཤེར་ཕྱིན་ ལ་ སོགས་ མདོ་སྡེ་ རུ ། །"
  },
  {
    "source": "མིག་དང་བྲལ་བའི་སྐྱེ་བོ་ལྟ་བུ་དང་།།",
    "target": "མིག་ དང་ བྲལ་བ འི་ སྐྱེ་བོ་ ལྟ་བུ་ དང་ ། །"
  },
  {
    "source": "དུག་འདྲེས་ཁ་ཟས་ཟ་བ་འདྲར་གསུངས་པས།།",
    "target": "དུག་ འདྲེས་ ཁ་ཟས་ ཟ་བ་ འདྲ ར་ གསུངས་པ ས ། །"
  },
  {
    "source": "སྐྱོན་མེད་ཐར་བའི་རྒྱུ་རུ་མི་འགྱུར་ཕྱིར།།",
    "target": "སྐྱོན་ མེད་ ཐར་བ འི་ རྒྱུ་ རུ་ མི་ འགྱུར་ ཕྱི ར ། །"
  },
  {
    "source": "དེས་ན་བག་དང་ལྡན་པས་རྣམ་ཀུན་ཏུ།།",
    "target": "དེ ས་ ན་ བག་ དང་ ལྡན་པ ས་ རྣམ་ཀུན་ ཏུ ། །"
  },
  {
    "source": "བསྐྱེད་རྫོགས་རྣལ་འབྱོར་དགེ་སྦྱོར་ཅི་བྱེད་ཀྱང་།།",
    "target": "བསྐྱེད་རྫོགས་ རྣལ་འབྱོར་ དགེ་སྦྱོར་ ཅི་ བྱེད་ ཀྱང་ ། །"
  },
  {
    "source": "འབད་པས་བྱང་ཆུབ་ས་བོན་ཐེབས་པར་མཛོད།།",
    "target": "འབད་པ ས་ བྱང་ཆུབ་ ས་བོན་ ཐེབས་པ ར་ མཛོད ། །"
  },
  {
    "source": "དེ་ལྟར་ཐུན་ཁོང་གཅིག་ཏུ་ཡན་ལག་ལྔ།།",
    "target": "དེ་ ལྟ ར་ ཐུན་ ཁོང་ གཅིག་ ཏུ་ ཡན་ལག་ ལྔ ། །"
  },
  {
    "source": "ཚང་བར་ཉམས་སུ་ལེན་ཅིང་ལས་དང་པོས།།",
    "target": "ཚང་བ ར་ ཉམས་ སུ་ ལེན་ ཅིང་ ལས་ དང་པོ ས ། །"
  },
  {
    "source": "དངོས་གཞི་ཞིག་ནས་སེམས་འཛིན་ལ་སོགས་པ།།",
    "target": "དངོས་གཞི་ ཞིག་ ནས་ སེམས་ འཛིན་ ལ་ སོགས་པ ། །"
  },
  {
    "source": "སྐབས་སུ་གང་བབས་བསྒོམ་ཞིང་གོམས་པའི་ཚེ།།",
    "target": "སྐབས་ སུ་ གང་ བབས་ བསྒོམ་ ཞིང་ གོམས་པ འི་ ཚེ ། །"
  },
  {
    "source": "ཟུང་འཇུག་རྣལ་འབྱོར་ལས་གཞན་སྤྲོས་མི་དགོས།།",
    "target": "ཟུང་འཇུག་ རྣལ་འབྱོར་ ལས་ གཞན་ སྤྲོས་ མི་ དགོས ། །"
  },
  {
    "source": "དེ་ནས་ཞོར་བྱུང་དུས་དང་སྦྱར་བ་ནི།།",
    "target": "དེ་ ནས་ ཞོར་ བྱུང་ དུས་ དང་ སྦྱར་བ་ ནི ། །"
  },
  {
    "source": "ཐོ་རངས་ཡེ་ཤེས་གསལ་༼༤༥༣༽འདེབས་རྣལ་འབྱོར་ཞེས།།",
    "target": "ཐོ་རངས་ ཡེ་ཤེས་ གསལ་ ༼ ༤༥༣ ༽ འདེབས་ རྣལ་འབྱོར་ ཞེས ། །"
  },
  {
    "source": "གཉིད་ལས་ལངས་མ་ཐག་ཏུ་རྣམ་རྟོག་གིས།།",
    "target": "གཉིད་ ལས་ ལངས་ མ་ ཐག་ ཏུ་ རྣམ་རྟོག་ གིས ། །"
  },
  {
    "source": "བར་མ་ཆད་པར་གསལ་སྟོང་ཟུང་འཇུག་གི",
    "target": "བར་མ་ ཆད་པ ར་ གསལ་ སྟོང་ ཟུང་འཇུག་ གི"
  },
  {
    "source": "།",
    "target": "།"
  },
  {
    "source": "རིག་པ་ངོས་བཟུང་གཤིས་ལ་མཉམ་པར་བཞག།",
    "target": "རིག་པ་ ངོས་ བཟུང་ གཤིས་ ལ་ མཉམ་པ ར་ བཞག །"
  },
  {
    "source": "དེ་མ་རྟོགས་པའི་འགྲོ་བ་ཐམས་ཅད་ལ།།",
    "target": "དེ་ མ་ རྟོགས་པ འི་ འགྲོ་བ་ ཐམས་ཅད་ ལ ། །"
  },
  {
    "source": "སྙིང་རྗེ་དྲག་པོ་བསྒོམས་ནས་དགེ་སྦྱོར་བརྩམ།།",
    "target": "སྙིང་རྗེ་ དྲག་པོ་ བསྒོམས་ ནས་ དགེ་སྦྱོར་ བརྩམ ། །"
  },
  {
    "source": "དེས་ནི་ཉམས་ལེན་བྲོད་ཅིང་མགོ་ནས་ལེགས།།",
    "target": "དེ ས་ ནི་ ཉམས་ལེན་ བྲོད་ ཅིང་ མགོ་ ནས་ ལེགས ། །"
  },
  {
    "source": "དགེ་སྦྱོར་སྲོལ་དུ་འཇུག་པའི་མན་ངག་ཡིན།།",
    "target": "དགེ་སྦྱོར་ སྲོལ་ དུ་ འཇུག་པ འི་ མན་ངག་ ཡིན ། །"
  },
  {
    "source": "ཉིན་མོ་སྣང་བ་རྒྱས་འདེབས་རྣལ་འབྱོར་ནི།།",
    "target": "ཉིན་མོ་ སྣང་བ་ རྒྱས་ འདེབས་ རྣལ་འབྱོར་ ནི ། །"
  },
  {
    "source": "སྣང་བ་མཐའ་དག་འཁྲུལ་པའི་སེམས་ཡིན་ཞིང་།།",
    "target": "སྣང་བ་ མཐའ་དག་ འཁྲུལ་པ འི་ སེམས་ ཡིན་ ཞིང་ ། །"
  },
  {
    "source": "འཁྲུལ་པའི་རང་བཞིན་མེད་པ་རྨི་ལམ་འདྲ།།",
    "target": "འཁྲུལ་པ འི་ རང་བཞིན་ མེད་པ་ རྨི་ལམ་ འདྲ ། །"
  },
  {
    "source": "རྨི་ལམ་དངོས་བཟུང་མི་བཏུབ་སྟོང་པ་ཉིད།།",
    "target": "རྨི་ལམ་ དངོས་ བཟུང་ མི་ བཏུབ་ སྟོང་པ་ཉིད ། །"
  },
  {
    "source": "དེ་ལྟར་ལྟ་ཞིང་རྒྱས་བཏབ་སྒོམ་པས་ནི།།",
    "target": "དེ་ ལྟ ར་ ལྟ་ ཞིང་ རྒྱ ས་ བཏབ་ སྒོམ་པ ས་ ནི ། །"
  },
  {
    "source": "འཁྲུལ་དབང་མི་འཆོར་རིག་པའི་རྩལ་འབྱོངས་ཤིང་།།",
    "target": "འཁྲུལ་ དབང་ མི་ འཆོར་ རིག་པ འི་ རྩལ་ འབྱོངས་ ཤིང་ ། །"
  },
  {
    "source": "བར་དོའི་གནས་སྐབས་སྦྱོང་བའི་མན་ངག་ཡིན།།",
    "target": "བར་དོ འི་ གནས་ སྐབས་ སྦྱོང་བ འི་ མན་ངག་ ཡིན ། །"
  },
  {
    "source": "ནང་ནུབ་འདོད་ཡོན་གྲོགས་ཁྱེར་རྣལ་འབྱོར་ནི།།",
    "target": "ནང་ ནུབ་ འདོད་ཡོན་ གྲོགས་ ཁྱེར་ རྣལ་འབྱོར་ ནི ། །"
  },
  {
    "source": "བཟའ་བཏུང་གོས་དང་གནས་མལ་ལ་སོགས་པ།།",
    "target": "བཟའ་བཏུང་ གོས་ དང་ གནས་མལ་ ལ་ སོགས་པ ། །"
  },
  {
    "source": "རབ་ཏུ་ཞེན་མེད་སྟོང་པར་ཤེས་པའི་ངང་།།",
    "target": "རབ་ ཏུ་ ཞེན་ མེད་ སྟོང་པ ར་ ཤེས་པ འི་ ངང་ ། །"
  },
  {
    "source": "ཆོས་ཉིད་རང་ལ་རང་ཐིམ་ཚུལ་དུ་སྦྱང་།།",
    "target": "ཆོས་ཉིད་ རང་ ལ་ རང་ ཐིམ་ ཚུལ་ དུ་ སྦྱང་ ། །"
  },
  {
    "source": "དེ་ཙམ་མ་ནུས་ལྷ་དང་བླ་མ་ནི།།",
    "target": "དེ་ ཙམ་ མ་ ནུས་ ལྷ་ དང་ བླ་མ་ ནི ། །"
  },
  {
    "source": "མཆོད་པའི་ཚུལ་དུ་ལོངས་སུ་སྤྱད་བྱ་སྟེ།།",
    "target": "མཆོད་པ འི་ ཚུལ་ དུ་ ལོངས་ སུ་ སྤྱད་ བྱ་ སྟེ ། །"
  },
  {
    "source": "འདོད་ཡོན་མི་འཆིང་ཚོགས་རྫོགས་མན་ངག་ཡིན།།",
    "target": "འདོད་ཡོན་ མི་ འཆིང་ ཚོགས་ རྫོགས་ མན་ངག་ ཡིན ། །"
  },
  {
    "source": "སྲོད་ལ་དབང་པོ་གཞི་བསྡུའི་རྣལ་འབྱོར་ནི།།",
    "target": "སྲོད་ ལ་ དབང་པོ་ གཞི་ བསྡུ འི་ རྣལ་འབྱོར་ ནི ། །"
  },
  {
    "source": "ཉིན་མོར་འཁྲུལ་པའི་དྲན་པ་ཅི་ཤར་ཡང་།།",
    "target": "ཉིན་མོ ར་ འཁྲུལ་པ འི་ དྲན་པ་ ཅི་ ཤར་ ཡང་ ། །"
  },
  {
    "source": "འཕྲོ་མི་མཐུད་པར་རང་ངོ་ཅེར་ཅེར་བལྟ།།",
    "target": "འཕྲོ་ མི་ མཐུད་པ ར་ རང་ ངོ་ ཅེར་ ཅེར་ བལྟ ། །"
  },
  {
    "source": "མཚན་མོའི་དགེ་སྦྱོར་སྲོལ་འཛུད་མན་ངག་ཡིན།།",
    "target": "མཚན་མོ འི་ དགེ་སྦྱོར་ སྲོལ་ འཛུད་ མན་ངག་ ཡིན ། །"
  },
  {
    "source": "ནམ་གུང་ཤེས་པ་བུམ་གཞུག་རྣལ་འབྱོར་ནི།།",
    "target": "ནམ་གུང་ ཤེས་པ་ བུམ་ གཞུག་ རྣལ་འབྱོར་ ནི ། །"
  },
  {
    "source": "སྙིང་དཀྱིལ་ལ་མ་བསྒོམས་ནས་གསོལ་བ་བཏབ།།",
    "target": "སྙིང་ དཀྱིལ་ ལ་ མ་ བསྒོམས་ ནས་ གསོལ་བ་ བཏབ ། །"
  },
  {
    "source": "རྣམ་རྟོག་རྦད་བཅད་ཆོས་ཉིད་སྤྲོས་བྲལ་ལ།།",
    "target": "རྣམ་རྟོག་ རྦད་ བཅད་ ཆོས་ཉིད་ སྤྲོས་བྲལ་ ལ ། །"
  },
  {
    "source": "མཉམ་པར་བཞག་བཞིན་གཉིད་དུ་འགྲོ་བར་བྱ།།",
    "target": "མཉམ་པ ར་ བཞག་ བཞིན་ གཉིད་ དུ་ འགྲོ་བ ར་ བྱ ། །"
  },
  {
    "source": "དེས་ནི་འདི་དང་འཆི་བའི་གནས་སྐབས་སུ།།",
    "target": "དེ ས་ ནི་ འདི་ དང་ འཆི་བ འི་ གནས་ སྐབས་ སུ ། །"
  },
  {
    "source": "འོད་གསལ་མ་བུ་བསྲེ་བའི་གདམས་ངག་ཡིན།།",
    "target": "འོད་གསལ་ མ་བུ་ བསྲེ་བ འི་ གདམས་ངག་ ཡིན ། །"
  },
  {
    "source": "འཆི་ཁ་ཡེ་ཤེས་ཟང་ཐལ་རྣལ་འབྱོར་མི།།",
    "target": "འཆི་ཁ་ ཡེ་ཤེས་ ཟང་ཐལ་ རྣལ་འབྱོར་ མི ། །"
  },
  {
    "source": "དངོས་པོ་ཀུན་ལ་ཆགས་ཞེན་རྦད་ཀྱིས་བཅད།།",
    "target": "དངོས་པོ་ ཀུན་ ལ་ ཆགས་ ཞེན་ རྦད་ ཀྱིས་ བཅད ། །"
  },
  {
    "source": "འདི་དང་ཚེ་རབས་ཉེས་ལྟུང་ཐམས་ཅད་༼༤༥༤༽བཤགས།།",
    "target": "འདི་ དང་ ཚེ་རབས་ ཉེས་ལྟུང་ ཐམས་ཅད་ ༼ ༤༥༤ ༽ བཤགས ། །"
  },
  {
    "source": "རང་གཞན་དགེ་བ་ཐམས་ཅད་གསལ་བཏབ་ནས།།",
    "target": "རང་ གཞན་ དགེ་བ་ ཐམས་ཅད་ གསལ་ བཏབ་ ནས ། །"
  },
  {
    "source": "ཡི་རང་བསྒོམ་ཞིང་བྱང་ཆུབ་ཆེན་པོར་བསྔོ།།",
    "target": "ཡི་ རང་ བསྒོམ་ ཞིང་ བྱང་ཆུབ་ ཆེན་པོ ར་ བསྔོ ། །"
  },
  {
    "source": "ཁྱད་པར་ལྕོགས་ན་ཕུང་པོའི་མཆོད་སྦྱིན་བྱ།།",
    "target": "ཁྱད་པ ར་ ལྕོགས་ ན་ ཕུང་པོ འི་ མཆོད་སྦྱིན་ བྱ ། །"
  },
  {
    "source": "རང་སེམས་སྐྱེ་འཆི་མེད་པར་ཐག་བཅད་ནས།།",
    "target": "རང་སེམས་ སྐྱེ་འཆི་ མེད་པ ར་ ཐག་ བཅད་ ནས ། །"
  },
  {
    "source": "ཐིམ་རིམ་ལ་སོགས་གང་དགར་བོར་བྱ་ཞིང་།།",
    "target": "ཐིམ་རིམ་ ལ་ སོགས་ གང་ དག ར་ བོ ར་ བྱ་ ཞིང་ ། །"
  },
  {
    "source": "དམིགས་པའི་ཙབ་ཙུབ་མང་པོ་མི་བྱེད་པར།།",
    "target": "དམིགས་པ འི་ ཙབ་ཙུབ་ མང་པོ་ མི་ བྱེད་པ ར ། །"
  },
  {
    "source": "སྒོམ་དང་མི་སྒོམ་རྡུལ་ཙམ་མེད་པ་ཡི།།",
    "target": "སྒོམ་ དང་ མི་ སྒོམ་ རྡུལ་ ཙམ་ མེད་པ་ ཡི ། །"
  },
  {
    "source": "རང་བབ་ཕྱག་རྒྱ་ཆེ་ལ་མཉམ་བཞག་བཞིན།།",
    "target": "རང་བབ་ ཕྱག་ རྒྱ་ ཆེ་ ལ་ མཉམ་བཞག་ བཞིན ། །"
  },
  {
    "source": "ཟང་ཐལ་ཆོས་སྐུའི་ཀློང་དུ་འཕོ་བར་བྱ།།",
    "target": "ཟང་ཐལ་ ཆོས་སྐུ འི་ ཀློང་ དུ་ འཕོ་བ ར་ བྱ ། །"
  },
  {
    "source": "དེས་ནི་ངན་སོང་ངན་འགྲོའི་སྒོ་འགེག་ཅིང་།།",
    "target": "དེ ས་ ནི་ ངན་སོང་ ངན་འགྲོ འི་ སྒོ་ འགེག་ ཅིང་ ། །"
  },
  {
    "source": "འཁོར་བ་སྤྱི་དང་ཁྱད་པར་བར་དོ་ཡི།།",
    "target": "འཁོར་བ་ སྤྱི་ དང་ ཁྱད་པ ར་ བར་དོ་ ཡི ། །"
  },
  {
    "source": "འཁྲུལ་པའི་ཉེར་ལེན་གཅོད་པར་བྱེད་པ་དང་།།",
    "target": "འཁྲུལ་པ འི་ ཉེར་ལེན་ གཅོད་པ ར་ བྱེད་པ་ དང་ ། །"
  },
  {
    "source": "འཆི་བ་ཆོས་སྐུར་རྟོགས་པའི་མན་ངག་ཡིན།།",
    "target": "འཆི་བ་ ཆོས་སྐུ ར་ རྟོགས་པ འི་ མན་ངག་ ཡིན ། །"
  },
  {
    "source": "དེ་ལྟར་ཕྱག་རྒྱ་ཆེན་པོ་ལྔ་ལྡན་གྱི།།",
    "target": "དེ་ ལྟ ར་ ཕྱག་རྒྱ་ ཆེན་པོ་ ལྔ་ ལྡན་ གྱི ། །"
  },
  {
    "source": "གདམས་པ་ཉུང་ངུ་ལས་ཀྱང་ཆེས་ཉུང་འདི།།",
    "target": "གདམས་པ་ ཉུང་ ངུ་ ལས་ ཀྱང་ ཆེས་ ཉུང་ འདི ། །"
  },
  {
    "source": "སྡེ་དགེ་ས་དབང་ཆེན་པོའི་མདུན་ན་འདོན།།",
    "target": "སྡེ་དགེ་ ས་ དབང་ ཆེན་པོ འི་ མདུན་ ན་ འདོན ། །"
  },
  {
    "source": "བསྒྲེས་པོ་ཆོས་སོང་བློ་གྲོས་ཞལ་སྔ་ནས།།",
    "target": "བསྒྲེ ས་པོ་ ཆོས་ སོང་ བློ་གྲོས་ ཞལ་སྔ་ ནས ། །"
  },
  {
    "source": "བསྐུལ་བར་མཛད་པས་གང་དྲན་ལྡེབ་སྦྱོར་གྱིས།།",
    "target": "བསྐུལ་བ ར་ མཛད་པ ས་ གང་ དྲན་ ལྡེབ་ སྦྱོར་ གྱིས ། །"
  },
  {
    "source": "མ་བཅིངས་བབ་ཅོལ་ལྷུག་པར་སྨྲ་བ་པོ།།",
    "target": "མ་ བཅིངས་ བབ་ ཅོལ་ ལྷུག་པ ར་ སྨྲ་བ་ པོ ། །"
  },
  {
    "source": "གཙུག་ལག་ཆོས་ཀྱི་སྣང་བ་ཞེས་བྱའོ།།",
    "target": "གཙུག་ལག་ ཆོས་ ཀྱི་ སྣང་བ་ ཞེས་ བྱ འོ ། །"
  },
  {
    "source": "།།",
    "target": "། །"
  }
]
