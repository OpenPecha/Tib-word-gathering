[
  {
    "source": "༄༅།།",
    "target": "༄༅ ། །"
  },
  {
    "source": "རྟ་མགྲིན་དམར་པོའི་མངོན་རྟོགས་རྒྱས་པ་བཞུགས་སོ།།",
    "target": "རྟ་མགྲིན་ དམར་པོ འི་ མངོན་རྟོགས་ རྒྱས་པ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བླ་མ་དམ་པའི་ཞབས་ལ་ཕྱག་འཚལ་ལོ།།",
    "target": "བླ་མ་ དམ་པ འི་ ཞབས་ ལ་ ཕྱག་ འཚལ་ ལོ ། །"
  },
  {
    "source": "སྙིང་རྗེའི་བདག་ཉིད་ཅན་ཡིན་ཀྱང་།།",
    "target": "སྙིང་རྗེ འི་ བདག་ཉིད་ ཅན་ ཡིན་ ཀྱང་ ། །"
  },
  {
    "source": "མ་ཏྲཾ་རུ་དྲའི་མ་རུངས་པར།",
    "target": "མ་ ཏྲཾ་ རུ་དྲ འི་ མ་ རུངས་པ ར །"
  },
  {
    "source": "ཁྲོས་ཏེ་ཚར་གཅོད་ཕྱིར་བསྟན་པ།།",
    "target": "ཁྲོས་ ཏེ་ ཚར་ གཅོད་ ཕྱི ར་ བསྟན་པ ། །"
  },
  {
    "source": "པདྨ་གར་དབང་དེ་ལ་འདུད།།",
    "target": "པདྨ་ གར་ དབང་ དེ་ ལ་ འདུད ། །"
  },
  {
    "source": "འདིར་གྲུབ་པའི་རྒྱལ་མོའི་གཞུང་གི་རྗེས་སུ་འབྲངས་པ་རྟ་མགྲིན་གྱི་སྒྲུབ་ཐབས་རྒྱས་པ་ཞིག་བྲི་བར་བྱའོ།།",
    "target": "འདི ར་ གྲུབ་པ འི་ རྒྱལ་མོ འི་ གཞུང་ གི་ རྗེས་ སུ་ འབྲངས་པ་ རྟ་མགྲིན་ གྱི་ སྒྲུབ་ཐབས་ རྒྱས་པ་ ཞིག་ བྲི་བ ར་ བྱ འོ ། །"
  },
  {
    "source": "དེ་ཡང་བདེ་བའི་སྟན་ལ་འདུག་ནས།",
    "target": "དེ་ ཡང་ བདེ་བ འི་ སྟན་ ལ་ འདུག་ ནས །"
  },
  {
    "source": "སངས་རྒྱས་ཆོས་དང་ཚོགས་ཀྱི་མཆོག་རྣམས་ལ།།",
    "target": "སངས་རྒྱས་ ཆོས་ དང་ ཚོགས་ ཀྱི་ མཆོག་ རྣམས་ ལ ། །"
  },
  {
    "source": "བྱང་ཆུབ་མ་ཐོབ་བར་དུ་བདག་ནི་སྐྱབས་སུ་མཆི།།",
    "target": "བྱང་ཆུབ་ མ་ ཐོབ་བ ར་ དུ་ བདག་ ནི་ སྐྱབས་ སུ་ མཆི ། །"
  },
  {
    "source": "བདག་གིས་བསྙེན་སྒྲུབས་བགྱིས་པ་འདི་དག་གིས།།",
    "target": "བདག་ གིས་ བསྙེན་ སྒྲུབས་ བགྱིས་པ་ འདི་ དག་ གིས ། །"
  },
  {
    "source": "འགྲོ་ལ་ཕན་ཕྱིར་སངས་རྒྱས་ཐོབ་པར་ཤོག།",
    "target": "འགྲོ་ ལ་ ཕན་ ཕྱི ར་ སངས་རྒྱས་ ཐོབ་པ ར་ ཤོག །"
  },
  {
    "source": "རང་གི་སྙིང་གར་ཧྲཱིཿདམར་པོ་དེ་ལས་འཕྲོས་པའི་འོད་ཟེར་ལྕགས་ཀྱུའི་རྣམ་པ་ཅན་གྱིས་བླ་མ་རིགས་བདག་གི་རྣམ་པར་བཞུགས་པའི་རྟ་མགྲིན་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཐམས་ཅད་ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས།",
    "target": "རང་ གི་ སྙིང་ ག ར་ ཧྲཱིཿ དམར་པོ་ དེ་ ལས་ འཕྲོས་པ འི་ འོད་ཟེར་ ལྕགས་ཀྱུ འི་ རྣམ་པ་ ཅན་ གྱིས་ བླ་མ་ རིགས་བདག་ གི་ རྣམ་པ ར་ བཞུགས་པ འི་ རྟ་ མགྲིན་ ལ་ སངས་རྒྱས་ དང་ བྱང་ཆུབ་སེམས་ དཔ འི་ ཚོགས་ ཐམས་ཅད་ ཀྱིས་ བསྐོར་བ་ མདུན་ གྱི་ ནམ་ མཁ ར་ སྤྱན་ དྲངས །"
  },
  {
    "source": "དཀོན་མཆོག་གསུམ་དངོས་བླ་མ་དང་།",
    "target": "དཀོན་མཆོག་ གསུམ་ དངོས་ བླ་མ་ དང་ །"
  },
  {
    "source": "ཁྲོ་རྒྱལ་རྟ་མགྲིན་གཙོར་བཞུགས་པའི།།",
    "target": "ཁྲོ་རྒྱལ་ རྟ་མགྲིན་ གཙོ ར་ བཞུགས་ པ འི ། །"
  },
  {
    "source": "རྒྱལ་བའི་དཀྱིལ་འཁོར་མ་ལུས་པར།།",
    "target": "རྒྱལ་བ འི་ དཀྱིལ་འཁོར་ མ་ ལུས་པ ར ། །"
  },
  {
    "source": "རྣམ་པ་ཀུན་ཏུ་ཕྱག་འཚལ་ལོ།།",
    "target": "རྣམ་པ་ ཀུན་ ཏུ་ ཕྱག་ འཚལ་ ལོ ། །"
  },
  {
    "source": "བདག་ལུས་རྒྱལ་བ་མཉེས་བྱེད་པ།།",
    "target": "བདག་ ལུས་ རྒྱལ་བ་ མཉེས་ བྱེད་པ ། །"
  },
  {
    "source": "ཀུན་ཏུ་བཟང་པོའི་མཆོད་པའི་སྤྲིན།།",
    "target": "ཀུན་ ཏུ་ བཟང་པོ འི་ མཆོད་པ འི་ སྤྲིན ། །"
  },
  {
    "source": "རབ་འབྱམས་ནམ་མཁའི་ཁམས་ཁྱབ་པའི།།",
    "target": "རབ་འབྱམས་ ནམ་ མཁ འི་ ཁམས་ ཁྱབ་ པ འི ། །"
  },
  {
    "source": "དངོས་པོ་ཀུན་གྱིས་མཆོད་པར་བགྱི།།",
    "target": "དངོས་པོ་ ཀུན་ གྱིས་ མཆོད་པ ར་ བགྱི ། །"
  },
  {
    "source": "སྡིག་པ་མ་ལུས་བཤགས་ལགས་ཤིང་།།",
    "target": "སྡིག་པ་ མ་ ལུས་ བཤགས་ ལགས་ ཤིང་ ། །"
  },
  {
    "source": "བསོད་ནམས་ཀུན་ལ་ཡིད་དགའ་བས།།",
    "target": "བསོད་ནམས་ ཀུན་ ལ་ ཡིད་ དགའ་བ ས ། །"
  },
  {
    "source": "ཆོས་ཀྱི་རྔ་ཆེན་བརྡུང་བསྐུལ་ཏེ།།",
    "target": "ཆོས་ ཀྱི་ རྔ་ ཆེན་ བརྡུང་ བསྐུལ་ ཏེ ། །"
  },
  {
    "source": "ནམ་མཁའ་ཇི་སྲིད་བཞུགས་པར་གསོལ།།",
    "target": "ནམ་མཁའ་ ཇི་སྲིད་ བཞུགས་པ ར་ གསོལ ། །"
  },
  {
    "source": "ཡོན་གནས་དམ་པ་ཁྱེད་མཐུས་བདགཁམས་གསུམ་མ་ལུས་དབང་བསྡུས་ཏེ།།",
    "target": "ཡོན་གནས་ དམ་པ་ ཁྱེད་ མཐུ ས་ བདག ཁམས་ གསུམ་ མ་ ལུས་དབང་ བསྡུས་ ཏེ ། །"
  },
  {
    "source": "སངས་རྒྱས་ཀུན་གྱི་དྲུང་ཕྱིན་ནས།།",
    "target": "སངས་རྒྱས་ ཀུན་ གྱི་ དྲུང་ ཕྱིན་ ནས ། །"
  },
  {
    "source": "དམ་ཆོས་མ་ལུས་འཛིན་པར་ཤོག།",
    "target": "དམ་ཆོས་ མ་ ལུས་ འཛིན་པ ར་ ཤོག །"
  },
  {
    "source": "ལན་གསུམ་གྱིས་ཚོགས་ཞིང་རང་བཞིན་གྱི་གནས་སུ་གཤེགས།",
    "target": "ལན་ གསུམ་ གྱིས་ ཚོགས་ ཞིང་ རང་བཞིན་ གྱི་ གནས་ སུ་ གཤེགས །"
  },
  {
    "source": "སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིགསོགས་ཚངས་པའི་གནས་བཞི་བསྒོམ།",
    "target": "སེམས་ཅན་ ཐམས་ཅད་ བདེ་བ་ དང་ བདེ་བ འི་ རྒྱུ་ དང་ ལྡན་པ ར་ གྱུར་ ཅིག སོགས་ ཚངས་པ འི་ གནས་ བཞི་ བསྒོམ །"
  },
  {
    "source": "སེམས་ཅན་ཐམས་ཅད་ཀྱི་དོན་དུ་དཔལ་ཆེན་པོ་རྟ་མགྲིན་གྱི་གོ་འཕང་ཐོབ་པར་བྱ།",
    "target": "སེམས་ཅན་ ཐམས་ཅད་ ཀྱི་ དོན་ དུ་ དཔལ་ ཆེན་པོ་ རྟ་ མགྲིན་ གྱི་ གོ་འཕང་ ཐོབ་པ ར་ བྱ །"
  },
  {
    "source": "དེའི་ཆེད་དུ་རྣལ་འབྱོར་གྱི་རིམ་པ་ལ་འཇུག་པར་བྱའོ་སྙམ་པས་སྙིང་གའི་ཧྲཱིཿཡེ་ཤེས་ཀྱི་མེར་འབར་རྣམ་སྨིན་གྱི་ལུས་བསྲེགས་ནས་སྟོང་པ་ཉིད་དུ་གྱུར།",
    "target": "དེ འི་ ཆེད་ དུ་ རྣལ་འབྱོར་ གྱི་ རིམ་པ་ ལ་ འཇུག་པ ར་ བྱ འོ་ སྙམ་ པ ས་ སྙིང་ག འི་ ཧྲཱིཿ ཡེ་ཤེས་ ཀྱི་ མེ ར་ འབར་ རྣམ་སྨིན་ གྱི་ ལུས་ བསྲེགས་ ནས་ སྟོང་པ་ཉིད་ དུ་ གྱུར །"
  },
  {
    "source": "ཨོཾ་སྭ་བྷཱ་ཝ་ཤུད་དྷཱཿསརྦདྷརྨཿསྭ་བྷཱ་ཝ་ཤུད་དྷོ༔",
    "target": "ཨོཾ་ སྭ་ བྷཱ་ཝ་ ཤུད་ དྷཱཿ སརྦདྷརྨཿ སྭ་ བྷཱ་ཝ་ ཤུད་ དྷོ ༔"
  },
  {
    "source": "ཧཾ།",
    "target": "ཧཾ །"
  },
  {
    "source": "སྟོང་པའི་ངང་ལས་སྔོན་གྱི་སྨོན་ལམ་གྱི་འཕེན་པས་རྒྱུ་བྱས་སྙིང་རྗེས་རྐྱེན་བྱས་ཏེ།",
    "target": "སྟོང་པ འི་ ངང་ ལས་ སྔོན་ གྱི་ སྨོན་ལམ་ གྱི་ འཕེན་པ ས་ རྒྱུ་ བྱས་ སྙིང་རྗེ ས་ རྐྱེན་ བྱས་ ཏེ །"
  },
  {
    "source": "སྐད་ཅིག་གིས་རིན་པོ་ཆེ་དམར་པོའི་ཁམས་ལས་གྲུབ་པའི་དཀྱིལ་འཁོར་ཟླ་གམ།",
    "target": "སྐད་ ཅིག་ གིས་ རིན་པོ་ཆེ་ དམར་པོ འི་ ཁམས་ ལས་ གྲུབ་པ འི་ དཀྱིལ་འཁོར་ ཟླ་ གམ །"
  },
  {
    "source": "མདུན་བཅད་ཁའི་ཕྱོགས་སུ་སྒོ་ཡོད་པ།",
    "target": "མདུན་ བཅད་ ཁ འི་ ཕྱོགས་ སུ་ སྒོ་ ཡོད་པ །"
  },
  {
    "source": "ནང་ཡངས་ཤིང་རྒྱ་ཆེ་བའི་ལྟེ་བར་པདྨ་དང་ཉི་མ་ལ།",
    "target": "ནང་ ཡངས་ ཤིང་ རྒྱ་ ཆེ་བ འི་ ལྟེ་བ ར་ པདྨ་ དང་ ཉི་མ་ ལ །"
  },
  {
    "source": "ཧྲཱིཿདམར་པོ་ལས་རྡོ་རྗེ་དབྱུག་ཐོ་དཀར་པོ་ཡོངས་སུ་གྱུར་པ་ལས།",
    "target": "ཧྲཱིཿ དམར་པོ་ ལས་ རྡོ་རྗེ་ དབྱུག་ ཐོ་ དཀར་པོ་ ཡོངས་ སུ་ གྱུར་པ་ ལས །"
  },
  {
    "source": "རང་ཉིད་སྐད་ཅིག་གིས་ཁྲོ་བོའི་རྒྱལ་པོ་རྟ་མཆོག་རྩ་བའི་ཞལ་གདངས་ཤིང་མཆེ་བ་གཙིགས་པ།",
    "target": "རང་ ཉིད་ སྐད་ ཅིག་ གིས་ ཁྲོ་བོ འི་ རྒྱལ་པོ་ རྟ་ མཆོག་ རྩ་བ འི་ ཞལ་ གདངས་ ཤིང་ མཆེ་བ་ གཙིགས་པ །"
  },
  {
    "source": "ལྗགས་འགྱུར་བ་སྤྱན་གསུམ་པ་དབུ་སྐྲ་དང་སྨིན་མ་དང་སྨ་ར་སེར་པོ།",
    "target": "ལྗགས་ འགྱུར་བ་ སྤྱན་ གསུམ་པ་ དབུ་ སྐྲ་ དང་ སྨིན་མ་ དང་ སྨ་ར་ སེར་པོ །"
  },
  {
    "source": "སྟེང་དུ་རྟ་ཞལ་ལྗང་ཞུར་རྟ་སྐད་ནམ་མཁའི་དབྱིངས་སུ་འཚེར་བས་ཁམས་གསུམ་དབང་དུ་སྡུད་པ།",
    "target": "སྟེང་ དུ་ རྟ་ ཞལ་ ལྗང་ ཞུ ར་ རྟ་ སྐད་ ནམ་ མཁ འི་ དབྱིངས་ སུ་ འཚེར་བ ས་ ཁམས་ གསུམ་ དབང་ དུ་ སྡུད་པ །"
  },
  {
    "source": "ཕྱག་གཡས་རྡོ་རྗེའི་དབྱུག་ཐོ་ཕྱར་བས་བགེགས་དང་འབྱུང་པོ་མ་ལུས་པ་འཇོམས་ཤིང་།",
    "target": "ཕྱག་ གཡས་ རྡོ་རྗེ འི་ དབྱུག་ ཐོ་ ཕྱར་བ ས་ བགེགས་ དང་ འབྱུང་པོ་ མ་ ལུས་པ་ འཇོམས་ ཤིང་ །"
  },
  {
    "source": "གཡོན་ཐུགས་ཀར་སྡིག་མཛུབ་མཛད་པའི་རྩེར་མེ་འབར་བས་གནོད་བྱེད་མ་ལུས་པ་བསྲེག་པ།",
    "target": "གཡོན་ ཐུགས་ ཀ ར་ སྡིག་ མཛུབ་ མཛད་པ འི་ རྩེ ར་ མེ་ འབར་བ ས་ གནོད་ བྱེད་ མ་ ལུས་པ་ བསྲེག་པ །"
  },
  {
    "source": "མི་མགོ་སྐམ་པོ་ལྔའི་ཅོད་པན་དང་།",
    "target": "མི་མགོ་ སྐམ་པོ་ ལྔ འི་ ཅོད་པན་ དང་ །"
  },
  {
    "source": "རློན་པ་ཁྲག་འཛག་པ་བརྒྱའི་ཕྱེད་ཀྱི་དོ་ཤལ་དང་།",
    "target": "རློན་པ་ ཁྲག་འཛག་པ་ བརྒྱ འི་ ཕྱེད་ ཀྱི་ དོ་ཤལ་ དང་ །"
  },
  {
    "source": "རུས་པའི་ཕྱག་རྒྱ་ལྔ་དང་།",
    "target": "རུས་པ འི་ ཕྱག་རྒྱ་ ལྔ་ དང་ །"
  },
  {
    "source": "ཀླུ་ཆེན་པོ་བརྒྱད་ཀྱིས་བརྒྱན་པ།",
    "target": "ཀླུ་ ཆེན་པོ་ བརྒྱད་ ཀྱིས་ བརྒྱན་པ །"
  },
  {
    "source": "ཁྲག་གི་ཐིག་ལེ།",
    "target": "ཁྲག་ གི་ ཐིག་ལེ །"
  },
  {
    "source": "ཞག་གི་ཟོར་རིས།",
    "target": "ཞག་ གི་ ཟོར་ རིས །"
  },
  {
    "source": "ཐལ་ཆེན་གྱི་ཚོམ་བུ།",
    "target": "ཐལ་ཆེན་ གྱི་ ཚོམ་ བུ །"
  },
  {
    "source": "གླང་པོ་ཆེའི་ཀོ་བ་དང་མིའི་པགས་པས་སྟོད་གཡོགས་པ།",
    "target": "གླང་པོ་ཆེ འི་ ཀོ་བ་ དང་ མི འི་ པགས་པ ས་ སྟོད་གཡོགས་ པ །"
  },
  {
    "source": "སྟག་ལྤགས་རློན་པས་སྨད་དཀྲིས་པ།",
    "target": "སྟག་ ལྤགས་ རློན་པ ས་ སྨད་ དཀྲིས་པ །"
  },
  {
    "source": "ཅིས་ཀྱང་མི་ཚུགས་པ་རྡོ་རྗེའི་རང་བཞིན།",
    "target": "ཅི ས་ ཀྱང་ མི་ ཚུགས་པ་ རྡོ་རྗེ འི་ རང་བཞིན །"
  },
  {
    "source": "གཤིན་རྗེའི་གཟུགས་ལྟ་བུའི་སྐུ་ལས་བསྐལ་པའི་མེའི་ཕུང་པོ་སྟེང་འོག་ཕྱོགས་མཚམས་ཐམས་ཅད་དུ་དམར་འུར་འུར་འཕྲོ་བ།",
    "target": "གཤིན་རྗེ འི་ གཟུགས་ ལྟ་བུ འི་ སྐུ་ ལས་ བསྐལ་པ འི་ མེ འི་ ཕུང་པོ་ སྟེང་འོག་ ཕྱོགས་མཚམས་ ཐམས་ཅད་ དུ་ དམར་ འུར་འུར་ འཕྲོ་བ །"
  },
  {
    "source": "ཞབས་གཡས་བསྐུམ་གཡོན་བརྐྱང་བས་བདུད་བཞི་བརྫིས་ཏེ་པདྨ་དང་ཉི་མ་ལ་བཞུགས་པ།",
    "target": "ཞབས་ གཡས་ བསྐུམ་ གཡོན་ བརྐྱང་བ ས་ བདུད་ བཞི་ བརྫིས་ ཏེ་ པདྨ་ དང་ ཉི་མ་ ལ་ བཞུགས་པ །"
  },
  {
    "source": "སྲིད་པ་གསུམ་ཟིལ་གྱིས་གནོན་པ་ནམ་མཁའི་ཁམས་ཁྱབ་པ་ཞིག་ཏུ་གྱུར་བའི་དཔྲལ་བར་སྐུ་རྡོ་རྗེའི་རང་བཞིན་ཨོཾ་དཀར་པོ།",
    "target": "སྲིད་པ་ གསུམ་ ཟིལ་ གྱིས་ གནོན་པ་ ནམ་ མཁ འི་ ཁམས་ ཁྱབ་པ་ ཞིག་ ཏུ་ གྱུར་བ འི་ དཔྲལ་བ ར་ སྐུ་ རྡོ་རྗེ འི་ རང་བཞིན་ ཨོཾ་ དཀར་ པོ །"
  },
  {
    "source": "མགྲིན་པར་གསུང་རྡོ་རྗེའི་རང་བཞིན་ཨཱཿདམར་པོ།",
    "target": "མགྲིན་པ ར་ གསུང་རྡོ་རྗེ འི་ རང་བཞིན་ ཨཱཿདམར་ པོ །"
  },
  {
    "source": "སྙིང་གར་ཐུགས་རྡོ་རྗེའི་རང་བཞིན་ཧཱུྃ་སྔོན་པོ།",
    "target": "སྙིང་ག ར་ ཐུགས་ རྡོ་རྗེ འི་ རང་བཞིན་ ཧཱུྃ་ སྔོན་པོ །"
  },
  {
    "source": "སྙིང་ནང་དུ་དབྱུག་ཐོ་དཀར་པོ།",
    "target": "སྙིང་ ནང་ དུ་ དབྱུག་ ཐོ་ དཀར་པོ །"
  },
  {
    "source": "ཧྲཱིཿདམར་པོས་མཚན་པ།",
    "target": "ཧྲཱིཿདམར་ པོ ས་ མཚན་པ །"
  },
  {
    "source": "དེ་ལས་འོད་ཟེར་འཕྲོས་བསྒོམས་པ་ཇི་ལྟ་བའི་ཁྲོ་བོའི་རྒྱལ་པོས་སངས་རྒྱས་དང་བྱང་ཆུབ་སེམས་དཔའི་ཚོགས་ཆེན་པོས་བསྐོར་བ་མདུན་གྱི་ནམ་མཁར་སྤྱན་དྲངས་པར་མོས་ཏེ།",
    "target": "དེ་ ལས་ འོད་ཟེར་ འཕྲོས་ བསྒོམས་པ་ ཇི་ ལྟ་བ འི་ ཁྲོ་བོ འི་ རྒྱལ་པོ ས་ སངས་རྒྱས་ དང་ བྱང་ཆུབ་སེམས་ དཔ འི་ ཚོགས་ ཆེན་པོ ས་ བསྐོར་བ་ མདུན་ གྱི་ ནམ་ མཁ ར་ སྤྱན་ དྲངས་པ ར་ མོས་ ཏེ །"
  },
  {
    "source": "ཧྲཱིཿལས་སྐྱེས་པའི་རྟ་མཆོག་སྐུ།།",
    "target": "ཧྲཱིཿ ལས་ སྐྱེས་པ འི་ རྟ་ མཆོག་ སྐུ ། །"
  },
  {
    "source": "ཉི་མའི་འོད་མཚུངས་ཉོན་མོངས་བསྲེག།",
    "target": "ཉི་མ འི་ འོད་ མཚུངས་ ཉོན་ མོངས་ བསྲེག །"
  },
  {
    "source": "བདུད་བཞི་རྣམ་པར་འཇོམས་མཛད་པའི།།",
    "target": "བདུད་ བཞི་ རྣམ་པ ར་ འཇོམས་ མཛད་ པ འི ། །"
  },
  {
    "source": "དཔའ་བོ་རྟ་མགྲིན་གཤེགས་སུ་གསོལ།",
    "target": "དཔའ་བོ་ རྟ་མགྲིན་ གཤེགས་ སུ་ གསོལ །"
  },
  {
    "source": "ཛཿཧཱུྃ་བཾ་ཧོཿདམ་ཚིག་པ་དང་ཡེ་ཤེས་པ་གཉིས་སུ་མེད་པར་གྱུར།",
    "target": "ཛཿ ཧཱུྃ་ བཾ་ ཧོཿ དམ་ཚིག་པ་ དང་ ཡེ་ཤེས་པ་ གཉིས་ སུ་ མེད་པ ར་ གྱུར །"
  },
  {
    "source": "སླར་ཡང་ཐུགས་ཀའི་ས་བོན་ལས་འོད་ཟེར་འཕྲོས་པས་གདན་གསུམ་ཚང་བའི་དབང་གི་ལྷ་ཚོགས་རྣམས་སྤྱན་དྲངས།",
    "target": "སླ ར་ ཡང་ ཐུགས་ ཀ འི་ ས་བོན་ ལས་ འོད་ཟེར་ འཕྲོས་པ ས་ གདན་ གསུམ་ ཚང་བ འི་ དབང་ གི་ ལྷ་ཚོགས་ རྣམས་ སྤྱན་ དྲངས །"
  },
  {
    "source": "དེ་བཞིན་གཤེགས་པ་རྣམས་ཀྱིས་དབང་བསྐུར་བའི་དགོངས་པ་མཛད།",
    "target": "དེ་བཞིན་གཤེགས་པ་ རྣམས་ ཀྱིས་ དབང་ བསྐུར་བ འི་ དགོངས་པ་ མཛད །"
  },
  {
    "source": "གཤེགས་མ་རྣམས་ཀྱིས་རིན་པོ་ཆེའི་བུམ་པ་བདུད་རྩིས་གང་བའི་རྒྱུན་གྱིས་དབང་བསྐུར།",
    "target": "གཤེགས་ མ་ རྣམས་ ཀྱིས་ རིན་པོ་ཆེ འི་ བུམ་པ་ བདུད་རྩི ས་ གང་བ འི་ རྒྱུན་ གྱིས་ དབང་ བསྐུར །"
  },
  {
    "source": "མཆོད་པའི་ལྷ་མོ་རྣམས་ཀྱིས་མཆོད་པ་ཕུལ།",
    "target": "མཆོད་པ འི་ ལྷ་མོ་ རྣམས་ ཀྱིས་ མཆོད་པ་ ཕུལ །"
  },
  {
    "source": "བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་བརྗོད།",
    "target": "བྱང་ཆུབ་སེམས་དཔའ་ རྣམས་ ཀྱིས་ བཀྲ་ཤིས་ བརྗོད །"
  },
  {
    "source": "ཁྲོ་བོའི་རྒྱལ་པོ་རྣམས་ཀྱིས་བགེགས་སྐྲོད་པར་མཛད་པས་དབང་བསྐུར།",
    "target": "ཁྲོ་བོ འི་ རྒྱལ་པོ་ རྣམས་ ཀྱིས་ བགེགས་ སྐྲོད་པ ར་ མཛད་པ ས་ དབང་ བསྐུར །"
  },
  {
    "source": "ལུས་གང་དྲི་མ་དགཆུའི་ལྷག་མ་གྱེན་དུ་འཁྱིལ་བ་ལ་རང་རིགས་ཀྱི་བདག་པོ་སྤྲུལ་པ་སྐུའི་ཆ་བྱད་ཅན་གྱིས་དབུ་བརྒྱན་པར་གྱུར།",
    "target": "ལུས་ གང་ དྲི་མ་ དག ཆུ འི་ ལྷག་མ་ གྱེན་ དུ་ འཁྱིལ་བ་ ལ་ རང་རིགས་ ཀྱི་ བདག་པོ་ སྤྲུལ་པ་ སྐུ འི་ ཆ་བྱད་ ཅན་ གྱིས་ དབུ་ བརྒྱན་པ ར་ གྱུར །"
  },
  {
    "source": "དྲི་ཞིམ་གཙང་དང་ཡིད་འཕྲོག་པའི།།",
    "target": "དྲི་ ཞིམ་ གཙང་ དང་ ཡིད་ འཕྲོག་ པ འི ། །"
  },
  {
    "source": "མཆོད་ཡོན་ཆེ་དང་ཞལ་བསིལ་དང་།།",
    "target": "མཆོད་ཡོན་ ཆེ་ དང་ ཞལ་ བསིལ་ དང་ ། །"
  },
  {
    "source": "ཞབས་བཀྲུ་ཐོར་འཐུང་སོ་རྩིའི་རྫས།།",
    "target": "ཞབས་ བཀྲུ་ ཐོར་ འཐུང་ སོ་རྩི འི་ རྫས ། །"
  },
  {
    "source": "མཆོད་པ་ཀུན་གྱི་དབྱིབས་སུ་འབུལ།།",
    "target": "མཆོད་པ་ ཀུན་ གྱི་ དབྱིབས་ སུ་ འབུལ ། །"
  },
  {
    "source": "ཨོཾ་མ་ཧཱ་ཨརྒྷཾ་ཨཉྩ་མཱ་ནཱཾ།",
    "target": "ཨོཾ་ མ་ཧཱ་ ཨརྒྷཾ་ ཨཉྩ་ མཱ་ ནཱཾ །"
  },
  {
    "source": "པཱདྱཾ།",
    "target": "པཱདྱཾ །"
  },
  {
    "source": "པྲོཀྵཎཾ།",
    "target": "པྲོཀྵཎཾ །"
  },
  {
    "source": "ཏཾ་བུ་ལེ་པྲ་ཏཱི་ཙྪ་སྭཱ་ཧཱ།",
    "target": "ཏཾ་ བུ་ ལེ་ པྲ་ཏཱི་ ཙྪ་ སྭཱ་ ཧཱ །"
  },
  {
    "source": "ལྷ་རྫས་མེ་ཏོག་སྤོས་ཀྱི་མཆོག།",
    "target": "ལྷ་རྫས་ མེ་ཏོག་ སྤོས་ ཀྱི་ མཆོག །"
  },
  {
    "source": "སྣང་གསལ་བྱུག་པ་ཞལ་ཟས་དང་།།",
    "target": "སྣང་གསལ་ བྱུག་པ་ ཞལ་ཟས་ དང་ ། །"
  },
  {
    "source": "སྙན་པའི་རོལ་མོ་རྣམས་ཀྱི་སྤྲིན།།",
    "target": "སྙན་པ འི་ རོལ་མོ་ རྣམས་ ཀྱི་ སྤྲིན ། །"
  },
  {
    "source": "ནམ་མཁའི་མཛོད་ལས་ཕྱུང་སྟེ་འབུལ།།",
    "target": "ནམ་ མཁ འི་ མཛོད་ ལས་ ཕྱུང་ སྟེ་ འབུལ ། །"
  },
  {
    "source": "ཨོཾ་པུཥྤེ།",
    "target": "ཨོཾ་ པུཥྤེ །"
  },
  {
    "source": "དྷཱུ་པེ།",
    "target": "དྷཱུ་པེ །"
  },
  {
    "source": "ཨཱ་ལོ་ཀེགནྡྷེ།",
    "target": "ཨཱ་ལོ་ ཀེ གནྡྷེ །"
  },
  {
    "source": "ནཻ་ཝི་དྱེ།",
    "target": "ནཻ་ ཝི་ དྱེ །"
  },
  {
    "source": "ཤ་པྟ་པྲ་ཏཱི་ཙྪ་སྭཱ་ཧཱ།",
    "target": "ཤ་ པྟ་ པྲ་ཏཱི་ ཙྪ་ སྭཱ་ཧཱ །"
  },
  {
    "source": "དགའ་བ་བསམ་ཡས་བསྐྱེད་པ་ཡི།།",
    "target": "དགའ་བ་ བསམ་ཡས་ བསྐྱེད་པ་ ཡི ། །"
  },
  {
    "source": "དཀྱིལ་འཁོར་ཀུན་གྱི་རྩེད་འཇོ་མཁན།།",
    "target": "དཀྱིལ་འཁོར་ ཀུན་ གྱི་ རྩེད་འཇོ་ མཁན ། །"
  },
  {
    "source": "གཟུགས་སྒྲ་དྲི་རོ་རེག་བྱ་མ།།",
    "target": "གཟུགས་ སྒྲ་ དྲི་རོ་ རེག་ བྱ་ མ ། །"
  },
  {
    "source": "འདོད་པའི་དཔྱིད་ཀྱིས་མཆོད་པར་བགྱི།།",
    "target": "འདོད་པ འི་ དཔྱིད་ ཀྱིས་ མཆོད་པ ར་ བགྱི ། །"
  },
  {
    "source": "ཨོཾ་རཱུ་པ།",
    "target": "ཨོཾ་ རཱུ་པ །"
  },
  {
    "source": "ཤཔྟ།",
    "target": "ཤཔྟ །"
  },
  {
    "source": "གནྡྷེ།",
    "target": "གནྡྷེ །"
  },
  {
    "source": "རཱ་ས།",
    "target": "རཱ་ ས །"
  },
  {
    "source": "སྤརྴེ་པྲ་ཏཱི་ཙྪ་སྭཱ་ཧཱ།",
    "target": "སྤརྴེ་ པྲ་ཏཱི་ ཙྪ་ སྭཱ་ ཧཱ །"
  },
  {
    "source": "སྒྲོན་མ་ལྔ་དང་བདུད་རྩི་ལྔ།།",
    "target": "སྒྲོན་མ་ ལྔ་ དང་ བདུད་རྩི་ ལྔ ། །"
  },
  {
    "source": "མྱོས་བྱེད་རྣམ་པ་མང་པོའི་རིགས།།",
    "target": "མྱོས་བྱེད་ རྣམ་པ་ མང་པོ འི་ རིགས ། །"
  },
  {
    "source": "མིང་མེད་མཐེ་བོང་རྩེ་སྦྱར་ནས།།",
    "target": "མིང་མེད་ མཐེ་ བོང་ རྩེ་ སྦྱར་ ནས ། །"
  },
  {
    "source": "དངོས་གྲུབ་འདོད་པས་འབུལ་བར་བྱ།།",
    "target": "དངོས་གྲུབ་ འདོད་པ ས་ འབུལ་བ ར་ བྱ ། །"
  },
  {
    "source": "ཨོཾ་སརྦ་པཉྩ་ཨ་མྲྀ་ཏ་པྲ་ཏཱི་ཙྪ་སྭཱ་ཧཱ།",
    "target": "ཨོཾ་ སརྦ་ པཉྩ་ ཨ་མྲྀ་ཏ་ པྲ་ཏཱི་ ཙྪ་ སྭཱ་ ཧཱ །"
  },
  {
    "source": "རྣམ་བཅས་རྣམ་པ་མེད་པ་ཞེས།།",
    "target": "རྣམ་ བཅས་ རྣམ་པ་ མེད་པ་ ཞེས ། །"
  },
  {
    "source": "གཉིས་མེད་གཉིས་སུ་བྱར་མེད་པ།།",
    "target": "གཉིས་ མེད་ གཉིས་ སུ་ བྱ ར་ མེད་པ ། །"
  },
  {
    "source": "ཤེས་རབ་ཕ་རོལ་ཕྱིན་ཡུམ་ལ།།",
    "target": "ཤེས་རབ་ ཕ་རོལ་ ཕྱིན་ ཡུམ་ ལ ། །"
  },
  {
    "source": "མཉམ་པར་སྦྱོར་བའི་མཆོད་པ་བགྱི།།",
    "target": "མཉམ་པ ར་ སྦྱོར་བ འི་ མཆོད་པ་ བགྱི ། །"
  },
  {
    "source": "ཞེས་མཆོད་པ་བཞི་ཕུལ་ནས།།",
    "target": "ཞེས་ མཆོད་པ་ བཞི་ ཕུལ་ ནས ། །"
  },
  {
    "source": "དྲིལ་བུ་དང་བཅས་ཏེ།",
    "target": "དྲིལ་བུ་ དང་ བཅས་ ཏེ །"
  },
  {
    "source": "ཧྲཱིཿརང་བཞིན་མི་འགྱུར་གདངས་ལ་ཀུན་ཏུ་གཟུགས།།",
    "target": "ཧྲཱིཿ རང་བཞིན་ མི་ འགྱུར་ གདངས་ ལ་ ཀུན་ ཏུ་ གཟུགས ། །"
  },
  {
    "source": "སྙིང་རྗེ་སྦྱར་བས་དབང་གི་དཀྱིལ་འཁོར་ཆེར།།",
    "target": "སྙིང་རྗེ་ སྦྱར་བ ས་ དབང་ གི་ དཀྱིལ་འཁོར་ ཆེར ། །"
  },
  {
    "source": "ཧྲཱིཿདམར་རྡོ་རྗེ་དབྱུག་ཐོར་ལངས་ནས་ཀྱང་།།",
    "target": "ཧྲཱིཿདམར་ རྡོ་རྗེ་ དབྱུག་ ཐོ ར་ ལངས་ ནས་ ཀྱང་ ། །"
  },
  {
    "source": "ལྷང་བྲལ་མཚལ་གྱི་ཁུ་བའི་མདོག་འཛིན་སྐུ།།",
    "target": "ལྷང་ བྲལ་ མཚལ་ གྱི་ ཁུ་བ འི་ མདོག་ འཛིན་ སྐུ ། །"
  },
  {
    "source": "སྦོམ་ཐུང་གསུས་པ་འཕྱང་ཞིང་ལྷུ་རགས་གེལ།།",
    "target": "སྦོམ་ ཐུང་ གསུས་པ་ འཕྱང་ ཞིང་ ལྷུ་ རགས་ གེལ ། །"
  },
  {
    "source": "ཞལ་གདངས་མཆེ་གཙིགས་ལྗགས་དྲིལ་སྤྱན་གསུམ་དམར།།",
    "target": "ཞལ་ གདངས་ མཆེ་ གཙིག ས་ ལྗགས་ དྲིལ་ སྤྱན་ གསུམ་ དམར ། །"
  },
  {
    "source": "སྨིན་མ་ཨག་ཚོམས་སྐྲ་སེར་འཁྱིལ་ཞིང་བརྗིད།།",
    "target": "སྨིན་མ་ ཨག་ ཚོམས་ སྐྲ་ སེར་ འཁྱིལ་ ཞིང་ བརྗིད ། །"
  },
  {
    "source": "འཚོགས་མར་རྟ་ཞལ་ལྗང་ཞུར་སྐད་འཚེར་བ།།",
    "target": "འཚོགས་ མར་ རྟ་ ཞལ་ ལྗང་ ཞུ ར་ སྐད་ འཚེར་བ ། །"
  },
  {
    "source": "མུ་ཏིག་ཕུང་པོ་དང་མཚུངས་ཐོད་པའི་རྩེ།།",
    "target": "མུ་ཏིག་ ཕུང་པོ་ དང་ མཚུངས་ ཐོད་པ འི་ རྩེ ། །"
  },
  {
    "source": "གསེར་གྱི་པ་ཏྲ་མཛེས་ལྔའི་ཅོད་པན་དང་།",
    "target": "གསེར་ གྱི་ པ་ ཏྲ་ མཛེས་ ལྔ འི་ ཅོད་པན་ དང་ །"
  },
  {
    "source": "ཁྲག་འཛག་མི་མགོ་དྲེགས་པའི་སྙིང་སྤེལ་ནས།།",
    "target": "ཁྲག་འཛག་ མི་ མགོ་ དྲེགས་པ འི་ སྙིང་ སྤེལ་ ནས ། །"
  },
  {
    "source": "ཨནྡྲར་རྒྱུས་པའི་ག་ཤ་རིང་པོ་འཕྱང་།།",
    "target": "ཨནྡྲ ར་ རྒྱུས་པ འི་ ག་ ཤ་ རིང་པོ་ འཕྱང་ ། །"
  },
  {
    "source": "སྟོབས་ལྡན་ཀླུ་བརྒྱད་ཀྱིས་བརྒྱན་ཕྱག་རྒྱས་མཛེས།།",
    "target": "སྟོབས་ལྡན་ ཀླུ་ བརྒྱད་ ཀྱིས་ བརྒྱན་ ཕྱག་ རྒྱས་ མཛེས ། །"
  },
  {
    "source": "སྟོད་གོས་གླང་ཀོ་སྐེད་དཀྲིས་ན་རའི་ཞིང་།།",
    "target": "སྟོད་གོས་ གླང་ཀོ་ སྐེད་ དཀྲིས་ ན་ ར འི་ ཞིང་ ། །"
  },
  {
    "source": "ཤམ་ཐབས་བྱཱ་གྷྲའི་པགས་རློན་ལྷབ་ལྷུབ་སྟེ།།",
    "target": "ཤམ་ཐབས་ བྱཱ་ གྷྲ འི་ པགས་ རློན་ ལྷབ་ལྷུབ་ སྟེ ། །"
  },
  {
    "source": "ཕྱག་གཡས་རྡོ་རྗེའི་དབྱུག་ཐོ་རྡེག་གཟས་ཤིང་།།",
    "target": "ཕྱག་ གཡས་ རྡོ་རྗེ འི་ དབྱུག་ ཐོ་ རྡེག་ གཟས་ ཤིང་ ། །"
  },
  {
    "source": "གཡོན་པ་ཐུགས་ཀར་སྡིགས་མཛུབ་རྩེ་ལ་མེ།།",
    "target": "གཡོན་པ་ ཐུགས་ཀ ར་ སྡིགས་མཛུབ་ རྩེ་ ལ་ མེ ། །"
  },
  {
    "source": "བདུད་ཀྱི་སྙིང་གར་གཡོན་རོལ་གྱི་འགྱིང་བག།",
    "target": "བདུད་ ཀྱི་ སྙིང་ ག ར་ གཡོན་རོལ་ གྱི་ འགྱིང་བག །"
  },
  {
    "source": "སྒེག་པ་འཇིགས་རུང་དྲག་ཤུལ་ཞུད་ལ་རྔམ།།",
    "target": "སྒེག་པ་ འཇིགས་ རུང་ དྲག་ཤུལ་ ཞུད་ ལ་ རྔམ ། །"
  },
  {
    "source": "ཀུན་ཏུ་འོད་འཕྲོ་བསྐལ་པའི་མེ་དཔུང་ལྟའི།",
    "target": "ཀུན་ ཏུ་ འོད་ འཕྲོ་ བསྐལ་པ འི་ མེ་ དཔུང་ ལྟ འི །"
  },
  {
    "source": "ཁྲོ་བོའི་རྒྱལ་པོ་ཁྱོད་ལ་བདག་བསྟོད་ཀྱི།།",
    "target": "ཁྲོ་བོ འི་ རྒྱལ་པོ་ ཁྱོད་ ལ་ བདག་ བསྟོད་ ཀྱི ། །"
  },
  {
    "source": "སྲིད་གསུམ་ཟིལ་མནན་ཁམས་གསུམ་དབང་བསྡུས་ཏེ།།",
    "target": "སྲིད་ གསུམ་ ཟིལ་ མནན་ ཁམས་ གསུམ་ དབང་ བསྡུས་ ཏེ ། །"
  },
  {
    "source": "བདུད་སྡེ་འཇོམས་པའི་དཔའ་བོ་སངས་རྒྱས་སུ།།",
    "target": "བདུད་ སྡེ་ འཇོམས་པ འི་ དཔའ་བོ་ སངས་རྒྱས་ སུ ། །"
  },
  {
    "source": "མྱུར་བར་འགྱུར་བའི་དངོས་གྲུབ་སྩལ་དུ་གསོལ།།",
    "target": "མྱུར་བ ར་ འགྱུར་བ འི་ དངོས་གྲུབ་ སྩལ་ དུ་ གསོལ ། །"
  },
  {
    "source": "སྙིང་གར་ཉི་མའི་དཀྱིལ་འཁོར་གྱི་སྟེང་དུ་ཧྲཱིཿདམར་པོ།",
    "target": "སྙིང་ ག ར་ ཉི་མ འི་ དཀྱིལ་འཁོར་ གྱི་ སྟེང་ དུ་ ཧྲཱིཿ དམར་པོ །"
  },
  {
    "source": "ཨོཾ་བཛྲ་ཀྲོ་དྷ་ཧ་ཡ་གྲཱྀ་བ་ཧུ་ལུ་ཧུ་ལུ་ཧཱུྃ་ཕཊ྄་ཅེས་བསྐོར་བ་དམར་པོ།།",
    "target": "ཨོཾ་ བཛྲ་ ཀྲོ་ དྷ་ ཧ་ཡ་ གྲཱྀ་ བ་ཧུ་ ལུ་ ཧུ་ ལུ་ ཧཱུྃ་ ཕཊ྄་ ཅེས་ བསྐོར་བ་ དམར་པོ ། །"
  },
  {
    "source": "རྩ་བའི་བསྙེན་པ་བཟླས།",
    "target": "རྩ་བ འི་ བསྙེན་པ་ བཟླས །"
  },
  {
    "source": "དེ་དུས་འོད་ཟེར་འཕྲོས་སངས་རྒྱས་བྱང་སེམས་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཀྱི་བྱིན་རླབས་བསྡུས་བདག་གི་སྒོ་གསུམ་ཡོན་ཏན་བྱ་བ་དང་གཉིས་སུ་མེད་པར་གྱུར་པས་གཟི་བརྗིད་ནུས་པ་ཐམས་ཅད་འབར་བར་བསམ།",
    "target": "དེ་ དུས་ འོད་ཟེར་ འཕྲོས་ སངས་རྒྱས་ བྱང་སེམས་ ཐམས་ཅད་ ཀྱི་ སྐུ་གསུང་ཐུགས་ ཡོན་ཏན་ འཕྲིན་ ལས་ ཀྱི་ བྱིན་རླབས་ བསྡུས་ བདག་ གི་ སྒོ་ གསུམ་ ཡོན་ཏན་ བྱ་བ་ དང་ གཉིས་སུ་མེད་པ ར་ གྱུར་པ ས་ གཟི་བརྗིད་ ནུས་པ་ ཐམས་ཅད་ འབར་བ ར་ བསམ །"
  },
  {
    "source": "འབྲུ་འབུམ་ཐོངས་ནས།",
    "target": "འབྲུ་ འབུམ་ ཐོངས་ ནས །"
  },
  {
    "source": "ལུས་སྦྱོར་ལ།",
    "target": "ལུས་སྦྱོར་ ལ །"
  },
  {
    "source": "དེ་ལས་འོད་ཟེར་ལྕགས་ཀྱུ་ཞགས་པའི་རྣམ་པ་དཔག་ཏུ་མེད་པ་འཕྲོས།",
    "target": "དེ་ ལས་ འོད་ཟེར་ ལྕགས་ཀྱུ་ ཞགས་པ འི་ རྣམ་པ་ དཔག་ ཏུ་ མེད་པ་ འཕྲོས །"
  },
  {
    "source": "ལྷ་འདྲེ་མི་གསུམ་ཟས་ནོར་གོས་གསུམ་སོགས་གང་འདོད་པར་ལྕགས་ཀྱུས་བཏབ།",
    "target": "ལྷ་འདྲེ་ མི་ གསུམ་ ཟས་ནོར་ གོས་ གསུམ་ སོགས་ གང་ འདོད་པ ར་ ལྕགས་ཀྱུ ས་ བཏབ །"
  },
  {
    "source": "ཞགས་པས་བཅིངས་ནས་བདག་གི་མདུན་དུ་བཀུགབདག་གི་དབང་དུ་འདུས་པར་བསམ་མོ།།",
    "target": "ཞགས་པ ས་ བཅིངས་ ནས་ བདག་ གི་ མདུན་ དུ་ བཀུག བདག་ གི་ དབང་ དུ་ འདུས་པ ར་ བསམ་ མོ ། །"
  },
  {
    "source": "ཐུན་མཚམས་སུ་གཏོར་མ་ལ་ལག་པ་གཡས་པའི་སྙིམ་པ་བཀབ།",
    "target": "ཐུན་མཚམས་ སུ་ གཏོར་མ་ ལ་ ལག་པ་ གཡས་པ འི་ སྙིམ་པ་ བཀབ །"
  },
  {
    "source": "ཨོཾ་མ་དག་པ་སྦྱངས།",
    "target": "ཨོཾ་ མ་ དག་པ་ སྦྱངས །"
  },
  {
    "source": "གཡོན་པ་བཀབ།",
    "target": "གཡོན་པ་ བཀབ །"
  },
  {
    "source": "ཨཱཿམང་པོར་སྤེལ།",
    "target": "ཨཱཿ མང་པོ ར་ སྤེལ །"
  },
  {
    "source": "གཉིས་ཀ་བཀབ།",
    "target": "གཉིས་ ཀ་ བཀབ །"
  },
  {
    "source": "ཧཱུྃ་བདུད་རྩི་ལྔ་དང་སྒྲོན་མ་ལྔའི་རང་བཞིན་དུ་སྦར།",
    "target": "ཧཱུྃ་ བདུད་རྩི་ ལྔ་ དང་ སྒྲོན་མ་ ལྔ འི་ རང་བཞིན་ དུ་ སྦར །"
  },
  {
    "source": "ནམ་མཁའ་ལྡིང་གི་ཕྱག་རྒྱ་བཅིངས།",
    "target": "ནམ་མཁའ་ ལྡིང་ གི་ ཕྱག་རྒྱ་ བཅིངས །"
  },
  {
    "source": "ཧོཿཡེ་ཤེས་ཀྱི་བདུད་རྩིར་ཞུ་བར་བསམ།",
    "target": "ཧོཿ ཡེ་ཤེས་ ཀྱི་ བདུད་རྩི ར་ ཞུ་བ ར་ བསམ །"
  },
  {
    "source": "ཨོཾ་ཨཱཿཧཱུྃ་ཧོཿཞེས་ལན་བདུན་བརྗོད།",
    "target": "ཨོཾ་ ཨཱཿ ཧཱུྃ་ ཧོཿ ཞེས་ ལན་ བདུན་ བརྗོད །"
  },
  {
    "source": "རང་གི་ཐུགས་ཀ་ནས་འོད་འཕྲོས།",
    "target": "རང་ གི་ ཐུགས་ཀ་ ནས་ འོད་འཕྲོ ས །"
  },
  {
    "source": "དེས་བཅོམ་ལྡན་འདས་དཔལ་རྟ་མགྲིན་ལ་བླ་མ་ཡི་དམ་སངས་རྒྱས་མཁའ་འགྲོ་ཆོས་སྐྱོང་སྡེ་བརྒྱད་ཀྱིས་བསྐོར་བ་སྤྱན་དྲངས་སྙིང་པོའི་མཐར་ས་པ་རི་ཝཱ་ར་བཏགས་ལ་འབུལ།",
    "target": "དེ ས་ བཅོམ་ལྡན་འདས་ དཔལ་ རྟ་ མགྲིན་ ལ་ བླ་མ་ ཡི་དམ་ སངས་རྒྱས་ མཁའ་འགྲོ་ ཆོས་སྐྱོང་ སྡེ་ བརྒྱད་ ཀྱིས་ བསྐོར་བ་ སྤྱན་ དྲངས་ སྙིང་པོ འི་ མཐ ར་ ས་པ་ རི་ ཝཱ་ར་ བཏགས་ ལ་ འབུལ །"
  },
  {
    "source": "ཅི་འདོད་པའི་དོན་གསོལ་བ་གདབ།།",
    "target": "ཅི་ འདོད་པ འི་ དོན་ གསོལ་བ་ གདབ ། །"
  },
  {
    "source": "དགེ་བ་འདི་ཡིས་མྱུར་དུ་བདག།",
    "target": "དགེ་བ་ འདི་ ཡིས་ མྱུར་ དུ་ བདག །"
  },
  {
    "source": "ཁྲོ་རྒྱལ་རྟ་མགྲིན་འགྲུབ་གྱུར་ནས།།",
    "target": "ཁྲོ་རྒྱལ་ རྟ་མགྲིན་ འགྲུབ་ གྱུར་ ནས ། །"
  },
  {
    "source": "འགྲོ་བ་གཅིག་ཀྱང་མ་ལུས་པ།།",
    "target": "འགྲོ་བ་ གཅིག་ ཀྱང་ མ་ ལུས་པ ། །"
  },
  {
    "source": "དེ་ཡིས་ལ་འཁོད་པར་ཤོག།",
    "target": "དེ་ ཡིས་ ལ་ འཁོད་པ ར་ ཤོག །"
  },
  {
    "source": "ཅེས་སྨོན་ལམ་བཏབ་བོ།།",
    "target": "ཅེས་ སྨོན་ལམ་ བཏབ་ བོ ། །"
  },
  {
    "source": "འདི་ནི་གསལ་རྗེ་བླ་མ་སྐལ་བཟང་དབང་པོས་གསོལ་བ་བཏབ་པའི་ངོར་དགེ་སློང་པདྨ་དཀར་པོས་བྱམས་པ་ཆེན་པོའི་ཆོས་གླིང་དུ་སྦྱར་བའོ།།",
    "target": "འདི་ ནི་ གསལ་ རྗེ་ བླ་མ་ སྐལ་བཟང་ དབང་པོ ས་ གསོལ་བ་ བཏབ་པ འི་ ངོ ར་ དགེ་སློང་ པདྨ་ དཀར་ པོ ས་ བྱམས་པ་ ཆེན་པོ འི་ ཆོས་ གླིང་ དུ་ སྦྱར་བ འོ ། །"
  },
  {
    "source": "།།",
    "target": "། །"
  }
]
