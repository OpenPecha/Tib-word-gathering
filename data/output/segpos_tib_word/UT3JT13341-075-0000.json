[
  {
    "source": "༄༅།།",
    "target": "༄༅ ། །"
  },
  {
    "source": "རྒྱལ་མཆོག་ཐམས་ཅད་མཁྱེན་པ་ཆེན་པོ་སྐུ་ཕྲེང་བཅུ་བཞི་པར་ཞབས་བརྟན་དུ་གསོལ་བ་འཆི་མེད་བདུད་རྩིའི་དབྱངས་སྙན་ཞེས་བྱ་བ་བཞུགས་སོ།།",
    "target": "རྒྱལ་མཆོག་ ཐམས་ཅད་ མཁྱེན་པ་ ཆེན་པོ་ སྐུ་ ཕྲེང་ བཅུ་ བཞི་པ ར་ ཞབས་བརྟན་ དུ་ གསོལ་བ་ འཆི་མེད་ བདུད་རྩི འི་ དབྱངས་ སྙན་ ཞེས་ བྱ་བ་ བཞུགས་ སོ ། །"
  },
  {
    "source": "ཨོཾ་སྭ་སྟི།",
    "target": "ཨོཾ་ སྭ་སྟི །"
  },
  {
    "source": "རྒྱལ་བ་ཀུན་གྱི་བརྩེ་ཆེན་ཡེ་ཤེས་སྐུ།།",
    "target": "རྒྱལ་བ་ ཀུན་ གྱི་ བརྩེ་ ཆེན་ ཡེ་ཤེས་ སྐུ ། །"
  },
  {
    "source": "གཅིག་ཏུ་བསྡུས་པ་གངས་རི་ལྟར་དཀར་བ།།",
    "target": "གཅིག་ ཏུ་ བསྡུས་པ་ གངས་རི་ ལྟ ར་ དཀར་བ ། །"
  },
  {
    "source": "འཕགས་མཆོག་འཇིག་རྟེན་དབང་ཕྱུག་སྤྲུལ་པའི་སྐུ།།",
    "target": "འཕགས་ མཆོག་ འཇིག་རྟེན་དབང་ཕྱུག་ སྤྲུལ་པ འི་ སྐུ ། །"
  },
  {
    "source": "ཁམས་གསུམ་འགྲོ་བའི་བླ་མ་རྒྱལ་གྱུར་ཅིག།",
    "target": "ཁམས་ གསུམ་ འགྲོ་བ འི་ བླ་མ་ རྒྱལ་ གྱུར་ ཅིག །"
  },
  {
    "source": "སྲིད་པ་གསུམ་ན་ངོ་མཚར་ཟླ་མེད་པ།།",
    "target": "སྲིད་པ་ གསུམ་ ན་ ངོ་མཚར་ ཟླ་ མེད་པ ། །"
  },
  {
    "source": "ཨུ་དུམ་ཝ་ར་ལྟར་འཕགས་ཐམས་ཅད་མཁྱེན།།",
    "target": "ཨུ་དུམ་ཝ་ར་ ལྟ ར་ འཕགས་ ཐམས་ཅད་ མཁྱེན ། །"
  },
  {
    "source": "འཛམ་གླིང་བསྟན་འགྲོ་ཡོངས་ཀྱི་གཙུག་ནོར་ཆེ།།",
    "target": "འཛམ་གླིང་ བསྟན་ འགྲོ་ ཡོངས་ ཀྱི་ གཙུག་ནོར་ ཆེ ། །"
  },
  {
    "source": "རྒྱལ་མཆོག་ཕྱག་ན་པད་མོར་ཞབས་བརྟན་གསོལ།།",
    "target": "རྒྱལ་མཆོག་ ཕྱག་ ན་ པད་མོ ར་ ཞབས་ བརྟན་ གསོལ ། །"
  },
  {
    "source": "གདོད་ནས་མངོན་སངས་རྒྱས་ཀྱང་རྩོད་པའི་དུས།།",
    "target": "གདོད་ ནས་ མངོན་ སངས་རྒྱས་ ཀྱང་ རྩོད་པ འི་ དུས ། །"
  },
  {
    "source": "འགྲོ་རྣམས་ཕྱག་གི་ཡལ་གས་ཉེར་འཛིན་པའི།།",
    "target": "འགྲོ་ རྣམས་ ཕྱག་ གི་ ཡལ་ག ས་ ཉེར་འཛིན་ པ འི ། །"
  },
  {
    "source": "ཐུགས་བསྐྱེད་དམ་བཅའ་རྡོ་རྗེ་ལྟ་བུར་བརྟན།།",
    "target": "ཐུགས་ བསྐྱེད་ དམ་ བཅའ་ རྡོ་རྗེ་ ལྟ་བུ ར་ བརྟན ། །"
  },
  {
    "source": "ས་བཅུའི་དབང་ཕྱུག་ཆེན་པོར་ཞབས་བརྟན་གསོལ།།",
    "target": "ས་བཅུ འི་ དབང་ཕྱུག་ཆེན་པོ ར་ ཞབས་ བརྟན་ གསོལ ། །"
  },
  {
    "source": "བྱང་ཆུབ་ལམ་གྱི་རིམ་པའི་མངོན་རྟོགས་ཀུན།།",
    "target": "བྱང་ཆུབ་ལམ་ གྱི་ རིམ་པ འི་ མངོན་རྟོགས་ ཀུན ། །"
  },
  {
    "source": "གསང་བ་གསུམ་དང་དབྱེར་མེད་འདྲེས་པ་ལས།།",
    "target": "གསང་བ་ གསུམ་ དང་ དབྱེར་ མེད་ འདྲེས་པ་ ལས ། །"
  },
  {
    "source": "མཁྱེན་དང་བརྩེ་བའི་ཡོན་ཏན་བསམ་མི་ཁྱབ།།",
    "target": "མཁྱེན་ དང་ བརྩེ་བ འི་ ཡོན་ཏན་ བསམ་ མི་ ཁྱབ ། །"
  },
  {
    "source": "བྱང་ཕྱོགས་ཐུབ་དབང་གཉིས་པར་ཞབས་བརྟན་གསོལ།།",
    "target": "བྱང་ཕྱོགས་ ཐུབ་དབང་ གཉིས་པ ར་ ཞབས་ བརྟན་ གསོལ ། །"
  },
  {
    "source": "འཆད་རྩོད་རྩོམ་ལ་ཆགས་ཐོགས་མི་མངའ་ཞིང་།།",
    "target": "འཆད་ རྩོད་ རྩོམ་ ལ་ ཆགས་ ཐོགས་ མི་ མངའ་ ཞིང་ ། །"
  },
  {
    "source": "སྤོབས་པའི་གཏེར་ཆེན་བརྒྱད་པོ་ཡོངས་སུ་གྲོལ།།",
    "target": "སྤོབས་པ འི་ གཏེར་ཆེན་ བརྒྱད་ པོ་ ཡོངས་ སུ་ གྲོལ ། །"
  },
  {
    "source": "སོ་སོ་ཡང་དག་རིག་པའི་ཆོས་སྟོན་པ།།",
    "target": "སོ་སོ་ ཡང་དག་རིག་པ འི་ ཆོས་ སྟོན་པ ། །"
  },
  {
    "source": "ཕྱོགས་ལས་རྣམ་རྒྱལ་ཆེན་པོར་ཞབས་བརྟན་གསོལ།།",
    "target": "ཕྱོགས་ ལས་ རྣམ་རྒྱལ་ ཆེན་པོ ར་ ཞབས་ བརྟན་ གསོལ ། །"
  },
  {
    "source": "བློ་བཟང་རྒྱལ་བའི་བསྟན་པ་རིན་པོ་ཆེ།།",
    "target": "བློ་བཟང་ རྒྱལ་བ འི་ བསྟན་པ་ རིན་པོ་ཆེ ། །"
  },
  {
    "source": "བཤད་སྒྲུབ་ལས་ཀྱི་འཁོར་ལོས་ཕྱོགས་བརྒྱར་སྤེལ།།",
    "target": "བཤད་སྒྲུབ་ ལས་ ཀྱི་ འཁོར་ལོ ས་ ཕྱོགས་ བརྒྱ ར་ སྤེལ ། །"
  },
  {
    "source": "རྒོལ་ངན་བདུད་ཀྱི་གླང་པོའི་ཀླད་པ་འགེམས།།",
    "target": "རྒོལ་ ངན་ བདུད་ ཀྱི་ གླང་པོ འི་ ཀླད་པ་ འགེམས ། །"
  },
  {
    "source": "འཇིགས་བྲལ་སྨྲ་བའི་སེང་གེར་ཞབས་བརྟན་གསོལ།།",
    "target": "འཇིགས་བྲལ་ སྨྲ་བ འི་ སེང་གེ ར་ ཞབས་ བརྟན་ གསོལ ། །"
  },
  {
    "source": "སྣང་གསུམ་རྒྱུད་གསུམ་གསང་སྔགས་ལམ་གྱི་རིམ།།",
    "target": "སྣང་ གསུམ་ རྒྱུད་ གསུམ་ གསང་སྔགས་ ལམ་ གྱི་ རིམ ། །"
  },
  {
    "source": "དབང་བཞི་རྣལ་འབྱོར་ཟབ་མོའི་འགྲོས་བཞིར་ཐིམ།།",
    "target": "དབང་ བཞི་ རྣལ་འབྱོར་ ཟབ་མོ འི་ འགྲོས་ བཞི ར་ ཐིམ ། །"
  },
  {
    "source": "སྐུ་བཞིའི་ཡེ་ཤེས་མངོན་སུམ་བརྙེས་མཛད་པ།།",
    "target": "སྐུ་བཞི འི་ ཡེ་ཤེས་ མངོན་སུམ་ བརྙེས་ མཛད་པ ། །"
  },
  {
    "source": "ཁྱབ་བདག་རྡོ་རྗེ་འཆང་དབང་ཞབས་བརྟན་གསོལ།།",
    "target": "ཁྱབ་བདག་ རྡོ་རྗེ་འཆང་ དབང་ ཞབས་ བརྟན་ གསོལ ། །"
  },
  {
    "source": "དངོས་པོ་ཀུན་གྱི་གནས་ལུགས་ཕྱག་རྒྱ་ཆེ།།",
    "target": "དངོས་པོ་ ཀུན་ གྱི་ གནས་ལུགས་ ཕྱག་རྒྱ་ ཆེ ། །"
  },
  {
    "source": "ཟབ་གསལ་གཉིས་སུ་མེད་པའི་ལྷན་སྐྱེས་ཀྱི།།",
    "target": "ཟབ་ གསལ་ གཉིས་ སུ་ མེད་པ འི་ ལྷན་སྐྱེས་ ཀྱི ། །"
  },
  {
    "source": "ཡེ་ཤེས་ཉི་མས་སྲིད་ཞིའི་མུན་སེལ་བ།།",
    "target": "ཡེ་ཤེས་ ཉི་མ ས་ སྲིད་ཞི འི་ མུན་ སེལ་ བ ། །"
  },
  {
    "source": "རྣལ་འབྱོར་དབང་ཕྱུག་ཆེན་པོར་ཞབས་བརྟན་གསོལ།།",
    "target": "རྣལ་འབྱོར་ དབང་ཕྱུག་ ཆེན་པོ ར་ ཞབས་ བརྟན་ གསོལ ། །"
  },
  {
    "source": "རྒྱུད་སྡེ་རྒྱ་མཚོའི་གསང་བ་ཀུན་གྱི་མཛོད།།",
    "target": "རྒྱུད་སྡེ་ རྒྱ་མཚོ འི་ གསང་བ་ ཀུན་ གྱི་ མཛོད ། །"
  },
  {
    "source": "སྨིན་གྲོལ་ཁ་འབབ་རྣམ་བཞིའི་རྒྱུན་བཟང་པོ།།",
    "target": "སྨིན་གྲོལ་ ཁ་ འབབ་ རྣམ་ བཞི འི་ རྒྱུན་ བཟང་པོ ། །"
  },
  {
    "source": "སྐལ་བཟང་གདུལ་བྱའི་ཞིང་སར་འདྲེན་མཛད་པ།།",
    "target": "སྐལ་བཟང་ གདུལ་བྱ འི་ ཞིང་ ས ར་ འདྲེན་ མཛད་པ ། །"
  },
  {
    "source": "གསང་བ་འཛིན་པའི་བདག་པོར་ཞབས་བརྟན་གསོལ།།",
    "target": "གསང་བ་ འཛིན་པ འི་ བདག་པོ ར་ ཞབས་ བརྟན་ གསོལ ། །"
  },
  {
    "source": "འཁོར་འདས་ཆོས་ཀུན་རྟེན་འབྲེལ་རོལ་པར་ཤར།།",
    "target": "འཁོར་འདས་ ཆོས་ ཀུན་ རྟེན་འབྲེལ་ རོལ་པ ར་ ཤར ། །"
  },
  {
    "source": "ཤར་ཡང་གདོད་ནས་སྐྱེ་མེད་རབ་ཞི་བ།།",
    "target": "ཤར་ ཡང་ གདོད་ ནས་ སྐྱེ་མེད་ རབ་ ཞི་ བ ། །"
  },
  {
    "source": "སྤྲོས་པ་ཀུན་བྲལ་ཟབ་མོ་དབུ་མའི་ལམ།།",
    "target": "སྤྲོས་པ་ ཀུན་ བྲལ་ ཟབ་མོ་ དབུ་མ འི་ ལམ ། །"
  },
  {
    "source": "སྟོན་མཁས་ཀླུ་ཡི་དབང་པོར་ཞབས་བརྟན་གསོལ།།",
    "target": "སྟོན་ མཁས་ ཀླུ་ ཡི་ དབང་པོ ར་ ཞབས་བརྟན་ གསོལ ། །"
  },
  {
    "source": "ཕྱི་ནང་གཞན་གསུམ་དབྱེར་མེད་དུས་འཁོར་ལོ།།",
    "target": "ཕྱི་ནང་ གཞན་ གསུམ་ དབྱེར་མེད་ དུས་ འཁོར་ ལོ ། །"
  },
  {
    "source": "ལེགས་པར་འདོམ་མཁས་རིགས་ལྡན་པདྨ་དཀར།།",
    "target": "ལེགས་པ ར་ འདོམ་ མཁས་ རིགས་ལྡན་ པདྨ་ དཀར ། །"
  },
  {
    "source": "བྷོ་ཌའི་ལྗོངས་སུ་དགེ་བའི་བཤེས་སུ་སྟོན།།",
    "target": "བྷོ་ ཌ འི་ ལྗོངས་ སུ་ དགེ་བ འི་ བཤེས་ སུ་ སྟོན ། །"
  },
  {
    "source": "དང་པོའི་སངས་རྒྱས་ངོ་བོར་ཞབས་བརྟན་གསོལ།།",
    "target": "དང་པོ འི་ སངས་རྒྱས་ ངོ་བོ ར་ ཞབས་ བརྟན་ གསོལ ། །"
  },
  {
    "source": "འཁོར་འདས་ཆོས་ཀུན་འོད་གསལ་ཐིག་ལེའི་ཀློང་།།",
    "target": "འཁོར་འདས་ ཆོས་ ཀུན་ འོད་གསལ་ ཐིག་ལེ འི་ ཀློང་ ། །"
  },
  {
    "source": "བྲི་གང་མེད་པར་ལྷུན་གྱིས་རྫོགས་པ་ཆེ།།",
    "target": "བྲི་ གང་ མེད་པ ར་ ལྷུན་ གྱིས་ རྫོགས་པ་ ཆེ ། །"
  },
  {
    "source": "བྱར་མེད་རང་གྲོལ་འབྲས་བུའི་རྒྱལ་ས་སྙོགས།།",
    "target": "བྱར་མེད་ རང་གྲོལ་ འབྲས་བུ འི་ རྒྱལ་ས་ སྙོགས ། །"
  },
  {
    "source": "ཀུན་བཟང་གདོད་མའི་མགོན་པོར་ཞབས་བརྟན་གསོལ།།",
    "target": "ཀུན་བཟང་ གདོད་ མ འི་ མགོན་ པོ ར་ ཞབས་བརྟན་ གསོལ ། །"
  },
  {
    "source": "མདོར་ན་ཐུབ་བསྟན་ཡོངས་རྫོགས་ཤིང་རྟ་ཆེ།།",
    "target": "མདོ ར་ ན་ ཐུབ་བསྟན་ ཡོངས་ རྫོགས་ ཤིང་རྟ་ ཆེ ། །"
  },
  {
    "source": "མ་འདྲེས་ཕྱག་གིས་འདྲེན་ལ་སྙེངས་པ་བྲལ།།",
    "target": "མ་ འདྲེས་ ཕྱག་ གིས་ འདྲེན་ ལ་ སྙེངས་པ་ བྲལ ། །"
  },
  {
    "source": "བསྟན་དང་འགྲོ་བ་ཀུན་གྱི་སྐྱབས་གཅིག་པུ།།",
    "target": "བསྟན་ དང་ འགྲོ་བ་ ཀུན་ གྱི་ སྐྱབས་ གཅིག་ པུ ། །"
  },
  {
    "source": "བསྟན་འཛིན་རྒྱ་མཚོའི་དབང་པོར་ཞབས་བརྟན་གསོལ།།",
    "target": "བསྟན་འཛིན་ རྒྱ་མཚོ འི་ དབང་པོ ར་ ཞབས་ བརྟན་ གསོལ ། །"
  },
  {
    "source": "སྲིད་པ་གསུམ་གྱི་ཆེ་རྒུའི་གཙུག་ནོར་གྱིས།།",
    "target": "སྲིད་པ་ གསུམ་ གྱི་ ཆེ་ རྒུ འི་ གཙུག་ནོར་ གྱིས ། །"
  },
  {
    "source": "གང་གི་ཞབས་པད་བཀྲ་ཤིས་འཁོར་ལོ་ལ།།",
    "target": "གང་ གི་ ཞབས་པད་ བཀྲ་ཤིས་ འཁོར་ལོ་ ལ ། །"
  },
  {
    "source": "གུས་ཤིང་འདར་བཅས་ལན་བརྒྱར་བཏུད་པ་ཡིས།།",
    "target": "གུས་ ཤིང་ འདར་ བཅས་ ལན་ བརྒྱ ར་ བཏུད་པ་ ཡིས ། །"
  },
  {
    "source": "ཆོས་ཀྱི་རྒྱལ་པོ་ཆེན་པོར་ཞབས་བརྟན་གསོལ།།",
    "target": "ཆོས་ ཀྱི་ རྒྱལ་པོ་ ཆེན་པོ ར་ ཞབས་ བརྟན་ གསོལ ། །"
  },
  {
    "source": "ལྷ་མིན་བདུད་སྡེ་ཚར་གཅོད་ལྷ་ཡི་དབང་།།",
    "target": "ལྷ་མིན་ བདུད་ སྡེ་ ཚར་གཅོད་ ལྷ་ ཡི་ དབང་ ། །"
  },
  {
    "source": "མཐུ་སྟོབས་ནུས་པའི་རྡོ་རྗེ་རྩེ་བརྒྱ་པས།།",
    "target": "མཐུ་སྟོབས་ ནུས་པ འི་ རྡོ་རྗེ་ རྩེ་བརྒྱ་པ ས ། །"
  },
  {
    "source": "ལྟ་ངན་ལོག་ལྟའི་བྲག་རི་འཇོམས་མཛད་པ།།",
    "target": "ལྟ་ ངན་ ལོག་ལྟ འི་ བྲག་ རི་འཇོམས་ མཛད་པ ། །"
  },
  {
    "source": "འཇིགས་མཛད་ཧེ་རུ་ཀ་དཔལ་ཞབས་བརྟན་གསོལ།།",
    "target": "འཇིགས་ མཛད་ ཧེ་རུ་ཀ་ དཔལ་ ཞབས་ བརྟན་ གསོལ ། །"
  },
  {
    "source": "ས་དང་ལྷུན་པོ་ཉི་ཟླ་གནས་ཀྱི་བར།།",
    "target": "ས་ དང་ ལྷུན་པོ་ ཉི་ཟླ་ གནས་ ཀྱི་ བར ། །"
  },
  {
    "source": "གསང་གསུམ་གཞན་དུ་འགྱུར་བ་མེད་པ་ཡིས།།",
    "target": "གསང་ གསུམ་ གཞན་ དུ་ འགྱུར་བ་ མེད་པ་ ཡིས ། །"
  },
  {
    "source": "གྲུ་འཛིན་འཕགས་མཆོག་དགྱེས་པའི་གཞལ་མེད་ཁང་།།",
    "target": "གྲུ་འཛིན་ འཕགས་ མཆོག་ དགྱེས་པ འི་ གཞལ་མེད་ཁང་ ། །"
  },
  {
    "source": "རྡོ་རྗེའི་ཁྲི་ལ་གཞོམ་བྲལ་བརྟན་བཞུགས་གསོལ།།",
    "target": "རྡོ་རྗེ འི་ ཁྲི་ ལ་ གཞོམ་ བྲལ་ བརྟན་ བཞུགས་ གསོལ ། །"
  },
  {
    "source": "འཆི་མེད་ལྷ་མཆོག་གསུམ་གྱི་བྱིན་རླབས་དང་།།",
    "target": "འཆི་མེད་ ལྷ་ མཆོག་ གསུམ་ གྱི་ བྱིན་རླབས་ དང་ ། །"
  },
  {
    "source": "བླ་མ་ཡི་དམ་སངས་རྒྱས་བྱང་སེམས་ཀྱི།།",
    "target": "བླ་མ་ ཡི་དམ་ སངས་རྒྱས་ བྱང་སེམས་ ཀྱི ། །"
  },
  {
    "source": "བདེན་པའི་སྟོབས་ཀྱིས་ཇི་ལྟར་གསོལ་བའི་དོན།།",
    "target": "བདེན་པ འི་ སྟོབས་ ཀྱིས་ ཇི་ ལྟ ར་ གསོལ་བ འི་ དོན ། །"
  },
  {
    "source": "གེགས་མེད་འགྲུབ་པར་བྱིན་གྱིས་བརླབ་ཏུ་གསོལ།།",
    "target": "གེགས་ མེད་ འགྲུབ་པ ར་ བྱིན་ གྱིས་ བརླབ་ ཏུ་ གསོལ ། །"
  },
  {
    "source": "ཞེས་སྒོ་གསུམ་དངོས་པོ་ཀུན་གྱི་བཏུད་དེ་ཤར་མདོ་ཁམས་ཀྱི་ལྗོངས་སུ་གནས་པ་མཁྱེན་བརྩེའི་སྤྲུལ་མིང་འཛིན་པ་འཇམ་དབྱངས་ཆོས་ཀྱི་བློ་གྲོས་པས་གུས་པ་ཆེན་པོས།",
    "target": "ཞེས་ སྒོ་ གསུམ་ དངོས་པོ་ ཀུན་ གྱི་ བཏུད་ དེ་ ཤར་ མདོ་ཁམས་ ཀྱི་ ལྗོངས་ སུ་ གནས་པ་ མཁྱེན་བརྩེ འི་ སྤྲུལ་ མིང་ འཛིན་པ་ འཇམ་དབྱངས་ ཆོས་ ཀྱི་ བློ་གྲོས་ པས་ གུས་པ་ ཆེན་པོ ས །"
  },
  {
    "source": "དབུས་འགྱུར་འཆང་ལྷ་ལྡན་ར་ས་འཕྲུལ་སྣང་གི་ཆོས་འཁོར་ཆེན་པོའི་ལྷོ་ཕྱོགས་བསམ་འགྲུབ་ཕོ་བྲང་གི་གཟིམ་ཤག་ཏུ་གསོལ་བ་བཏབ་པ་བཞིན་བྲིས་ཏེ་ཐམས་ཅད་མཁྱེན་གཟིགས་ཆེན་པོའི་སྤྱན་སྔར་ཕུལ་བ་༧ཞབས་པད་བསྐལ་པ་རྒྱ་མཚོར་བཞུགས་པའི་རྒྱུར་གྱུར་ཅིག།།",
    "target": "དབུས་ འགྱུར་ འཆང་ ལྷ་ལྡན་ ར་ས་འཕྲུལ་སྣང་ གི་ ཆོས་འཁོར་ ཆེན་པོ འི་ ལྷོ་ཕྱོགས་ བསམ་ འགྲུབ་ ཕོ་བྲང་ གི་ གཟིམ་ ཤག་ ཏུ་ གསོལ་བ་ བཏབ་པ་ བཞིན་ བྲིས་ ཏེ་ ཐམས་ཅད་ མཁྱེན་གཟིགས་ ཆེན་པོ འི་ སྤྱན་སྔ ར་ ཕུལ་བ་ ༧ ཞབ ས་ པད་ བསྐལ་པ་ རྒྱ་མཚོ ར་ བཞུགས་པ འི་ རྒྱུ ར་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "༈གངས་རིའི་རྭ་བས་བསྐོར་བའི་ཞིང་ཁམས་འདིར།།",
    "target": "༈ གངས་རི འི་ རྭ་བ ས་ བསྐོར་བ འི་ ཞིང་ཁམས་ འདི ར ། །"
  },
  {
    "source": "ཕན་དང་བདེ་བ་མ་ལུས་འབྱུང་བའི་གནས།།",
    "target": "ཕན་ དང་ བདེ་བ་ མ་ལུས་ འབྱུང་བ འི་ གནས ། །"
  },
  {
    "source": "སྤྱན་རས་གཟིགས་དབང་བསྟན་འཛིན་རྒྱ་མཚོ་ཡི།།",
    "target": "སྤྱན་རས་གཟིགས་ དབང་ བསྟན་འཛིན་ རྒྱ་མཚོ་ ཡི ། །"
  },
  {
    "source": "ཞབས་པད་སྲིད་མཐའི་བར་དུ་བརྟན་གྱུར་ཅིག།",
    "target": "ཞབས་པད་ སྲིད་ མཐ འི་ བར་ དུ་ བརྟན་ གྱུར་ ཅིག །"
  },
  {
    "source": "ཅེས་པ་འདི་ནི།",
    "target": "ཅེས་ པ་ འདི་ ནི །"
  },
  {
    "source": "ཞབས་དཀར་ཚོགས་དྲུག་རང་གྲོལ་གྱིས་ཐམས་ཅད་མཁྱེན་པ་༧རྒྱལ་དབང་སྐུ་ཕྲེང་དགུ་པ་ལུང་རྟོགས་རྒྱ་མཚོར་ཕུལ་བའི་གསོལ་འདེབས་ད་བར་༧རྒྱལ་དབང་རིམ་བྱོན་གྱི་མཚན་བསྒྱུར་གྱིས་མང་ཚོགས་ཡོངས་ནས་འདོན་ཆོག་ཚིག་ཉུང་དོན་བསྡུས་བྱིན་རླབས་ཅན་ནོ།།",
    "target": "ཞབས་ དཀར་ ཚོགས་ དྲུག་ རང་གྲོལ་ གྱིས་ ཐམས་ཅད་ མཁྱེན་པ་ ༧ རྒྱལ་ དབང་ སྐུ་ཕྲེང་ དགུ་པ་ ལུང་རྟོགས་ རྒྱ་མཚོ ར་ ཕུལ་བ འི་ གསོལ་ འདེབས་ ད་ བར་ ༧ རྒྱལ་ དབང་ རིམ་ བྱོན་ གྱི་ མཚན་ བསྒྱུར་ གྱིས་ མང་ཚོགས་ ཡོངས་ ནས་ འདོན་ ཆོག་ ཚིག་ ཉུང་ དོན་ བསྡུས་ བྱིན་རླབས་ ཅན་ ནོ ། །"
  },
  {
    "source": "།།",
    "target": "། །"
  }
]
