[
  {
    "source": "༄༅།།",
    "target": "༄༅ ། །"
  },
  {
    "source": "ཕྱག་རྒྱ་ཆེན་པོའི་ལྟ་སྒོམ་སྤྱོད་གསུམ་གྱི་ཉམས་སུ་ལེན་ཚུལ་ཞལ་གདམས་གསེར་ཞུན་མ་བཞུགས་སོ།།",
    "target": "ཕྱག་རྒྱ་ ཆེན་པོ འི་ ལྟ་ སྒོམ་ སྤྱོད་ གསུམ་ གྱི་ ཉམས་ སུ་ ལེན་ ཚུལ་ ཞལ་གདམས་ གསེར་ ཞུན་མ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མོ་གུ་རུ་པྲ་བྷ་ཀཱ་ར་ཡེ།",
    "target": "ན་མོ་ གུ་རུ་ པྲ་བྷ་ ཀཱ་ར་ ཡེ །"
  },
  {
    "source": "སྐྱབས་གནས་བསླུ་མེད་ཀུན་འདུས་འབྲུག་པ་རྗེ།།",
    "target": "སྐྱབས་ གནས་ བསླུ་མེད་ ཀུན་ འདུས་ འབྲུག་པ་ རྗེ ། །"
  },
  {
    "source": "ད་ནི་མི་འབྲལ་རྒྱུན་དུ་གསོལ་བ་འདེབས།།",
    "target": "ད་ ནི་ མི་ འབྲལ་ རྒྱུན་ དུ་ གསོལ་བ་ འདེབས ། །"
  },
  {
    "source": "ཁྱེད་ཆོས་ལ་བག་ཆགས་བྱེད་པ་རྣམས།།",
    "target": "ཁྱེད་ ཆོས་ ལ་ བག་ཆགས་ བྱེད་པ་ རྣམས ། །"
  },
  {
    "source": "སྙིང་ནས་ཆོས་འབྲེལ་ཚིག་གསུམ་ཞུ།།",
    "target": "སྙིང་ ནས་ ཆོས་ འབྲེལ་ ཚིག་ གསུམ་ ཞུ ། །"
  },
  {
    "source": "སྤྱིར་མི་ལུས་ཐོབ་པ་ད་རེས་ཙམ།།",
    "target": "སྤྱི ར་ མི་ལུས་ ཐོབ་པ་ ད་ རེ ས་ ཙམ ། །"
  },
  {
    "source": "སྒོས་སྡོམ་གསུམ་ལྡན་པ་ཤིན་ཏུ་དཀོན།།",
    "target": "སྒོས་ སྡོམ་ གསུམ་ ལྡན་པ་ ཤིན་ ཏུ་ དཀོན ། །"
  },
  {
    "source": "ལུས་འདི་འདྲ་ཐོབ་པའི་དུས་འདི་རུ།།",
    "target": "ལུས་ འདི་ འདྲ་ ཐོབ་པ འི་ དུས་ འདི་ རུ ། །"
  },
  {
    "source": "ཆོས་རྣམ་དག་འབད་པར་མ་བྱས་ན།།",
    "target": "ཆོས་ རྣམ་དག་ འབད་པ ར་ མ་ བྱས་ ན ། །"
  },
  {
    "source": "ལུས་འདི་འདྲ་ཕྱིས་ནས་མི་རྙེད་པས།།",
    "target": "ལུས་ འདི་ འདྲ་ ཕྱི ས་ ནས་ མི་ རྙེད་པ ས ། །"
  },
  {
    "source": "དུས་འདི་ལ་ཕྱག་དང་བསྐོར་བ་མཛོད།།",
    "target": "དུས་ འདི་ ལ་ ཕྱག་ དང་ བསྐོར་བ་ མཛོད ། །"
  },
  {
    "source": "དགྲ་འཆི་བདག་གཤིན་རྗེ་ཁད་བཙན་པོ།།",
    "target": "དགྲ་ འཆི་བདག་ གཤིན་རྗེ་ ཁད་ བཙན་པོ ། །"
  },
  {
    "source": "ཁོ་ནམ་ཡོང་ཏིག་ཏིག་མི་འདུག་པས།།",
    "target": "ཁོ་ ནམ་ ཡོང་ ཏིག་ ཏིག་ མི་ འདུག་པ ས ། །"
  },
  {
    "source": "ཆོས་བྱེད་བསམ་ཡོད་ཀྱང་འཆི་བས་གཏུག།",
    "target": "ཆོས་ བྱེད་ བསམ་ ཡོད་ ཀྱང་ འཆི་བ ས་ གཏུག །"
  },
  {
    "source": "ཁྱེད་ད་ནི་སྡིག་སྤོངས་དགེ་བ་སྒྲུབས།།",
    "target": "ཁྱེད་ ད་ ནི་ སྡིག་ སྤོང ས་ དགེ་བ་ སྒྲུབས ། །"
  },
  {
    "source": "གནས་ངན་སོང་གསུམ་གྱི་སྡུག་བསྔལ་དེ།།",
    "target": "གནས་ ངན་སོང་ གསུམ་ གྱི་ སྡུག་བསྔལ་ དེ ། །"
  },
  {
    "source": "ཚིག་རྣ་བས་ཐོས་ཀྱང་བློ་སྙིང་འདར།།",
    "target": "ཚིག་ རྣ་བ ས་ ཐོས་ ཀྱང་ བློ་ སྙིང་ འདར ། །"
  },
  {
    "source": "འདི་ཐོག་ཏུ་བྱུང་ན་ཇི་ལྟར་བྱེད།།",
    "target": "འདི་ ཐོག་ ཏུ་ བྱུང་ ན་ ཇི་ ལྟ ར་ བྱེད ། །"
  },
  {
    "source": "དེ་སོམས་ལ་སྡིག་པ་དུག་ལྟར་འཛེམ།།",
    "target": "དེ་ སོམས་ ལ་ སྡིག་པ་ དུག་ ལྟ ར་ འཛེམ ། །"
  },
  {
    "source": "གནས་ཐར་མེད་འཁོར་བའི་སྡུག་བསྔལ་ལས།།",
    "target": "གནས་ ཐར་ མེད་ འཁོར་བ འི་ སྡུག་བསྔལ་ ལས ། །"
  },
  {
    "source": "སྐྱོབ་ནུས་པར་བྱེད་པ་དཀོན་མཆོག་གསུམ།།",
    "target": "སྐྱོབ་ ནུས་པ ར་ བྱེད་པ་ དཀོན་མཆོག་ གསུམ ། །"
  },
  {
    "source": "ཁྱེད་མི་འབྲལ་སྙིང་ནས་གསོལ་བ་ཐོབ།།",
    "target": "ཁྱེད་ མི་ འབྲལ་ སྙིང་ ནས་ གསོལ་བ་ ཐོབ ། །"
  },
  {
    "source": "མ་འགྲོ་དྲུག་སེམས་ཅན་ཐམས་ཅད་ཀུན།།",
    "target": "མ་ འགྲོ་ དྲུག་ སེམས་ཅན་ ཐམས་ཅད་ ཀུན ། །"
  },
  {
    "source": "སྔོན་ཚེ་རབས་མང་པོའི་ཕ་མ་ཡིན།།",
    "target": "སྔོན་ ཚེ་རབས་ མང་པོ འི་ ཕ་མ་ ཡིན ། །"
  },
  {
    "source": "འདི་འཁོར་བའི་གནས་སུ་སྡུག་རེ་བསྔལ།།",
    "target": "འདི་ འཁོར་བ འི་ གནས་ སུ་ སྡུག་ རེ་ བསྔལ ། །"
  },
  {
    "source": "ཆོས་ཅི་བྱེད་འགྲོ་བའི་དོན་ལ་བསྔོ།།",
    "target": "ཆོས་ ཅི་ བྱེད་ འགྲོ་བ འི་ དོན་ ལ་ བསྔོ ། །"
  },
  {
    "source": "རྗེ་མཚན་ལྡན་བླ་མ་སྤྱི་བོར་བསྒོམ།།",
    "target": "རྗེ་ མཚན་ལྡན་ བླ་མ་ སྤྱི་བོ ར་ བསྒོམ ། །"
  },
  {
    "source": "སྙིང་རུས་པའི་གཏིང་ནས་གསོལ་བ་འདེབས།",
    "target": "སྙིང་རུས་པ འི་ གཏིང་ ནས་ གསོལ་བ་ འདེབས །"
  },
  {
    "source": "དེ་འོད་ཞུ་རང་གི་སེམས་དང་བསྲེ།།",
    "target": "དེ་ འོད་ ཞུ་ རང་ གི་ སེམས་ དང་ བསྲེ ། །"
  },
  {
    "source": "དེ་མ་བཅོས་རང་གི་སེམས་ལ་ལྟོས།།",
    "target": "དེ་ མ་ བཅོས་ རང་ གི་ སེམས་ ལ་ ལྟོས ། །"
  },
  {
    "source": "ལར་ཕྱི་ནང་གསང་གསུམ་གར་འགྲོ་ལྟོས།།",
    "target": "ལ ར་ ཕྱི་ནང་ གསང་ གསུམ་ ག ར་ འགྲོ་ ལྟོས ། །"
  },
  {
    "source": "སེམས་མ་བཅོས་དེ་ཡི་ངང་ལ་ཞོག།",
    "target": "སེམས་ མ་ བཅོས་ དེ་ ཡི་ ངང་ ལ་ ཞོག །"
  },
  {
    "source": "སེམས་ཡོད་པ་མ་ཡིན་དངོས་པོ་མེད།།",
    "target": "སེམས་ ཡོད་པ་ མ་ ཡིན་ དངོས་པོ་ མེད ། །"
  },
  {
    "source": "མེད་པ་མ་ཡིན་ཅི་ཡང་དྲན།།",
    "target": "མེད་པ་ མ་ ཡིན་ ཅི་ ཡང་ དྲན ། །"
  },
  {
    "source": "སེམས་རེས་འགའ་གནས་ཏེ་རེས་འགའ་འགྲོ།།",
    "target": "སེམས་ རེ ས་ འགའ་ གནས་ ཏེ་ རེ ས་ འགའ་ འགྲོ ། །"
  },
  {
    "source": "ཁྱེད་སེམས་ལ་བྱ་ར་རྒྱུན་དུ་མཛོད།།",
    "target": "ཁྱེད་ སེམས་ ལ་ བྱ་ར་ རྒྱུན་ དུ་ མཛོད ། །"
  },
  {
    "source": "སེམས་ངོ་བོ་སྟོང་པར་འདུག་པ་དེ།།",
    "target": "སེམས་ ངོ་བོ་ སྟོང་པ ར་ འདུག་པ་ དེ ། །"
  },
  {
    "source": "སེམས་ཆོས་སྐུ་སྣང་བ་མཐའ་ཡས་ཡིན།།",
    "target": "སེམས་ ཆོས་སྐུ་ སྣང་བ་ མཐའ་ཡས་ ཡིན ། །"
  },
  {
    "source": "སེམས་རང་བཞིན་འོད་དུ་གསལ་བ་དེ།།",
    "target": "སེམས་ རང་བཞིན་ འོད་ དུ་ གསལ་བ་ དེ ། །"
  },
  {
    "source": "སེམས་ལོངས་སྐུ་ཐུགས་རྗེ་ཆེན་པོ་ཡིན།།",
    "target": "སེམས་ ལོངས་སྐུ་ ཐུགས་རྗེ་ ཆེན་པོ་ ཡིན ། །"
  },
  {
    "source": "སེམས་རྣམ་རྟོག་ཅི་ཡང་འཕྲོ་བ་དེ།།",
    "target": "སེམས་ རྣམ་རྟོག་ ཅི་ ཡང་ འཕྲོ་བ་ དེ ། །"
  },
  {
    "source": "སེམས་སྤྲུལ་སྐུ་པདྨ་འབྱུང་གནས་ཡིན།།",
    "target": "སེམས་ སྤྲུལ་སྐུ་ པདྨ་ འབྱུང་གནས་ ཡིན ། །"
  },
  {
    "source": "སེམས་དུག་ལྔའི་རྟོག་པ་ཅི་ཤར་ཡང་།།",
    "target": "སེམས་ དུག་ ལྔ འི་ རྟོག་པ་ ཅི་ ཤར་ ཡང་ ། །"
  },
  {
    "source": "ངོ་ཤེས་ན་རྒྱལ་བ་རིགས་ལྔ་ཡིན།།",
    "target": "ངོ་ ཤེས་ ན་ རྒྱལ་བ་ རིགས་ ལྔ་ ཡིན ། །"
  },
  {
    "source": "སེམས་གསལ་ན་གསལ་བའི་ངོ་བོར་ལྟོས།།",
    "target": "སེམས་ གསལ་ ན་ གསལ་བ འི་ ངོ་བོ ར་ ལྟོས ། །"
  },
  {
    "source": "གསལ་སྟོང་ཕྱག་རྒྱ་ཆེན་པོ་ཡིན།།",
    "target": "གསལ་སྟོང་ ཕྱག་རྒྱ་ ཆེན་པོ་ ཡིན ། །"
  },
  {
    "source": "སེམས་བདེ་ན་བདེ་བའི་ངོ་བོར་ལྟོས།།",
    "target": "སེམས་ བདེ་ ན་ བདེ་བ འི་ ངོ་བོ ར་ ལྟོས ། །"
  },
  {
    "source": "བདེ་སྟོང་རྫོགས་པ་ཆེན་པོ་ཡིན།",
    "target": "བདེ་སྟོང་ རྫོགས་པ་ ཆེན་པོ་ ཡིན །"
  },
  {
    "source": "སེམས་སྟོང་ན་སྟོང་པའི་རང་ཞལ་ལྟོས།།",
    "target": "སེམས་ སྟོང་ ན་ སྟོང་པ འི་ རང་ཞལ་ ལྟོས ། །"
  },
  {
    "source": "རིག་སྟོང་དབུ་མ་ཆེན་པོ་ཡིན།།",
    "target": "རིག་སྟོང་ དབུ་མ་ ཆེན་པོ་ ཡིན ། །"
  },
  {
    "source": "སེམས་སྐྲག་ན་སྐྲག་མཁན་ངོ་བོར་ལྟོས།།",
    "target": "སེམས་ སྐྲག་ ན་ སྐྲག་ མཁན་ ངོ་བོ ར་ ལྟོས ། །"
  },
  {
    "source": "དེ་དམ་ཆོས་བདུད་ཀྱི་གཅོད་ཡུལ་ཡིན།།",
    "target": "དེ་ དམ་ཆོས་ བདུད་ ཀྱི་ གཅོད་ ཡུལ་ ཡིན ། །"
  },
  {
    "source": "སེམས་དངོས་པོ་ཅི་ཡང་མ་མཐོང་ན།།",
    "target": "སེམས་ དངོས་པོ་ ཅི་ ཡང་ མ་ མཐོང་ ན ། །"
  },
  {
    "source": "སེམས་སྟོང་ཉིད་ཤེས་རབ་ཕར་ཕྱིན་ཡིན།།",
    "target": "སེམས་ སྟོང་ཉིད་ ཤེས་རབ་ཕར་ཕྱིན་ ཡིན ། །"
  },
  {
    "source": "ཁྱེད་འགྲོ་ཞིང་འདུག་ཅིང་སེམས་ལ་ལྟོས།།",
    "target": "ཁྱེད་ འགྲོ་ ཞིང་ འདུག་ ཅིང་ སེམས་ ལ་ ལྟོས ། །"
  },
  {
    "source": "འགྲོ་འདུག་དོན་དམ་གྱི་བསྐོར་བ་ཡིན།།",
    "target": "འགྲོ་འདུག་ དོན་ དམ་ གྱི་ བསྐོར་བ་ ཡིན ། །"
  },
  {
    "source": "བཟའ་ཞིང་བཏུང་ཞིང་སེམས་ལ་ལྟོས།།",
    "target": "བཟའ་ ཞིང་ བཏུང་ ཞིང་ སེམས་ ལ་ ལྟོས ། །"
  },
  {
    "source": "བཟའ་བཏུང་ཟག་མེད་ཀྱི་ཚོགས་འཁོར་ཡིན།།",
    "target": "བཟའ་བཏུང་ ཟག་མེད་ ཀྱི་ ཚོགས་འཁོར་ ཡིན ། །"
  },
  {
    "source": "ཁྱེད་ཉལ་ཞིང་གཉིད་ཅིང་སེམས་ལ་ལྟོས།།",
    "target": "ཁྱེད་ ཉལ་ ཞིང་ གཉིད་ ཅིང་ སེམས་ ལ་ ལྟོས ། །"
  },
  {
    "source": "གཉིད་འོད་གསལ་ཟིན་པའི་གདམས་ངག་ཡིན།།",
    "target": "གཉིད་ འོད་གསལ་ ཟིན་པ འི་ གདམས་ངག་ ཡིན ། །"
  },
  {
    "source": "ཁྱེད་ཟབ་མོའི་བསྙེན་སྒྲུབ་བྱེད་པའི་དུས།།",
    "target": "ཁྱེད་ ཟབ་མོ འི་ བསྙེན་སྒྲུབ་ བྱེད་པ འི་ དུས ། །"
  },
  {
    "source": "དོན་ཟབ་མོ་རང་གི་སེམས་ལ་ལྟོས།།",
    "target": "དོན་ ཟབ་མོ་ རང་ གི་ སེམས་ ལ་ ལྟོས ། །"
  },
  {
    "source": "བདུད་བར་ཆད་བཟློག་ན་དེ་ཡིས་བཟློག།",
    "target": "བདུད་ བར་ཆད་ བཟློག་ ན་ དེ་ ཡིས་ བཟློག །"
  },
  {
    "source": "དུས་ད་ལྟ་འཕྲལ་དུ་གང་དྲན་ཡང་།།",
    "target": "དུས་ ད་ ལྟ་ འཕྲལ་ དུ་ གང་ དྲན་ ཡང་ ། །"
  },
  {
    "source": "ཕུགས་སྒོམ་ཡུན་ཤི་དང་མཉམ་པར་གྱིས།།",
    "target": "ཕུགས་ སྒོམ་ ཡུན་ ཤི་ དང་ མཉམ་པ ར་ གྱིས ། །"
  },
  {
    "source": "མི་མང་པོའི་གཏམ་དང་ལྟད་མོ་དང་།།",
    "target": "མི་ མང་པོ འི་ གཏམ་ དང་ ལྟད་མོ་ དང་ ། །"
  },
  {
    "source": "སེམས་བསླུ་བའི་བྱ་བ་གང་སྒྲུབ་ཀྱང་།།",
    "target": "སེམས་ བསླུ་བ འི་ བྱ་བ་ གང་ སྒྲུབ་ ཀྱང་ ། །"
  },
  {
    "source": "དེར་ཡེངས་པའི་དབང་དུ་མ་སོང་བ།།",
    "target": "དེ ར་ ཡེངས་པ འི་ དབང་ དུ་ མ་ སོང་བ ། །"
  },
  {
    "source": "སྒོམ་ཟབ་མོ་གནད་ཀྱི་ཉམས་ལེན་ཡིན།།",
    "target": "སྒོམ་ ཟབ་མོ་ གནད་ ཀྱི་ ཉམས་ལེན་ ཡིན ། །"
  },
  {
    "source": "དེ་མ་བརྗེད་ཏུ་རེ་དྲན་པར་གྱིས།།",
    "target": "དེ་ མ་ བརྗེད་ ཏུ་ རེ་ དྲན་པ ར་ གྱིས ། །"
  },
  {
    "source": "དྲན་ཐོག་ནས་རང་ཚོ་ཐུབ་པར་མཛོད།།",
    "target": "དྲན་ ཐོག་ ནས་ རང་ ཚོ་ ཐུབ་པ ར་ མཛོད ། །"
  },
  {
    "source": "དེར་ཡང་ཡང་རང་དབང་འདུས་པ་ཡི།།",
    "target": "དེ ར་ ཡང་ ཡང་ རང་དབང་ འདུས་པ་ ཡི ། །"
  },
  {
    "source": "སྒོམ་ཉམས་ལེན་འདྲིས་གོམས་རེད་པར་གྱིས།།",
    "target": "སྒོམ་ ཉམས་ལེན་ འདྲིས་ གོམས་ རེད་པ ར་ གྱིས ། །"
  },
  {
    "source": "དོན་དེ་ལ་གོམས་ཡུན་རིང་བ་ན།།",
    "target": "དོན་ དེ་ ལ་ གོམས་ ཡུན་ རིང་བ་ ན ། །"
  },
  {
    "source": "སྒོམ་ཐུན་མཚམས་འཁོར་ཡུག་རྒྱུན་ཆད་མེད།།",
    "target": "སྒོམ་ ཐུན་ མཚམས་ འཁོར་ཡུག་ རྒྱུན་ ཆད་ མེད ། །"
  },
  {
    "source": "ཆུ་བོའི་གཞུང་འདྲ་བ་རྒྱུན་དུ་འབྱུང་བའི་རྟེན་འབྲེལ་ཡིན།།",
    "target": "ཆུ་བོ འི་ གཞུང་ འདྲ་བ་ རྒྱུན་ དུ་ འབྱུང་བ འི་ རྟེན་འབྲེལ་ ཡིན ། །"
  },
  {
    "source": "ཀརྨ་བསྟན་འཕེལ་གྱི་སྐྱེས་མཐའ་ཁམས་པ་ངག་དབང་ཀུན་དགའ་བསྟན་འཛིན་དགེ་ལེགས་དཔལ་བཟང་པོའི་ཞལ་གདམས་གསེར་ཞུན་མ་འདྲ་བ་སེར་སྐྱ་ཕོ་མོ་སྐལ་པ་དང་ལྡན་པ་རྣམས་ལ་གདམས་པའོ།།",
    "target": "ཀརྨ་ བསྟན་ འཕེལ་ གྱི་ སྐྱེས་ མཐའ་ ཁམས་པ་ ངག་དབང་ ཀུན་དགའ་ བསྟན་འཛིན་ དགེ་ལེགས་ དཔལ་བཟང་པོ འི་ ཞལ་གདམས་ གསེར་ ཞུན་མ་ འདྲ་བ་ སེར་སྐྱ་ ཕོ་མོ་ སྐལ་པ་ དང་ ལྡན་པ་ རྣམས་ ལ་ གདམས་པ འོ ། །"
  },
  {
    "source": "།།",
    "target": "། །"
  }
]
