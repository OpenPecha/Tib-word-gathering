[
  {
    "source": "༼༣༦༣༽༄༅།།",
    "target": "༼ ༣༦༣ ༽ ༄༅ ། །"
  },
  {
    "source": "འཕགས་པ་སྤྱན་རས་གཟིགས་ཀྱི་བྱང་ཆུབ་ལམ་གྱི་རིམ་པའི་ཁྲིད་ཀྱི་ཆ་ལག་མན་ངག་གསེར་ཀྱི་ཐུར་མ་རིན་པོ་ཆེའི་སྒྲོན་མེ་བཞུགས་སོ།།",
    "target": "འཕགས་པ་ སྤྱན་རས་གཟིགས་ ཀྱི་ བྱང་ཆུབ་ལམ་ གྱི་ རིམ་པ འི་ ཁྲིད་ ཀྱི་ ཆ་ ལག་ མན་ངག་ གསེར་ ཀྱི་ ཐུར་མ་ རིན་པོ་ཆེ འི་ སྒྲོན་མེ་ བཞུགས་ སོ ། །"
  },
  {
    "source": "༼༣༦༤༽༄༅།།",
    "target": "༼ ༣༦༤ ༽ ༄༅ ། །"
  },
  {
    "source": "འཇིག་རྟེན་སྣང་བྱེད་རྒྱལ་བ་མཆོག་གི་སྐུ།།",
    "target": "འཇིག་རྟེན་ སྣང་བྱེད་ རྒྱལ་བ་ མཆོག་ གི་ སྐུ ། །"
  },
  {
    "source": "མ་རིག་མུན་འཇོམས་ཤེས་བྱ་གསལ་བྱེད་གསུང་།།",
    "target": "མ་རིག་ མུན་འཇོམས་ ཤེས་བྱ་ གསལ་ བྱེད་ གསུང་ ། །"
  },
  {
    "source": "ཆོས་ཀུན་གནས་ལུགས་གཟིགས་པ་ཀུན་མཁྱེན་ཐུགས།།",
    "target": "ཆོས་ ཀུན་ གནས་ལུགས་ གཟིགས་པ་ ཀུན་ མཁྱེན་ ཐུགས ། །"
  },
  {
    "source": "འདྲེན་མཆོག་བླ་མ་རྣམས་ཀྱི་ཞབས་ལ་འདུད།།",
    "target": "འདྲེན་ མཆོག་ བླ་མ་ རྣམས་ ཀྱི་ ཞབས་ ལ་ འདུད ། །"
  },
  {
    "source": "སེམས་ཅན་ཀུན་གྱི་གཟུང་འཛིན་འཁྲུལ་པ་ཡི།།",
    "target": "སེམས་ཅན་ ཀུན་ གྱི་ གཟུང་འཛིན་ འཁྲུལ་པ་ ཡི ། །"
  },
  {
    "source": "མི་ཤེས་རབ་རིབ་ཀུན་སེལ་བྱེད་པའི་ཕྱིར།།",
    "target": "མི་ ཤེས་རབ་ རིབ་ ཀུན་ སེལ་ བྱེད་པ འི་ ཕྱི ར ། །"
  },
  {
    "source": "མན་ངག་གསེར་གྱི་ཐུར་མ་རིན་ཆེན་འདི།།",
    "target": "མན་ངག་ གསེར་ གྱི་ ཐུར་མ་ རིན་ཆེན་ འདི ། །"
  },
  {
    "source": "བླ་མའི་གསུངས་བཞིན་བདག་གིས་བརྗེད་ཐོར་བྲི།།",
    "target": "བླ་མ འི་ གསུངས་ བཞིན་ བདག་ གིས་ བརྗེད་ ཐོར་ བྲི ། །"
  },
  {
    "source": "དེ་ལ་ཐོག་མར་སྐྱབས་འགྲོའི་མན་ངག་ནི།",
    "target": "དེ་ ལ་ ཐོག་མ ར་ སྐྱབས་འགྲོ འི་ མན་ངག་ ནི །"
  },
  {
    "source": "ནམ་ཐོ་རེངས་ཀ་ལ་སོགས་པར།",
    "target": "ནམ་ ཐོ་རེངས་ ཀ་ ལ་ སོགས་པ ར །"
  },
  {
    "source": "རང་ཉིད་སྐད་ཅིག་གིས་པད་ཟླའི་སྟེང་དུ་གནས་པའི་སྤྱན་རས་གཟིགས་ཞལ་གཅིག་ཕྱག་བཞི་པ།",
    "target": "རང་ ཉིད་ སྐད་ ཅིག་ གིས་ པད་ ཟླ འི་ སྟེང་ དུ་ གནས་པ འི་ སྤྱན་རས་གཟིགས་ ཞལ་ གཅིག་ ཕྱག་བཞི་པ །"
  },
  {
    "source": "ཞབས་རྡོ་རྗེའི་སྐྱིལ་ཀྲུང་དུ་བཞུགས་པ།",
    "target": "ཞབས་ རྡོ་རྗེ འི་ སྐྱིལ་ཀྲུང་ དུ་ བཞུགས་པ །"
  },
  {
    "source": "ཕྱག་དང་པོ་གཉིས་ཐུགས་ཀར་ཐལ་མོ་སྦྱར་བ།",
    "target": "ཕྱག་ དང་པོ་ གཉིས་ ཐུགས་ ཀ ར་ ཐལ་མོ་ སྦྱར་ བ །"
  },
  {
    "source": "གཡས་ཤེལ་ཕྲེང་།",
    "target": "གཡས་ ཤེལ་ ཕྲེང་ །"
  },
  {
    "source": "གཡོན་པད་ཀར།",
    "target": "གཡོན་ པད་ ཀར །"
  },
  {
    "source": "ཞལ་འཛུམ་པ།",
    "target": "ཞལ་ འཛུམ་ པ །"
  },
  {
    "source": "སྙན་དཀྱུས་ཤངས་དཀྱུས་སྤྱན་དཀྱུས་རིང་པོ་གསུམ་དང་ལྡན་པ།",
    "target": "སྙན་ དཀྱུས་ ཤངས་ དཀྱུས་ སྤྱན་ དཀྱུས་ རིང་པོ་ གསུམ་ དང་ ལྡན་པ །"
  },
  {
    "source": "དབུ་སྐྲ་རལ་པའི་ཅོད་པན་གྱི་སྤྱི་བོར་འོད་དཔག་མེད་བཞུགས་པ།",
    "target": "དབུ་ སྐྲ་ རལ་པ འི་ ཅོད་པན་ གྱི་ སྤྱི་བོ ར་ འོད་དཔག་མེད་ བཞུགས་པ །"
  },
  {
    "source": "ཡུམ་གསང་བ་ཡེ་ཤེས་དམར་མོ་བུ་མོ་ལོ་བཅུ་དྲུག་ལོན་པའི་ན་ཚོད་ཅན།",
    "target": "ཡུམ་ གསང་བ་ ཡེ་ཤེས་ དམར་མོ་ བུ་མོ་ ལོ་ བཅུ་ དྲུག་ ལོན་པ འི་ ན་ཚོད་ཅན །"
  },
  {
    "source": "དབུ་སྐྲ་ཕྱེད་བཅིངས་ཕྱེད་གྲོལ།",
    "target": "དབུ་ སྐྲ་ ཕྱེད་ བཅིངས་ ཕྱེད་ གྲོལ །"
  },
  {
    "source": "ཕྱག་གཡས་ཌཱ་མ་རུ་སྒྲ་དང་བཅས་པ།",
    "target": "ཕྱག་ གཡས་ ཌཱ་མ་རུ་ སྒྲ་ དང་ བཅས་པ །"
  },
  {
    "source": "གཡོན་པས་ཐོད་པ་བདུད་རྩིས་བཀང་བ་བསྣམས་པ།",
    "target": "གཡོན་པ ས་ ཐོད་པ་ བདུད་རྩི ས་ བཀང་བ་ བསྣམས་ པ །"
  },
  {
    "source": "ཞབས་གཉིས་ཡབ་ཀྱི་རྐེད་པར་འཁྲིལ་བ།",
    "target": "ཞབས་ གཉིས་ ཡབ་ ཀྱི་ རྐེད་པ ར་ འཁྲིལ་ བ །"
  },
  {
    "source": "སྣང་ལ་རང་བཞིན་མེད་པ་ཆུ་ནང་གི་ཟླ་བ་ལྟ་བུ་སྐད་ཅིག་གིས་བསྐྱེད་པའི་སྤྱི་བོར་མི་ཏྲ་ཛོ་ཀི་སྐུ་མདོག་དཀར་དམར་གཡས་ཌཱ་མ་རུ།",
    "target": "སྣང་ ལ་ རང་བཞིན་ མེད་པ་ ཆུ་ ནང་ གི་ ཟླ་བ་ ལྟ་བུ་ སྐད་ ཅིག་ གིས་ བསྐྱེད་པ འི་ སྤྱི་བོ ར་ མི་ ཏྲ་ ཛོ་ཀི་ སྐུ་ མདོག་ དཀར་དམར་ གཡས་ ཌཱ་མ་རུ །"
  },
  {
    "source": "གཡོན་དངུལ་དྲིལ།",
    "target": "གཡོན་ དངུལ་ དྲིལ །"
  },
  {
    "source": "རུས་པའི་རྒྱན་དྲུག་དང་ལྡན་པ།",
    "target": "རུས་པ འི་ རྒྱན་ དྲུག་ དང་ ལྡན་པ །"
  },
  {
    "source": "སྤྱན་ནམ་མཁར་གཟིགས་པ་གསལ་བར་བསྐྱེད་པའི་ཐུགས་ཀར་འོད་ཟེར་འཕྲོས།",
    "target": "སྤྱན་ ནམ་ མཁ ར་ གཟིགས་པ་ གསལ་བ ར་ བསྐྱེད་པ འི་ ཐུགས་ཀ ར་ འོད་ཟེར་ འཕྲོས །"
  },
  {
    "source": "སྤྱན་རས་གཟིགས་ཡབ་ཡུམ་ལ་རྒྱལ་བ་སྲས་བཅས་ཀྱིས་བསྐོར་ལ་མདུན་གྱི་ནམ་མཁར་སྤྱན་༼༣༦༥༽དྲངས་ལ།",
    "target": "སྤྱན་རས་གཟིགས་ ཡབ་ཡུམ་ ལ་ རྒྱལ་བ་ སྲས་ བཅས་ ཀྱིས་ བསྐོར་ ལ་ མདུན་ གྱི་ ནམ་ མཁ ར་ སྤྱན་ ༼ ༣༦༥ ༽ དྲངས་ ལ །"
  },
  {
    "source": "གང་གི་དྲིན་གྱིས་བདེ་ཆེན་ཉིད།།",
    "target": "གང་ གི་ དྲིན་ གྱིས་ བདེ་ཆེན་ ཉིད ། །"
  },
  {
    "source": "ཅེས་སོགས།",
    "target": "ཅེས་ སོགས །"
  },
  {
    "source": "སྤྱན་རས་གཟིགས་ལ་གུས་པས་འདུད།།",
    "target": "སྤྱན་རས་གཟིགས་ ལ་ གུས་པ ས་ འདུད ། །"
  },
  {
    "source": "དཀོན་མཆོག་གསུམ་གྱི་ངོ་བོ་ཉིད།།",
    "target": "དཀོན་མཆོག་ གསུམ་ གྱི་ ངོ་བོ་ ཉིད ། །"
  },
  {
    "source": "བླ་མ་སྤྱན་རས་གཟིགས་ཕྱག་འཚལ།།",
    "target": "བླ་མ་ སྤྱན་རས་གཟིགས་ ཕྱག་ འཚལ ། །"
  },
  {
    "source": "ཕྱི་ནང་གསང་བའི་མཆོད་པས་མཆོད།།",
    "target": "ཕྱི་ནང་ གསང་བ འི་ མཆོད་པ ས་ མཆོད ། །"
  },
  {
    "source": "སྡིག་པ་ཐམས་ཅད་སོ་སོར་བཤགས།།",
    "target": "སྡིག་པ་ ཐམས་ཅད་ སོ་སོ ར་ བཤགས ། །"
  },
  {
    "source": "འགྲོ་བའི་དགེ་ལ་རྗེས་ཡི་རང་།།",
    "target": "འགྲོ་བ འི་ དགེ་ ལ་ རྗེས་ ཡི་ རང་ ། །"
  },
  {
    "source": "ཆོས་ཀྱི་འཁོར་ལོ་བསྐོར་བར་བསྐུལ།།",
    "target": "ཆོས་ ཀྱི་ འཁོར་ལོ་ བསྐོར་བ ར་ བསྐུལ ། །"
  },
  {
    "source": "མྱ་ངན་འདའ་བཞུགས་གསོལ་འདེབས།།",
    "target": "མྱ་ངན་ འདའ་ བཞུགས་ གསོལ་ འདེབས ། །"
  },
  {
    "source": "སྤྱན་རས་གཟིགས་ཀྱི་གོ་འཕང་མཆོག",
    "target": "སྤྱན་རས་གཟིགས་ ཀྱི་ གོ་འཕང་ མཆོག"
  },
  {
    "source": "།",
    "target": "།"
  },
  {
    "source": "འགྲོ་བའི་དོན་དུ་ཐོབ་བགྱི་ཞིང་།།",
    "target": "འགྲོ་བ འི་ དོན་ དུ་ ཐོབ་ བགྱི་ ཞིང་ ། །"
  },
  {
    "source": "འགྲོ་ཀུན་སངས་རྒྱས་ཐོབ་བྱའི་ཕྱིར།།",
    "target": "འགྲོ་ ཀུན་ སངས་རྒྱས་ ཐོབ་ བྱ འི་ ཕྱི ར ། །"
  },
  {
    "source": "བྱང་ཆུབ་མཆོག་ཏུ་སེམས་བསྐྱེད་དོ།།",
    "target": "བྱང་ཆུབ་ མཆོག་ ཏུ་ སེམས་ བསྐྱེད་ དོ ། །"
  },
  {
    "source": "སེམས་ཅན་བདེ་དང་ལྡན་གྱུར་ཅིག།",
    "target": "སེམས་ཅན་ བདེ་ དང་ ལྡན་ གྱུར་ ཅིག །"
  },
  {
    "source": "སྡུག་བསྔལ་དང་ནི་བྲལ་བ་དང་།།",
    "target": "སྡུག་བསྔལ་ དང་ ནི་ བྲལ་བ་ དང་ ། །"
  },
  {
    "source": "བདེ་ལ་རྟག་ཏུ་གནས་པ་དགའ།།",
    "target": "བདེ་ ལ་ རྟག་ ཏུ་ གནས་པ་ དགའ ། །"
  },
  {
    "source": "མཉམ་ཉིད་བཏང་སྙོམས་ལ་གནས་བགྱི།།",
    "target": "མཉམ་ཉིད་ བཏང་སྙོམས་ ལ་ གནས་ བགྱི ། །"
  },
  {
    "source": "ཞེས་སྐྱབས་ཡུལ་ཐམས་ཅད་འོད་ཀྱི་ཕུང་པོར་རང་ལ་ཐིམ་པར་བསྒོམ་པ་སྐྱབས་འགྲོ་སེམས་བསྐྱེད་ཀྱི་མན་ངག་གོ།",
    "target": "ཞེས་ སྐྱབས་ཡུལ་ ཐམས་ཅད་ འོད་ ཀྱི་ ཕུང་པོ ར་ རང་ ལ་ ཐིམ་པ ར་ བསྒོམ་པ་ སྐྱབས་ འགྲོ་ སེམས་ བསྐྱེད་ ཀྱི་ མན་ངག་ གོ །"
  },
  {
    "source": "མཎྜལ་གྱི་སྐབས་སུ།",
    "target": "མཎྜལ་ གྱི་ སྐབས་ སུ །"
  },
  {
    "source": "དེ་ཁོ་ན་ཉིད་ཀྱི་མཎྜལ་ནི།",
    "target": "དེ་ཁོ་ན་ཉིད་ ཀྱི་ མཎྜལ་ ནི །"
  },
  {
    "source": "ཆོས་ཉིད་རྣམ་པར་དག་པ་དབང་ཆེན་གསེར་གྱི་ས་གཞི།",
    "target": "ཆོས་ཉིད་ རྣམ་པ ར་ དག་པ་ དབང་ཆེན་ གསེར་ གྱི་ ས་གཞི །"
  },
  {
    "source": "སྣ་ཚོགས་སྣང་བ་ལྕགས་རིའི་འཁོར་ཡུག།",
    "target": "སྣ་ཚོགས་ སྣང་བ་ ལྕགས་ རི འི་ འཁོར་ ཡུག །"
  },
  {
    "source": "གཏི་མུག་རྣམ་པར་དག་པས་རི་བོ་མཆོག་རབ།།",
    "target": "གཏི་མུག་ རྣམ་པ ར་ དག་པ ས་ རི་བོ་མཆོག་རབ ། །"
  },
  {
    "source": "ཞེ་སྡང་རྣམ་པར་དག་པས་ཤར་ལུས་འཕགས་པོ།",
    "target": "ཞེ་སྡང་ རྣམ་པ ར་ དག་པ ས་ ཤར་ ལུས་འཕགས་ པོ །"
  },
  {
    "source": "ང་རྒྱལ་རྣམ་པར་དག་པས་ལྷོ་འཛམ་བུ་གླིང་།",
    "target": "ང་རྒྱལ་ རྣམ་པ ར་ དག་པ ས་ ལྷོ་ འཛམ་བུ་གླིང་ །"
  },
  {
    "source": "འདོད་ཆགས་རྣམ་པར་དག་པས་ནུབ་བ་ལང་སྤྱོད།",
    "target": "འདོད་ཆགས་ རྣམ་པ ར་ དག་པ ས་ ནུབ་ བ་ལང་སྤྱོད །"
  },
  {
    "source": "ཕྲག་དོག་རྣམ་པར་དག་པས་བྱང་སྒྲ་མི་སྙན།",
    "target": "ཕྲག་དོག་ རྣམ་པ ར་ དག་པ ས་ བྱང་ སྒྲ་མི་སྙན །"
  },
  {
    "source": "ཚོགས་བརྒྱད་རྣམ་པར་དག་པས་གླིང་གཡོག་བརྒྱད།",
    "target": "ཚོགས་ བརྒྱད་ རྣམ་པ ར་ དག་པ ས་ གླིང་ གཡོག་ བརྒྱད །"
  },
  {
    "source": "ཐབས་ཤེས་གཉིས་ཉི་མ་ཟླ་བ།",
    "target": "ཐབས་ཤེས་ གཉིས་ ཉི་མ་ ཟླ་བ །"
  },
  {
    "source": "གཟུང་འཛིན་རྣམ་པར་དག་པས་སྒྲ་གཅན་དང་དུས་མེ།",
    "target": "གཟུང་འཛིན་ རྣམ་པ ར་ དག་པ ས་ སྒྲ་ གཅན་ དང་ དུས་མེ །"
  },
  {
    "source": "མཐའ་བརྒྱད་དང་བྲལ་བས་བཀྲ་ཤིས་རྟགས་བརྒྱད།",
    "target": "མཐའ་ བརྒྱད་ དང་ བྲལ་བ ས་ བཀྲ་ཤིས་ རྟགས་ བརྒྱད །"
  },
  {
    "source": "ཚོགས་བདུན་རྣམ་པར་དག་༼༣༦༦༽པས་རྒྱལ་སྲིད་སྣ་བདུན།",
    "target": "ཚོགས་ བདུན་ རྣམ་པ ར་ དག་ ༼ ༣༦༦ ༽ པ ས་ རྒྱལ་སྲིད་ སྣ་ བདུན །"
  },
  {
    "source": "ཚད་མེད་བཞིའི་སྒེག་མོ་བཞི།",
    "target": "ཚད་ མེད་ བཞི འི་ སྒེག་མོ་ བཞི །"
  },
  {
    "source": "དགའ་བ་བཞི་ནང་གི་སྒེག་མོ་བཞི།",
    "target": "དགའ་བ་ བཞི་ ནང་ གི་ སྒེག་མོ་ བཞི །"
  },
  {
    "source": "སྣང་སྲིད་འཁོར་འདས་ཀྱིས་བསྡུས་པའི་ཆོས་ཐམས་ཅད་མཆོད་པའི་སྤྲིན་ཕུང་བསམ་གྱིས་མི་ཁྱབ་པ་འདི་དག་སྐུ་གསུམ་གྱི་བདག་ཉིད་བླ་མ་སངས་རྒྱས་རིན་པོ་ཆེ་ལ་འབུལ་ལོ།།",
    "target": "སྣང་སྲིད་ འཁོར་འདས་ ཀྱིས་ བསྡུས་པ འི་ ཆོས་ ཐམས་ཅད་ མཆོད་པ འི་ སྤྲིན་ཕུང་ བསམ་ གྱིས་ མི་ ཁྱབ་པ་ འདི་ དག་ སྐུ་ གསུམ་ གྱི་ བདག་ཉིད་ བླ་མ་ སངས་རྒྱས་ རིན་པོ་ཆེ་ ལ་ འབུལ་ ལོ ། །"
  },
  {
    "source": "དབྱེར་མེད་མཉམ་པ་ཉིད་ཀྱི་ངང་ནས་བཞེས་སུ་གསོལ།",
    "target": "དབྱེར་མེད་ མཉམ་པ་ ཉིད་ ཀྱི་ ངང་ ནས་ བཞེས་ སུ་ གསོལ །"
  },
  {
    "source": "ཅེས་པ་དེ་ཁོ་ན་ཉིད་ཀྱི་མཎྜལ་འབུལ་ལོ།།",
    "target": "ཅེས་ པ་ དེ་ ཁོ་ན་ཉིད་ ཀྱི་ མཎྜལ་ འབུལ་ ལོ ། །"
  },
  {
    "source": "བླ་མའི་རྣལ་འབྱོར་གྱི་ཁྲིད་ཀྱི་སྐབས་སུ།",
    "target": "བླ་མ འི་ རྣལ་འབྱོར་ གྱི་ ཁྲིད་ ཀྱི་ སྐབས་ སུ །"
  },
  {
    "source": "སྤྱི་གཙུག་གི་ནམ་མཁར།",
    "target": "སྤྱི་གཙུག་ གི་ ནམ་ མཁར །"
  },
  {
    "source": "བླ་མ་མཁའ་འགྲོའི་ཚོགས་ཐོ་རྩེགས་ཀུན་འདུས་སུ་བསྒོམ་ལ།",
    "target": "བླ་མ་ མཁའ་འགྲོ འི་ ཚོགས་ ཐོ་ རྩེགས་ ཀུན་ འདུས་ སུ་ བསྒོམ་ ལ །"
  },
  {
    "source": "འོག་ཏུ་བདག་དང་སེམས་ཅན་ཐམས་ཅད་ཀྱིས་ཕྱོགས་གཅིག་ཏུ་གསོལ་བ་གུ་དི་རི་རི་འདེབས་ཤིང་ཡོད་པར་བསྒོམ་ལ།",
    "target": "འོག་ ཏུ་ བདག་ དང་ སེམས་ཅན་ ཐམས་ཅད་ ཀྱིས་ ཕྱོགས་ གཅིག་ ཏུ་ གསོལ་བ་ གུ་ དི་རི་རི་ འདེབས་ ཤིང་ ཡོད་པ ར་ བསྒོམ་ ལ །"
  },
  {
    "source": "རབ་མཆི་མ་འཁྲུགས་པ།",
    "target": "རབ་ མཆི་མ་ འཁྲུགས་པ །"
  },
  {
    "source": "འབྲིང་གདུང་ཤུགས་དང་ལྡན་པ།",
    "target": "འབྲིང་ གདུང་ཤུགས་ དང་ ལྡན་པ །"
  },
  {
    "source": "ཐ་མ་ཡང་བ་སྤུ་ཟིང་བ་ཙམ་དུ་མོས་གུས་བྱས་ལ།",
    "target": "ཐ་མ་ ཡང་ བ་སྤུ་ ཟིང་བ་ ཙམ་ དུ་ མོས་གུས་ བྱས་ ལ །"
  },
  {
    "source": "མཐར་བླ་མ་འོད་ཕུང་དུ་རང་ལ་ཐིམ།",
    "target": "མཐ ར་ བླ་མ་ འོད་ ཕུང་ དུ་ རང་ ལ་ ཐིམ །"
  },
  {
    "source": "འདིའི་ལས་ཚོགས་ཀྱང་།",
    "target": "འདི འི་ ལས་ཚོགས་ ཀྱང་ །"
  },
  {
    "source": "མཆོག་འདོད་པས་རྡོ་རྗེ་འཆང་།",
    "target": "མཆོག་ འདོད་པ ས་ རྡོ་རྗེ་འཆང་ །"
  },
  {
    "source": "ཤེས་རབ་འདོད་པས་བླ་མ་འཇམ་དབྱངས་སུ་བསྒོམ།",
    "target": "ཤེས་རབ་ འདོད་པ ས་ བླ་མ་ འཇམ་དབྱངས་ སུ་ བསྒོམ །"
  },
  {
    "source": "བྱམས་སྙིང་རྗེ་འདོད་པས་སྤྱན་རས་གཟིགས་སུ་བསྒོམ།",
    "target": "བྱམས་སྙིང་རྗེ་ འདོད་པ ས་ སྤྱན་རས་གཟིགས་ སུ་ བསྒོམ །"
  },
  {
    "source": "མཐུ་སྟོབས་ཆེ་བར་འདོད་པས་ཕྱག་ན་རྡོ་རྗེ།",
    "target": "མཐུ་སྟོབས་ ཆེ་བ ར་ འདོད་པ ས་ ཕྱག་ ན་ རྡོ་རྗེ །"
  },
  {
    "source": "འཇིགས་སྐྱོབ་ལ་སྒྲོལ་མ།",
    "target": "འཇིགས་ སྐྱོབ་ ལ་ སྒྲོལ་མ །"
  },
  {
    "source": "ཚེ་རིང་བར་འདོད་པས་ཚེ་དཔག་མེད།",
    "target": "ཚེ་ རིང་བ ར་ འདོད་པ ས་ ཚེ་ དཔག་ མེད །"
  },
  {
    "source": "ནད་ཞི་བར་འདོད་པས་སྨན་བླ།",
    "target": "ནད་ ཞི་བ ར་ འདོད་པ ས་ སྨན་བླ །"
  },
  {
    "source": "ལོངས་སྤྱོད་ཆེ་བར་འདོད་པས་རྣམས་སྲས་སམ་རིན་འབྱུང་།",
    "target": "ལོངས་སྤྱོད་ ཆེ་བ ར་ འདོད་པ ས་ རྣམས་ སྲས་ སམ་ རིན་ འབྱུང་ །"
  },
  {
    "source": "ཞི་བ་ལ་རྡོ་རྗེ་སེམས་དཔའ།",
    "target": "ཞི་བ་ ལ་ རྡོ་རྗེ་སེམས་དཔའ །"
  },
  {
    "source": "རྒྱས་པ་ལ་རིན་འབྱུང་།",
    "target": "རྒྱས་པ་ ལ་ རིན་ འབྱུང་ །"
  },
  {
    "source": "དབང་ལ་འོད་དཔག་མེད་དང་ཀུ་རུ་ཀུལླེ།",
    "target": "དབང་ ལ་ འོད་ དཔག་མེད་ དང་ ཀུ་རུ་ཀུལླེ །"
  },
  {
    "source": "དྲག་པོ་ལ་རྡོ་རྗེ་འཇིགས་བྱེད་དང་ཆོས་སྐྱོང་དུ་བསྒོམས་ནས་འདོད་པའི་གསོལ་འདེབས་བྱས་པས།",
    "target": "དྲག་པོ་ ལ་ རྡོ་རྗེ་ འཇིགས་བྱེད་ དང་ ཆོས་སྐྱོང་ དུ་ བསྒོམས་ ནས་ འདོད་པ འི་ གསོལ་ འདེབས་ བྱས་པ ས །"
  },
  {
    "source": "སོ་སོའི་ལས་འགྲུབ་པ་ཡིན་གསུངས་།",
    "target": "སོ་སོ འི་ ལས་ འགྲུབ་པ་ ཡིན་ གསུངས་ །"
  },
  {
    "source": "འདི་དག་ནི་པཎྜི་ཏའི་གསུང་ལས་འབྱུང་།",
    "target": "འདི་ དག་ ནི་ པཎྜི་ཏ འི་ གསུང་ ལས་ འབྱུང་ །"
  },
  {
    "source": "གཞུང་ལ་མེད་དོ་གསུངས་སོ།།",
    "target": "གཞུང་ ལ་ མེད་ དོ་ གསུངས་ སོ ། །"
  },
  {
    "source": "བསྐྱེད་རིམ་གྱི་སྐབས་སུ་བདག་༼༣༦༧༽བྱིན་གྱིས་བརླབ་པ་ནི།",
    "target": "བསྐྱེད་རིམ་ གྱི་ སྐབས་ སུ་ བདག་ ༼ ༣༦༧ ༽ བྱིན་ གྱིས་ བརླབ་པ་ ནི །"
  },
  {
    "source": "རང་ཉིད་སྐད་ཅིག་གི་ཐུགས་རྗེ་ཆེན་པོ་ཡབ་ཡུམ་བཞུགས་པའམ།",
    "target": "རང་ ཉིད་ སྐད་ ཅིག་ གི་ ཐུགས་རྗེ་ཆེན་པོ་ ཡབ་ཡུམ་ བཞུགས་པ འམ །"
  },
  {
    "source": "འགྲོ་དུས་བཞེངས་པར་བསྒོམ་པའི་ཐུགས་ཁར་ཟླ་བའི་སྟེང་དུ་ཡི་གེ་ཧྲཱིཿདཀར་པོ།",
    "target": "འགྲོ་ དུས་ བཞེངས་པ ར་ བསྒོམ་པ འི་ ཐུགས་ ཁ ར་ ཟླ་བ འི་ སྟེང་ དུ་ ཡི་གེ་ ཧྲཱིཿ དཀར་པོ །"
  },
  {
    "source": "ཡུམ་གྱི་ཐུགས་ཁར་པད་ཟླའི་སྟེང་དུ་བཾ་དམར་པོ་ལས་འོད་ཟེར་དཀར་དམར་འཕྲོས་པས།",
    "target": "ཡུམ་ གྱི་ ཐུགས་ ཁར་ པད་ ཟླ འི་ སྟེང་ དུ་ བཾ་ དམར་པོ་ ལས་ འོད་ཟེར་ དཀར་དམར་ འཕྲོས་པ ས །"
  },
  {
    "source": "འོད་དཀར་པོས་སེམས་ཅན་ཕོ་ཐམས་ཅད་ལ་ཕོག་པས་སྤྱན་རས་གཟིགས།",
    "target": "འོད་ དཀར་པོ ས་ སེམས་ཅན་ ཕོ་ ཐམས་ཅད་ ལ་ ཕོག་པ ས་ སྤྱན་རས་ གཟིགས །"
  },
  {
    "source": "འོད་དམར་པོས་མོ་ཐམས་ཅད་ཕོག་པས་གསང་བ་ཡི་ཤེས་སུ་བྱིན་གྱིས་བརླབས།",
    "target": "འོད་ དམར་པོ ས་ མོ་ ཐམས་ཅད་ ཕོག་པ ས་ གསང་བ་ ཡི་ ཤེས་ སུ་ བྱིན་ གྱིས་ བརླབས །"
  },
  {
    "source": "སེམས་ཅན་ཐམས་ཅད་ཐུགས་རྗེ་ཆེན་པོ་ཡབ་ཡུམ་དུ་གྱུར་ནས།",
    "target": "སེམས་ཅན་ ཐམས་ཅད་ ཐུགས་རྗེ་ ཆེན་པོ་ ཡབ་ཡུམ་ དུ་ གྱུར་ ནས །"
  },
  {
    "source": "མ་ཎི་དི་རི་རི་བགྲང་བར་བསམ་ལ་བཟླས་པ་བྱ།",
    "target": "མ་ཎི་ དི་རི་རི་ བགྲང་བ ར་ བསམ་ ལ་ བཟླས་པ་ བྱ །"
  },
  {
    "source": "གཉིས་པ་གནས་བྱིན་གྱིས་བརླབ་པ་ནི།",
    "target": "གཉིས་པ་ གནས་ བྱིན་ གྱིས་ བརླབ་པ་ ནི །"
  },
  {
    "source": "བདག་གི་ཐུགས་ཀའི་ཡེ་ཤེས་སེམས་དཔའ་ཧྲཱིཿདང་བཅས་པ་ལས་འོད་འཕྲོས།",
    "target": "བདག་ གི་ ཐུགས་ཀ འི་ ཡེ་ཤེས་ སེམས་དཔའ་ ཧྲཱིཿ དང་ བཅས་པ་ ལས་ འོད་འཕྲོ ས །"
  },
  {
    "source": "རང་གི་གནས་ཁང་ལ་ཕོག་པས་རིན་པོ་ཆེ་དུ་མ་ལས་གྲུབ་པའི་གཞལ་ཡས་ཁང་ཕྱི་གསལ་ནང་གསལ་གྲུ་བཞི་སྒོ་བཞི་རྒྱན་རྟ་བབས་མདའ་ཡབ་ཡུ་ཤུའི་དབུས་ཕྱུར་བུར་གྱུར་པ།",
    "target": "རང་ གི་ གནས་ཁང་ ལ་ ཕོག་པ ས་ རིན་པོ་ཆེ་ དུ་མ་ ལས་ གྲུབ་པ འི་ གཞལ་ཡས་ ཁང་ ཕྱི་ གསལ་ ནང་གསལ་ གྲུ་བཞི་ སྒོ་ བཞི་ རྒྱན་ རྟ་བབས་ མདའ་ ཡབ་ ཡུ་ ཤུ འི་ དབུས་ ཕྱུར་བུ ར་ གྱུར་པ །"
  },
  {
    "source": "སྟེང་ཐོག་དང་བཅས་པ་གྱུར་པར་བསམ།",
    "target": "སྟེང་ ཐོག་ དང་ བཅས་པ་ གྱུར་པ ར་ བསམ །"
  },
  {
    "source": "འོད་ཟེར་ཕྱིར་འཕྲོས།",
    "target": "འོད་ཟེར་ ཕྱི ར་ འཕྲོ ས །"
  },
  {
    "source": "ཡུལ་དང་གླིང་བཞི་སྟོང་གསུམ་ནམ་མཁའི་མཐའ་ཁྱབ་པར་རིམ་གྱིས་ཕོག་པས།",
    "target": "ཡུལ་ དང་ གླིང་ བཞི་ སྟོང་ གསུམ་ ནམ་ མཁ འི་ མཐའ་ ཁྱབ་པ ར་ རིམ་ གྱིས་ ཕོག་པ ས །"
  },
  {
    "source": "མ་དག་པའི་འབྱུང་བ་མཐའ་དག་སྦྱངས།",
    "target": "མ་ དག་པ འི་ འབྱུང་བ་ མཐའ་དག་ སྦྱང ས །"
  },
  {
    "source": "དག་པ་སངས་རྒྱས་ཀྱི་ཞིང་ཁམས་རིམ་པོ་ཆེ་དུ་མ་ལས་གྲུབ་པ་བདེ་བ་ཅན་དུ་གྱུར་པར་སྒོམ་པ་ནི།",
    "target": "དག་པ་ སངས་རྒྱས་ ཀྱི་ ཞིང་ཁམས་ རིམ་པོ་ ཆེ་ དུ་མ་ ལས་ གྲུབ་པ་ བདེ་བ་ཅན་ དུ་ གྱུར་པ ར་ སྒོམ་པ་ ནི །"
  },
  {
    "source": "གནས་བྱིན་གྱིས་བརླབས་པའོ།།",
    "target": "གནས་ བྱིན་ གྱིས་ བརླབས་པ འོ ། །"
  },
  {
    "source": "གསུམ་པ་གོས་བྱིན་གྱིས་བརླབ་པ་ནི།",
    "target": "གསུམ་པ་ གོས་ བྱིན་ གྱིས་ བརླབ་པ་ ནི །"
  },
  {
    "source": "རང་ཐུགས་རྗེ་ཆེན་པོ་ཡབ་ཡུམ་དུ་གྱུར་པ་ལ།",
    "target": "རང་ ཐུགས་རྗེ་ ཆེན་པོ་ ཡབ་ཡུམ་ དུ་ གྱུར་པ་ ལ །"
  },
  {
    "source": "ལྷའི་བ་བཟའ་སྣ་ཚོགས་ཕྱི་ནང་སྒྲིབ་པ་མེད་པ་ཡང་ཞིང་འཇམ་ལ་དྲོ་བས་སྟོད་གཡོགས་དང་སྨད་གཡོག་གསོལ་བར་བསམ།",
    "target": "ལྷ འི་ བ་ བཟའ་ སྣ་ཚོགས་ ཕྱི་ནང་ སྒྲིབ་པ་ མེད་པ་ ཡང་ ཞིང་ འཇམ་ ལ་ དྲོ་བ ས་ སྟོད་གཡོགས་ དང་ སྨད་ གཡོག་ གསོལ་བ ར་ བསམ །"
  },
  {
    "source": "ཨོཾ་ཨཱཿཧྃའུ་གིས་བྱིན་བརླབས་ལ་འབུལ།",
    "target": "ཨོཾ་ ཨཱཿ ཧྃའུ་ གིས་ བྱིན་ བརླབས་ ལ་ འབུལ །"
  },
  {
    "source": "དེ་ལྟར་ལུས་དང་ཕྱི་སྣོད་ཀྱི་༼༣༦༨༽ལྷ་ཐམས་ཅད་ལ་ན་བཟའ་ཕུལ་བར་བསམ་ལ།",
    "target": "དེ་ ལྟ ར་ ལུས་ དང་ ཕྱི་ སྣོད་ ཀྱི་ ༼ ༣༦༨ ༽ ལྷ་ ཐམས་ཅད་ ལ་ ན་བཟའ་ ཕུལ་བ ར་ བསམ་ ལ །"
  },
  {
    "source": "གོས་གྱོན་ཚོགས་རྫོགས་པས་འགྱུར་རོ།།",
    "target": "གོས་ གྱོན་ ཚོགས་ རྫོགས་པ ས་ འགྱུར་ རོ ། །"
  },
  {
    "source": "བཞི་པ་བཟའ་བ་བྱིན་གྱིས་བརླབ་པ་ནི།",
    "target": "བཞི་པ་ བཟའ་བ་ བྱིན་ གྱིས་ བརླབ་པ་ ནི །"
  },
  {
    "source": "སྟོང་པའི་ངང་ལས་ཡཾ་ལས་རླུང་།",
    "target": "སྟོང་པ འི་ ངང་ ལས་ ཡཾ་ ལས་ རླུང་ །"
  },
  {
    "source": "རཾ་ལས་མེ།",
    "target": "རཾ་ ལས་ མེ །"
  },
  {
    "source": "ཀཾ་ལས་ཐོད་པའི་སྒྱེད་པོ་གསུམ་གྱི་སྟེང་དུ་ཨ་ལས་ཀ་པཱ་ལ་མཚན་ལྡན་དུམ་བུ་གཅིག་པའི་ནང་དུ་ཟླ་བའི་དཀྱིལ་འཁོར་གྱི་སྟེང་དུ་ཨཱ་ལི་ཀཱ་ལི།",
    "target": "ཀཾ་ ལས་ ཐོད་པ འི་ སྒྱེད་པོ་ གསུམ་ གྱི་ སྟེང་ དུ་ ཨ་ལ ས་ ཀ་པཱ་ལ་ མཚན་ལྡན་ དུམ་བུ་ གཅིག་པ འི་ ནང་ དུ་ ཟླ་བ འི་ དཀྱིལ་འཁོར་ གྱི་ སྟེང་ དུ་ ཨཱ་ལི་ ཀཱ་ལི །"
  },
  {
    "source": "གོ་ཀུ་ད་ཧ་ན་ལས་ཤ་ལྔ།",
    "target": "གོ་ ཀུ་ ད་ཧ་ ན་ ལས་ ཤ་ ལྔ །"
  },
  {
    "source": "བི་ར་ཤུ་མ་ཧ་ལས་བདུད་རྩི་ལྔ།",
    "target": "བི་ར་ ཤུ་ མ་ ཧ་ ལས་ བདུད་རྩི་ ལྔ །"
  },
  {
    "source": "ཨོཾ་ཧཱུྃ་ཏྲཱཾ་ཧྲཱིཿམུ་ཡེ་ཤེས་ལྔ།",
    "target": "ཨོཾ་ ཧཱུྃ་ ཏྲཱཾ་ ཧྲཱིཿ མུ་ཡེ་ ཤེས་ ལྔ །"
  },
  {
    "source": "དེའི་སྟེང་དུ་ཟླ་ཕྱེད་རྡོ་རྗེ་ཕྱེད་པ་ལ།",
    "target": "དེ འི་ སྟེང་ དུ་ ཟླ་ ཕྱེད་ རྡོ་རྗེ་ ཕྱེད་པ་ ལ །"
  },
  {
    "source": "ཨོཾ་ཨཱཿཧཱུྃ་ལས་འོད་འཕྲོས།",
    "target": "ཨོཾ་ ཨཱཿ ཧཱུྃ་ ལ ས་ འོད་ འཕྲོས །"
  },
  {
    "source": "མེ་སྦར།",
    "target": "མེ་ སྦར །"
  },
  {
    "source": "ཐོད་པ་དྲོས།",
    "target": "ཐོད་པ་ དྲོས །"
  },
  {
    "source": "རྫས་ཁོལ།",
    "target": "རྫས་ ཁོལ །"
  },
  {
    "source": "རླངས་པ་ཟླ་ཕྱེད་རྡོ་རྗེ་ལ་ཕོག།",
    "target": "རླངས་པ་ ཟླ་ཕྱེད་ རྡོ་རྗེ་ ལ་ ཕོག །"
  },
  {
    "source": "བདུད་རྩིར་ཞུ།",
    "target": "བདུད་རྩི ར་ ཞུ །"
  },
  {
    "source": "ལྦུ་བ་ཨོཾ་ལས་འོད་ཟེར་འཕྲོས།",
    "target": "ལྦུ་བ་ ཨོཾ་ ལས་ འོད་ཟེར་ འཕྲོས །"
  },
  {
    "source": "ཡེ་ཤེས་ཀྱི་བདུད་རྩི་སྤྱན་དྲངས་དབྱེར་མེད་དུ་གྱུར།",
    "target": "ཡེ་ཤེས་ ཀྱི་ བདུད་རྩི་ སྤྱན་ དྲངས་ དབྱེར་མེད་ དུ་ གྱུར །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "ཨོཾ་མ་ཎི་པདྨེ་ཧཱུྃ།",
    "target": "ཨོཾ་ མ་ ཎི་ པདྨེ་ ཧཱུྃ །"
  },
  {
    "source": "ཌཱ་ཀི་ནི་ཧ་རི་ནི་ས་ཧཱུྃ།",
    "target": "ཌཱ་ཀི་ ནི་ ཧ་རི་ ནི་ ས་ ཧཱུྃ །"
  },
  {
    "source": "ཞེས་ལན་གསུམ་བརྗོད་དོ།།",
    "target": "ཞེས་ ལན་ གསུམ་ བརྗོད་ དོ ། །"
  },
  {
    "source": "དེ་ཉིད་རང་ཉིད་སྤྱན་རས་གཟིགས་དབང་ཕྱུག་ཞལ་གཅིག་ཕྱག་བཞི་པའི་སྤྱི་བོར་རྣམ་པར་སྣང་མཛད་སྤྱན་རས་གཟིགས་ལ་མི་ཏྲ་ལ་སོགས་པ་བརྒྱུད་པའི་བླ་མས་བསྐོར་བ།",
    "target": "དེ་ ཉིད་ རང་ ཉིད་ སྤྱན་རས་གཟིགས་ དབང་ཕྱུག་ ཞལ་ གཅིག་ ཕྱག་ བཞི་པ འི་ སྤྱི་བོ ར་ རྣམ་པར་སྣང་མཛད་ སྤྱན་རས་གཟིགས་ ལ་ མི་ ཏྲ་ ལ་ སོགས་པ་ བརྒྱུད་པ འི་ བླ་མ ས་ བསྐོར་བ །"
  },
  {
    "source": "མགྲིན་པར་པདྨ་རིགས་ཀྱི་སྤྱན་རས་གཟིགས་ལ།",
    "target": "མགྲིན་པ ར་ པདྨ་ རིགས་ ཀྱི་ སྤྱན་རས་གཟིགས་ ལ །"
  },
  {
    "source": "མདུན་དུ་ཡི་དམ།",
    "target": "མདུན་ དུ་ ཡི་ དམ །"
  },
  {
    "source": "གཡས་སུ་ཐུབ་པ།",
    "target": "གཡས་ སུ་ ཐུབ་པ །"
  },
  {
    "source": "རྒྱབ་ཏུ་ཡུམ་ཆེན་མོ་ལ་ཆོས་དང་།",
    "target": "རྒྱབ་ ཏུ་ ཡུམ་ ཆེན་ མོ་ ལ་ ཆོས་ དང་ །"
  },
  {
    "source": "གཡོན་དུ་རིགས་གསུམ་མགོན་པོ་ལ་དགེ་མདུན་དཔག་ཏུ་མེད་པས་བསྐོར་བ།",
    "target": "གཡོན་ དུ་ རིགས་ གསུམ་ མགོན་པོ་ ལ་ དགེ་ མདུན་ དཔག་ ཏུ་ མེད་པ ས་ བསྐོར་བ །"
  },
  {
    "source": "སྙིང་གར་མི་བསྐྱོད་རིགས་ཀྱི་སྤྱན་རས་གཟིགས་ལ་ཡི་དམ་རྒྱུད་སྡེ་བཞིའི་སངས་རྒྱས་ཀྱིས་བསྐོར་བ།",
    "target": "སྙིང་ག ར་ མི་ བསྐྱོད་ རིགས་ ཀྱི་ སྤྱན་རས་གཟིགས་ ལ་ ཡི་དམ་ རྒྱུད་སྡེ་ བཞི འི་ སངས་རྒྱས་ ཀྱིས་ བསྐོར་བ །"
  },
  {
    "source": "ལྟེ་བར་རིན་ཆེན་འབྱུང་ལྡན་རིགས་ཀྱི་སྤྱན་རས་གཟིགས་ལ།",
    "target": "ལྟེ་བ ར་ རིན་ཆེན་འབྱུང་ལྡན་ རིགས་ ཀྱི་ སྤྱན་རས་གཟིགས་ ལ །"
  },
  {
    "source": "ཕྱག་དྲུག་པ་དང་བྲག་ལྷ་མགོན་པོ་སོགས་ཆོས་སྐྱོང་རྒྱ་མཚོའི་ཚོགས་ཀྱིས་བསྐོར་བ།",
    "target": "ཕྱག་ དྲུག་པ་ དང་ བྲག་ ལྷ་ མགོན་པོ་ སོགས་ ཆོས་སྐྱོང་ རྒྱ་མཚོ འི་ ཚོགས་ ཀྱིས་ བསྐོར་བ །"
  },
  {
    "source": "གསང་གནས་སུ་དོན་ཡོད་གྲུབ་པ་རིགས་ཀྱི་སྤྱན་རས་གཟིགས་ལ་རིགས་དྲུག་གི་སེམས་ཅན་ཐམས་ཅད་ཀྱིས་བསྐོར་བར་༼༣༦༩༽བསམ།",
    "target": "གསང་གནས་ སུ་ དོན་ ཡོད་ གྲུབ་པ་ རིགས་ ཀྱི་ སྤྱན་རས་གཟིགས་ ལ་ རིགས་ དྲུག་ གི་ སེམས་ཅན་ ཐམས་ཅད་ ཀྱིས་ བསྐོར་བ ར་ ༼ ༣༦༩ ༽ བསམ །"
  },
  {
    "source": "ཡུམ་གྱི་སྤྱི་བོར་སངས་རྒྱས་མཁའ་འགྲོ་ལ་སངས་རྒྱས་རིགས་ཀྱི་དཔའ་བོ་མཁའ་འགྲོས་བསྐོར་བ།",
    "target": "ཡུམ་ གྱི་ སྤྱི་བོ ར་ སངས་ རྒྱས་ མཁའ་འགྲོ་ ལ་ སངས་རྒྱས་ རིགས་ ཀྱི་ དཔའ་བོ་མཁའ་འགྲོ ས་ བསྐོར་བ །"
  },
  {
    "source": "མགྲིན་པར་པདྨ་མཁའ་འགྲོ་ལ་པདྨ་རིགས་ཀྱི་དཔའ་བོ་མཁའ་འགྲོས་བསྐོར་བ།",
    "target": "མགྲིན་པ ར་ པདྨ་ མཁའ་འགྲོ་ ལ་ པདྨ་ རིགས་ ཀྱི་ དཔའ་བོ་མཁའ་འགྲོ ས་ བསྐོར་བ །"
  },
  {
    "source": "སྙིང་ཁར་རྡོ་རྗེ་མཁའ་འགྲོ་ལ་རྡོ་རྗེ་རིགས་ཀྱི་དཔའ་བོ་མཁའ་འགྲོས་བསྐོར་བ།",
    "target": "སྙིང་ཁ ར་ རྡོ་རྗེ་མཁའ་འགྲོ་ ལ་ རྡོ་རྗེ་ རིགས་ ཀྱི་ དཔའ་བོ་མཁའ་འགྲོ ས་ བསྐོར་བ །"
  },
  {
    "source": "ལྟེ་བར་རིན་ཆེན་མཁའ་འགྲོ་ལ་རིན་ཆེན་རིགས་ཀྱི་དཔའ་བོ་མཁའ་འགྲོས་བསྐོར་བ།",
    "target": "ལྟེ་བ ར་ རིན་ཆེན་ མཁའ་འགྲོ་ ལ་ རིན་ཆེན་ རིགས་ ཀྱི་ དཔའ་བོ་མཁའ་འགྲོ ས་ བསྐོར་བ །"
  },
  {
    "source": "གསང་གནས་སུ་ལས་ཀྱི་མཁའ་འགྲོ་ལ་ལས་ཀྱི་རིགས་ཀྱི་དཔའ་བོ་མཁའ་འགྲོས་བསྐོར་བ།",
    "target": "གསང་གནས་ སུ་ ལས་ ཀྱི་ མཁའ་འགྲོ་ ལ་ ལས་ ཀྱི་ རིགས་ ཀྱི་ དཔའ་བོ་མཁའ་འགྲོ ས་ བསྐོར་བ །"
  },
  {
    "source": "ཡབ་ཀྱི་མིག་ལ་སོགས་སྐྱེ་མཆེད་རྣམས་བྱང་ཆུབ་སེམས་དཔའ་དྲུག།",
    "target": "ཡབ་ ཀྱི་ མིག་ ལ་ སོགས་ སྐྱེ་མཆེད་ རྣམས་ བྱང་ཆུབ་སེམས་དཔའ་ དྲུག །"
  },
  {
    "source": "ཡུམ་གྱི་སྐྱེ་མཆེད་དྲུག་རྡོ་རྗེ་དྲུག།",
    "target": "ཡུམ་ གྱི་ སྐྱེ་མཆེད་ དྲུག་ རྡོ་རྗེ་ དྲུག །"
  },
  {
    "source": "ཡན་ལག་བཞི་ལ་སྒོ་མ་བཞི།",
    "target": "ཡན་ལག་ བཞི་ ལ་ སྒོ་མ་ བཞི །"
  },
  {
    "source": "ཡུམ་གྱི་ཡན་ལག་བཞི་ཡུམ་བཞི།",
    "target": "ཡུམ་ གྱི་ ཡན་ལག་ བཞི་ ཡུམ་ བཞི །"
  },
  {
    "source": "ཡབ་ཡུམ་གྱི་སྐྲ་དང་བ་སྤུ་རྣམས་སངས་རྒྱས་བྱང་སེམས་སུ་བསྐྱེད།",
    "target": "ཡབ་ཡུམ་ གྱི་ སྐྲ་ དང་ བ་སྤུ་ རྣམས་ སངས་རྒྱས་ བྱང་སེམས་ སུ་ བསྐྱེད །"
  },
  {
    "source": "སོར་མོ་བཅུ་ཕྱི་ནང་གི་ལྷ་མོ་བཅུར་གསལ་ལ།",
    "target": "སོར་མོ་ བཅུ་ ཕྱི་ནང་ གི་ ལྷ་མོ་ བཅུ ར་ གསལ་ ལ །"
  },
  {
    "source": "ལྷས་ལྷ་མཆོད་པར་བསམ་ལ་བཟའ་བ་བདུད་རྩི་ཚོགས་ཀྱི་འཁོར་ལོར་དམིགས་ལ་རོལ།",
    "target": "ལྷ ས་ ལྷ་ མཆོད་པ ར་ བསམ་ ལ་ བཟའ་བ་ བདུད་རྩི་ ཚོགས་ ཀྱི་ འཁོར་ལོ ར་ དམིགས་ ལ་ རོལ །"
  },
  {
    "source": "དེ་ནི་བཟའ་བ་ཟས་ཀྱི་རྣལ་འབྱོར་གྱི་མན་ངག་གོ།",
    "target": "དེ་ ནི་ བཟའ་བ་ ཟས་ ཀྱི་ རྣལ་འབྱོར་ གྱི་ མན་ངག་ གོ །"
  },
  {
    "source": "གཞན་ཡང་སྤྱོད་ལམ་ཐམས་ཅད་འགྲོ་ཚེ་སྤྱན་རས་གཟིགས་ལ་མཇལ་འགྲོ་བ་དང་བསྐོར་བ་བྱ་བར་བསྒོམ།",
    "target": "གཞན་ ཡང་ སྤྱོད་ལམ་ ཐམས་ཅད་ འགྲོ་ ཚེ་ སྤྱན་རས་གཟིགས་ ལ་ མཇལ་ འགྲོ་བ་ དང་ བསྐོར་བ་ བྱ་བ ར་ བསྒོམ །"
  },
  {
    "source": "འདུག་པའི་ཚེ་བསྐྱེད་རིམ་བསྒོམ།",
    "target": "འདུག་པ འི་ ཚེ་ བསྐྱེད་རིམ་ བསྒོམ །"
  },
  {
    "source": "ལང་བའི་ཚེ་སྤྱན་རས་གཟིགས་ལ་ལྡང་བ་དང་།",
    "target": "ལང་བ འི་ ཚེ་ སྤྱན་རས་གཟིགས་ ལ་ ལྡང་བ་ དང་ །"
  },
  {
    "source": "ཕྱག་འཚལ་བར་བསྒོམ།",
    "target": "ཕྱག་ འཚལ་བ ར་ བསྒོམ །"
  },
  {
    "source": "ཉལ་བའི་ཚེ་སྤྱན་རས་གཟིགས་འཁོར་དང་བཅས་པར་དམིགས་ལ་གཉིད་དོ།།",
    "target": "ཉལ་བ འི་ ཚེ་ སྤྱན་རས་གཟིགས་ འཁོར་ དང་ བཅས་པ ར་ དམིགས་ ལ་ གཉིད་ དོ ། །"
  },
  {
    "source": "དེ་ཡང་མདོར་ན་འགྲོ་འཆག་ཉལ་འདུག་ཐམས་ཅད་སྤྱན་རས་གཟིགས་ཀྱི་རོལ་པ་ལམ་དུ་འཁྱེར་བ་ཡིན་གསུངས།",
    "target": "དེ་ ཡང་ མདོ ར་ ན་ འགྲོ་ འཆག་ ཉལ་ འདུག་ ཐམས་ཅད་ སྤྱན་རས་གཟིགས་ ཀྱི་ རོལ་པ་ ལམ་ དུ་ འཁྱེར་བ་ ཡིན་ གསུངས །"
  },
  {
    "source": "དེ་དག་གིས་སྐུ་མངོན་བྱང་ལྔས་བསྐྱེད་པའི་མན་ངག་གི་རིམ་པའོ།།",
    "target": "དེ་ དག་ གིས་ སྐུ་ མངོན་བྱང་ ལྔ ས་ བསྐྱེད་པ འི་ མན་ངག་ གི་ རིམ་པ འོ ། །"
  },
  {
    "source": "བཟླས་པའི་སྐབས་སུ།",
    "target": "བཟླས་པ འི་ སྐབས་ སུ །"
  },
  {
    "source": "བསྐྱེད་རིམ་ཁྲིད་ཀྱི་རིམ་པ་གསལ་ཞིང་།",
    "target": "བསྐྱེད་རིམ་ ཁྲིད་ ཀྱི་ རིམ་པ་ གསལ་ ཞིང་ །"
  },
  {
    "source": "རྫོགས་རིམ་ནི།",
    "target": "རྫོགས་རིམ་ ནི །"
  },
  {
    "source": "ནམ་༼༣༧༠༽མཁའ་སྟོང་པ་ལ་བྲག་ཅ་གྲགས་པ་ལྟར།",
    "target": "ནམ་ ༼ ༣༧༠ ༽ མཁའ་ སྟོང་པ་ ལ་ བྲག་ཅ་ གྲགས་པ་ ལྟ ར །"
  },
  {
    "source": "དམིགས་མེད་ཀྱི་ངང་ནས་བསྒོམ་གསུངས།",
    "target": "དམིགས་མེད་ ཀྱི་ ངང་ ནས་ བསྒོམ་ གསུངས །"
  },
  {
    "source": "ཐུགས་འོད་ཟེར་སྤྲོ་བསྡུ་ལ་བརྟེན་ནས།",
    "target": "ཐུགས་ འོད་ཟེར་ སྤྲོ་ བསྡུ་ ལ་ བརྟེན་ ནས །"
  },
  {
    "source": "བྱམས་སྙིང་རྗེ་བྱང་ཆུབ་ཀྱི་སེམས་བསྒོམ་པའི་མན་ངག་ནི།",
    "target": "བྱམས་སྙིང་རྗེ་ བྱང་ཆུབ་ ཀྱི་ སེམས་ བསྒོམ་པ འི་ མན་ངག་ ནི །"
  },
  {
    "source": "སྙིང་རྗེ་མ་འབྱོངས་ན་འབྱོངས་ཐབས་ནི་དོན་ལྔ་སྟེ།",
    "target": "སྙིང་རྗེ་ མ་ འབྱོངས་ ན་ འབྱོངས་ ཐབས་ ནི་ དོན་ ལྔ་ སྟེ །"
  },
  {
    "source": "ཐོག་མར་རང་གི་ཕ་མ་བསྒོམ་སྟེ།",
    "target": "ཐོག་མ ར་ རང་ གི་ ཕ་མ་ བསྒོམ་ སྟེ །"
  },
  {
    "source": "མ་འདི་དག་གི་ལྟོ་བར་བདག་གནས་པའི་ཚེ་ན།",
    "target": "མ་ འདི་ དག་ གི་ ལྟོ་བ ར་ བདག་ གནས་པ འི་ ཚེ་ ན །"
  },
  {
    "source": "སྡུག་བསྔལ་མང་པོ་མྱོང་།",
    "target": "སྡུག་བསྔལ་ མང་པོ་ མྱོང་ །"
  },
  {
    "source": "བདག་སྐྱེས་མ་ཐག་གོས་འཇམ་པོས་གཡོགས།",
    "target": "བདག་སྐྱེས་ མ་ ཐག་ གོས་ འཇམ་པོ ས་ གཡོགས །"
  },
  {
    "source": "ཟས་ཞིམ་ཚད་བྱིན།",
    "target": "ཟས་ ཞིམ་ ཚད་ བྱིན །"
  },
  {
    "source": "བདག་གྲང་བས་ཉེན་པ་ན་དྲོ་བ་དང་།",
    "target": "བདག་ གྲང་བ ས་ ཉེན་པ་ ན་ དྲོ་བ་ དང་ །"
  },
  {
    "source": "ནུ་ཞོ་བླུད་པ་དང་།",
    "target": "ནུ་ཞོ་ བླུད་ པ་ དང་ །"
  },
  {
    "source": "ཁ་སྣབ་ཡན་ཆོད་ཁས་ཕྱིས་པ་དང་།",
    "target": "ཁ་ སྣབ་ ཡན་ཆོད་ ཁ ས་ ཕྱིས་པ་ དང་ །"
  },
  {
    "source": "ཆེར་སྐྱེས་ནས་རང་ཟ་མི་ཕོད་པའི་ཟས་སྟེར།",
    "target": "ཆེ ར་ སྐྱེས་ ནས་ རང་ ཟ་ མི་ ཕོད་པ འི་ ཟས་ སྟེར །"
  },
  {
    "source": "བཏུང་མི་ཕོད་པའི་སྐོམ་བླུད།",
    "target": "བཏུང་ མི་ ཕོད་པ འི་ སྐོམ་ བླུད །"
  },
  {
    "source": "རང་གིས་གྱོན་མི་ཕོད་པའི་གོས་བསྐོན།",
    "target": "རང་ གིས་ གྱོན་ མི་ ཕོད་པ འི་ གོས་ བསྐོན །"
  },
  {
    "source": "ལོངས་སྤྱོད་མ་ནུས་པའི་ལོངས་སྤྱོད་རྣམས་ཕོངས་པ་མེད་པར་བཏང་།",
    "target": "ལོངས་སྤྱོད་ མ་ ནུས་པ འི་ ལོངས་སྤྱོད་ རྣམས་ ཕོངས་པ་ མེད་པ ར་ བཏང་ །"
  },
  {
    "source": "སྤྱོད་ལམ་བཟང་པོ་དང་འགྲོ་ཚུལ་འདུག་ཚུལ་སྨྲ་ཚུལ་ཚུན་ཆད་བསླབ།",
    "target": "སྤྱོད་ལམ་ བཟང་པོ་ དང་ འགྲོ་ ཚུལ་ འདུག་ ཚུལ་ སྨྲ་ ཚུལ་ ཚུན་ཆད་ བསླབ །"
  },
  {
    "source": "བདག་ལ་སྡུག་བསྔལ་བྱུང་ན་མི་བཟོད་པའི་རྣམ་འགྱུར་སྟོན།",
    "target": "བདག་ ལ་ སྡུག་བསྔལ་ བྱུང་ ན་ མི་ བཟོད་པ འི་ རྣམ་འགྱུར་ སྟོན །"
  },
  {
    "source": "ན་བ་ལ་སྨན་དཔྱད།",
    "target": "ན་བ་ ལ་ སྨན་དཔྱད །"
  },
  {
    "source": "ཤི་དོགས་ནས་རིམ་གྲོ།",
    "target": "ཤི་ དོགས་ ནས་ རིམ་གྲོ །"
  },
  {
    "source": "བདག་གི་ཕྱིར་སྡུག་བསྔལ་མང་པོ་མྱོང་བའི་མ་རྒན་འདི་རྣམས་སྙིང་རེ་རྗེ་སྙམ་དུ་གདུང་ཤུགས་དྲག་པོས་མཆི་མ་འཁྲུགས་པའི་སྒོ་ནས་བདག་གི་ལུས་ལོངས་སྤྱོད་ངེས་པར་བཏང་ནས་སྙིང་རྗེ་དུང་དུང་མ་སྐྱེས་ཀྱི་བར་དུ་སྒོམ་གསུངས།",
    "target": "བདག་ གི་ ཕྱི ར་ སྡུག་བསྔལ་ མང་པོ་ མྱོང་བ འི་ མ་རྒན་ འདི་ རྣམས་ སྙིང་རེ་རྗེ་ སྙམ་ དུ་ གདུང་ཤུགས་ དྲག་པོ ས་ མཆི་མ་ འཁྲུགས་པ འི་ སྒོ་ ནས་ བདག་ གི་ ལུས་ ལོངས་སྤྱོད་ ངེས་པ ར་ བཏང་ ནས་ སྙིང་རྗེ་ དུང་ དུང་ མ་ སྐྱེས་ ཀྱི་ བར་ དུ་ སྒོམ་ གསུངས །"
  },
  {
    "source": "དེ་ནས་ཕ་དང་གཉེན་འདུན་ལ་སྒོམ་པ་ནི།",
    "target": "དེ་ ནས་ ཕ་ དང་ གཉེན་འདུན་ ལ་ སྒོམ་པ་ ནི །"
  },
  {
    "source": "སྐྱེ་སླ་བ་ལ་བསྒོམ་པའོ།།",
    "target": "སྐྱེ་ སླ་བ་ ལ་ བསྒོམ་པ འོ ། །"
  },
  {
    "source": "དེ་ནས་གཉིས་པ་སྡུག་བསྔལ་ཆེ་བ་ལ་བསྒོམ་པ་ནི།",
    "target": "དེ་ ནས་ གཉིས་པ་ སྡུག་བསྔལ་ ཆེ་བ་ ལ་ བསྒོམ་པ་ ནི །"
  },
  {
    "source": "དམྱལ་བ་ཡི་དྭགས་དུད་འགྲོ་རྣམས་ཀྱི་སྡུག་བསྔལ་བསམ་ལ།",
    "target": "དམྱལ་བ་ ཡི་དྭགས་ དུད་འགྲོ་ རྣམས་ ཀྱི་ སྡུག་བསྔལ་ བསམ་ ལ །"
  },
  {
    "source": "འདི་རྣམས་ཚེ་འདིའི་མ་ལྟར་ཐོག་མ་མེད་པ་ནས་གྲངས་མེད་པ་བྱས་པ་ཡིན་ལ།",
    "target": "འདི་ རྣམས་ ཚེ་ འདི འི་ མ་ ལྟ ར་ ཐོག་མ་ མེད་པ་ ནས་ གྲངས་ མེད་པ་ བྱས་པ་ ཡིན་ ལ །"
  },
  {
    "source": "འདི་རྣམས་སྙིང་རེ་རྗེ་སྙམ་དུ་བསམ།",
    "target": "འདི་ རྣམས་ སྙིང་རེ་རྗེ་ སྙམ་ དུ་ བསམ །"
  },
  {
    "source": "ཧྲཱིཿལས་འོད་ཟེར་འཕྲོས་པས་མདུན་དུ་བཀུག་༼༣༧༡༽ནས་གཏོང་ལེན་སྦྱང་ངོ་།།",
    "target": "ཧྲཱིཿལ ས་ འོད་ཟེར་ འཕྲོས་པ ས་ མདུན་ དུ་ བཀུག་ ༼ ༣༧༡ ༽ ནས་ གཏོང་ལེན་ སྦྱང་ ངོ་ ། །"
  },
  {
    "source": "གསུམ་པ་སྡིག་པ་ཆེ་བ་ལ་བསྒོམ་པ་ནི།",
    "target": "གསུམ་པ་ སྡིག་པ་ ཆེ་བ་ ལ་ བསྒོམ་པ་ ནི །"
  },
  {
    "source": "ཁ་དྲག་བཙན་ཕྱུགས་འཛོམ་ཡང་མི་ལ་གནོད་པ་དུ་མ་སྐྱེལ་བ་ལ།",
    "target": "ཁ་དྲག་ བཙན་ ཕྱུགས་ འཛོམ་ ཡང་ མི་ ལ་ གནོད་པ་ དུ་མ་ སྐྱེལ་བ་ ལ །"
  },
  {
    "source": "སྙིང་རྗེ་མེད་ཅིང་སྡིག་པ་རླབས་ཆེན་བྱེད་པས།",
    "target": "སྙིང་རྗེ་ མེད་ ཅིང་ སྡིག་པ་ རླབས་ཆེན་ བྱེད་པ ས །"
  },
  {
    "source": "རང་གཞན་གཉིས་ཕུང་གི་ལས་ལ་འཇུག་པ་འདི་རྣམས་སྙིང་རེ་རྗེ་སྙམ་དུ་སྙིང་རྗེ་བསྒོམ།",
    "target": "རང་ གཞན་ གཉིས་ ཕུང་ གི་ ལས་ ལ་ འཇུག་པ་ འདི་ རྣམས་ སྙིང་རེ་རྗེ་ སྙམ་ དུ་ སྙིང་རྗེ་ བསྒོམ །"
  },
  {
    "source": "འདི་ལ་དངོས་སམ་བསམ་པས་ཕན་གདག་གོ།",
    "target": "འདི་ ལ་ དངོས་ སམ་ བསམ་པ ས་ ཕན་ གདག་ གོ །"
  },
  {
    "source": "དེ་ཡང་ཧྲཱིཿའི་སྦྱོང་ཐབས་གཏོང་ལེན་དྲག་ཏུ་བྱའོ།།",
    "target": "དེ་ ཡང་ ཧྲཱིཿ འི་ སྦྱོང་ ཐབས་ གཏོང་ ལེན་ དྲག་ ཏུ་ བྱ འོ ། །"
  },
  {
    "source": "བཞི་པ་སྐྱེ་དཀའ་བ་ལ་བསྒོམ་པ་ནི།",
    "target": "བཞི་པ་ སྐྱེ་ དཀའ་བ་ ལ་ བསྒོམ་པ་ ནི །"
  },
  {
    "source": "བདག་གིས་ཕན་བཏགས་པའི་ལན་དུ་གནོད་པ་ཆེན་པོ་སྐྱེལ་བའི་དགྲ་ལ།",
    "target": "བདག་ གིས་ ཕན་ བཏགས་པ འི་ ལན་ དུ་ གནོད་པ་ ཆེན་པོ་ སྐྱེལ་བ འི་ དགྲ་ ལ །"
  },
  {
    "source": "སྔོན་གྱི་ལས་ཀྱིས་བསྐུལ་བའི་གདོན་དང་།",
    "target": "སྔོན་ གྱི་ ལས་ ཀྱིས་ བསྐུལ་བ འི་ གདོན་ དང་ །"
  },
  {
    "source": "དེ་བཞིན་དུ་གནོད་བྱེད་གང་ཡང་རུང་བ་དང་།",
    "target": "དེ་ བཞིན་ དུ་ གནོད་ བྱེད་ གང་ ཡང་ རུང་བ་ དང་ །"
  },
  {
    "source": "སྔོན་གྱི་ལས་ཀྱིས་སྐྱེ་དཀའ་བ་རྣམས་ལ་དམིགས་ནས།",
    "target": "སྔོན་ གྱི་ ལས་ ཀྱིས་ སྐྱེ་ དཀའ་བ་ རྣམས་ ལ་ དམིགས་ ནས །"
  },
  {
    "source": "གནོད་བྱེད་འདི་རྣམས་ཐོག་མེད་ཀྱི་ཕ་མ་དྲིན་ཅན་ཡིན་ཡང་།",
    "target": "གནོད་ བྱེད་ འདི་ རྣམས་ ཐོག་ མེད་ ཀྱི་ ཕ་མ་ དྲིན་ཅན་ ཡིན་ ཡང་ །"
  },
  {
    "source": "བདག་གི་སྔོན་ཕར་གནོད་པ་བསྐྱལ་བས་ལམ་ཆགས་བདས་པ་ཡིན།",
    "target": "བདག་ གི་ སྔོན་ ཕ ར་ གནོད་པ་ བསྐྱལ་བ ས་ ལམ་ ཆགས་ བདས་པ་ ཡིན །"
  },
  {
    "source": "འདི་དག་ཕ་མ་བྱས་པའི་དྲིན་ཅན་ཤ་སྟག་ཡིན་པས།",
    "target": "འདི་ དག་ ཕ་མ་ བྱས་པ འི་ དྲིན་ཅན་ ཤ་སྟག་ ཡིན་པ ས །"
  },
  {
    "source": "གནོད་ལེན་ཕན་གྱིས་འཇལ་དགོས།",
    "target": "གནོད་ ལེན་ ཕན་ གྱིས་ འཇལ་ དགོས །"
  },
  {
    "source": "འདི་ངོ་མ་ཤེས་ནས་བདག་ལ་གནོད་པར་བྱེད་པ་ལ་སྙིང་རྗེ་དྲག་ཏུ་སྒོམ།",
    "target": "འདི་ ངོ་ མ་ ཤེས་ ནས་ བདག་ ལ་ གནོད་པ ར་ བྱེད་པ་ ལ་ སྙིང་རྗེ་ དྲག་ ཏུ་ སྒོམ །"
  },
  {
    "source": "གནོད་བྱེད་འདི་བྱང་ཆུབ་ལམ་གྱི་གྲོགས་དང་།",
    "target": "གནོད་ བྱེད་ འདི་ བྱང་ཆུབ་ལམ་ གྱི་ གྲོགས་ དང་ །"
  },
  {
    "source": "བཟོད་པ་སྒོམ་པའི་གྲོགས་བྱས་པས་དྲིན་རེ་ཆེ་སྙམ་དུ་གནོད་པ་ལ་དགའ་བ་བསྒོམ་ལ་ཕན་ཅི་ཐོགས་བྱའོ།།",
    "target": "བཟོད་པ་ སྒོམ་པ འི་ གྲོགས་ བྱས་པ ས་ དྲིན་ རེ་ ཆེ་ སྙམ་ དུ་ གནོད་པ་ ལ་ དགའ་བ་ བསྒོམ་ ལ་ ཕན་ ཅི་ ཐོགས་ བྱ འོ ། །"
  },
  {
    "source": "ལྔ་པ་རིགས་དྲུག་ནམ་མཁས་ཁྱབ་ཚད་ལ་ཧྲཱིཿཡིག་གི་སྦྱོར་བས་མདུན་དུ་བཀུག་ལ་གཏོང་ལེན་བསྒོམ་མོ།།",
    "target": "ལྔ་པ་ རིགས་ དྲུག་ ནམ་ མཁས་ ཁྱབ་ ཚད་ ལ་ ཧྲཱིཿཡིག་ གི་ སྦྱོར་བ ས་ མདུན་ དུ་ བཀུག་ ལ་ གཏོང་ ལེན་ བསྒོམ་ མོ ། །"
  },
  {
    "source": "སྐབས་སུ་ནི།",
    "target": "སྐབས་ སུ་ ནི །"
  },
  {
    "source": "ཤར་ལྷོ་ནུབ་བྱང་མཚམས་བཞི་སྟེང་འོག་ཐམས་ཅད་ཀྱི་སེམས་ཅན་ཐམས་ཅད་ཧྲཱིཿའི་འོད་ཟེར་ལ་བརྟེན་ནས་བཀུག་ཅིང་གཏོང་ལེན་ཡང་བྱའོ།།",
    "target": "ཤར་ ལྷོ་ནུབ་ བྱང་ མཚམས་ བཞི་ སྟེང་ འོག་ ཐམས་ཅད་ ཀྱི་ སེམས་ཅན་ ཐམས་ཅད་ ཧྲཱིཿ འི་ འོད་ཟེར་ ལ་ བརྟེན་ ནས་ བཀུག་ ཅིང་ གཏོང་ ལེན་ ཡང་ བྱ འོ ། །"
  },
  {
    "source": "དེ་དག་གིས་བྱང་ཆུབ་ཀྱི་སེམས་བསྒོམ་པའི་མན་ངག་གོ།",
    "target": "དེ་ དག་ གིས་ བྱང་ཆུབ་ ཀྱི་ སེམས་ བསྒོམ་པ འི་ མན་ངག་ གོ །"
  },
  {
    "source": "དེ་ནི་ཤིན་ཏུ་བསོད་ནམས་ཆེ་བ་ཡིན་གསུངས་སོ།།",
    "target": "དེ་ ནི་ ཤིན་ ཏུ་ བསོད་ནམས་ ཆེ་བ་ ཡིན་ གསུངས་ སོ ། །"
  },
  {
    "source": "སྙིང་རྗེ་སྐྱེས་ཀྱང་གཏོང་༼༣༧༢༽ལེན་མ་ནུས་ན།",
    "target": "སྙིང་རྗེ་ སྐྱེས་ ཀྱང་ གཏོང་ ༼ ༣༧༢ ༽ ལེན་ མ་ ནུས་ ན །"
  },
  {
    "source": "ནད་པ་ལ་སོགས་སྡུག་བསྔལ་ཅན་གྱི་རྩར་ཕྱིན་ནས།",
    "target": "ནད་པ་ ལ་ སོགས་ སྡུག་བསྔལ་ཅན་ གྱི་ རྩ ར་ ཕྱིན་ ནས །"
  },
  {
    "source": "ནད་པའི་སྣ་བུག་གཡས་པ་དང་རང་གི་གཡོན་པ་གཉིས་གཏུགས་ལ།",
    "target": "ནད་པ འི་ སྣ་བུག་ གཡས་པ་ དང་ རང་ གི་ གཡོན་པ་ གཉིས་ གཏུགས་ ལ །"
  },
  {
    "source": "གཞན་གྱི་སྡུག་བསྔལ་རང་ལ་བྱུང་བར་བསྒོམ།",
    "target": "གཞན་ གྱི་ སྡུག་བསྔལ་ རང་ ལ་ བྱུང་བ ར་ བསྒོམ །"
  },
  {
    "source": "རླུང་རྔུབ་ཅིང་བུམ་པ་ཅན་བཟུང་བས་ཧྲཱིཿལ་ཐིམ་པར་བསམ་མོ།།",
    "target": "རླུང་ རྔུབ་ ཅིང་ བུམ་པ་ཅན་ བཟུང་བ ས་ ཧྲཱིཿ ལ་ ཐིམ་པ ར་ བསམ་ མོ ། །"
  },
  {
    "source": "རང་གི་དགེ་བ་དེ་རང་གི་སྣ་བུག་གཡོན་ནས་ཕ་རོལ་ཁོའི་གཡས་སུ་སོང་ནས་ཁོའི་རྒྱུད་ལ་བདེ་སྟོང་གི་ཏིང་ངེ་འཛིན་ཁྱད་པར་ཅན་རྒྱུད་ལ་སྐྱེས་ནས།",
    "target": "རང་ གི་ དགེ་བ་ དེ་ རང་ གི་ སྣ་ བུག་ གཡོན་ ནས་ ཕ་རོལ་ ཁོ འི་ གཡས་ སུ་ སོང་ ནས་ ཁོ འི་ རྒྱུད་ ལ་ བདེ་སྟོང་ གི་ ཏིང་ངེ་འཛིན་ ཁྱད་པར་ཅན་ རྒྱུད་ ལ་ སྐྱེས་ ནས །"
  },
  {
    "source": "བདེ་ཕྱམ་ཕྱམ་སྐྱེས་སོང་བར་བསྒོམ།",
    "target": "བདེ་ ཕྱམ་ ཕྱམ་ སྐྱེས་ སོང་བ ར་ བསྒོམ །"
  },
  {
    "source": "དེས་གཏོང་ལེན་ནུས་སོ།།",
    "target": "དེ ས་ གཏོང་ལེན་ ནུས་ སོ ། །"
  },
  {
    "source": "རླུང་བུམ་པ་ཅན་བཟུང་ནས་མགོན་པ་ལ་སོགས་བྱུང་ན།",
    "target": "རླུང་ བུམ་པ་ཅན་ བཟུང་ ནས་ མགོན་པ་ ལ་ སོགས་ བྱུང་ ན །"
  },
  {
    "source": "ཤེས་པ་ལྟེ་བའི་འོག་ཏུ་གསེར་གྱི་རྡོ་རྗེ་རྒྱ་གྲམ་ལ་གཏད།",
    "target": "ཤེས་པ་ ལྟེ་བ འི་ འོག་ ཏུ་ གསེར་ གྱི་ རྡོ་རྗེ་རྒྱ་གྲམ་ ལ་ གཏད །"
  },
  {
    "source": "རྐང་སོར་རྣམས་བསྐུམ།",
    "target": "རྐང་སོར་ རྣམས་ བསྐུམ །"
  },
  {
    "source": "འོག་སྒོ་སློང་།",
    "target": "འོག་ སྒོ་ སློང་ །"
  },
  {
    "source": "སྐབས་སུ་འབེབ་བྱའོ།།",
    "target": "སྐབས་ སུ་ འབེབ་ བྱ འོ ། །"
  },
  {
    "source": "ཡང་སྙིང་མི་དགའ་བ་དང་།",
    "target": "ཡང་ སྙིང་ མི་ དགའ་བ་ དང་ །"
  },
  {
    "source": "ཤེས་པ་མ་བདེ་བ་བྱུང་ན།",
    "target": "ཤེས་པ་ མ་ བདེ་བ་ བྱུང་ ན །"
  },
  {
    "source": "རང་གི་སྙིང་པདྨ་འདབ་མ་བརྒྱད་པའི་སྟེང་དུ།",
    "target": "རང་ གི་ སྙིང་ པདྨ་ འདབ་ མ་ བརྒྱད་པ འི་ སྟེང་ དུ །"
  },
  {
    "source": "རྩ་བའི་བླ་མ་སྤྱན་རས་གཟིགས་སྐུ་མདོག་སེར་པོ་བརྗིད་པའི་རང་བཞིན་ཅན་དུ་བསམ་ལ་འབེབས་བྱས་པས།",
    "target": "རྩ་བ འི་ བླ་མ་ སྤྱན་རས་གཟིགས་ སྐུ་མདོག་ སེར་པོ་ བརྗིད་པ འི་ རང་བཞིན་ ཅན་ དུ་ བསམ་ ལ་ འབེབས་ བྱས་པ ས །"
  },
  {
    "source": "དབང་ཆེན་གསེར་གྱི་ས་གཞི་ལ་སྙིང་དང་བཅས་པ་ཐིམ་པར་བསམ་ལ་ཤེས་པ་མར་ལ་ཕབ་པས་སེལ་ལོ།།",
    "target": "དབང་ ཆེན་ གསེར་ གྱི་ ས་གཞི་ ལ་ སྙིང་ དང་ བཅས་པ་ ཐིམ་པ ར་ བསམ་ ལ་ ཤེས་པ་ མར་ ལ་ ཕབ་པ ས་ སེལ་ ལོ ། །"
  },
  {
    "source": "ཡང་འོག་གི་གེགས་རྩ་ཆུ་བསྡམ་པ་བྱུང་བ་རྩ་ཆུ་གཉིས་ཀྱི་མཚམས་ནས་རླུང་གི་ལྷ་མོ་ཞིག་གིས་རྩ་ཁ་བྱེད་པར་བསྒོམ་ལ།",
    "target": "ཡང་ འོག་ གི་ གེགས་ རྩ་ཆུ་ བསྡམ་པ་ བྱུང་བ་ རྩ་ ཆུ་ གཉིས་ ཀྱི་ མཚམས་ ནས་ རླུང་ གི་ ལྷ་མོ་ ཞིག་ གིས་ རྩ་ ཁ་ བྱེད་པ ར་ བསྒོམ་ ལ །"
  },
  {
    "source": "འོག་སྒོ་འབྱེད་འཛུམ་དྲག་ཏུ་བྱའོ།།",
    "target": "འོག་སྒོ་ འབྱེད་ འཛུམ་ དྲག་ ཏུ་ བྱ འོ ། །"
  },
  {
    "source": "དེས་ཕན་པར་འགྱུར་རོ།།",
    "target": "དེ ས་ ཕན་པ ར་ འགྱུར་ རོ ། །"
  },
  {
    "source": "དེས་མ་ཕན་ན།",
    "target": "དེ ས་ མ་ ཕན་ ན །"
  },
  {
    "source": "བུད་མེད་ཡིན་ན་རྩ་ཆུ་གཉིས་ཀྱི་བར་དུ་དབྱུག་བཅོས་བྱའོ།།",
    "target": "བུད་མེད་ ཡིན་ ན་ རྩ་ ཆུ་ གཉིས་ ཀྱི་ བར་ དུ་ དབྱུག་བཅོས་ བྱ འོ ། །"
  },
  {
    "source": "ཕོ་ལ་ལྟེ་འོག་ཏུ་དབྱུག་པས་རྡུངས་ཤིག།",
    "target": "ཕོ་ ལ་ ལྟེ་ འོག་ ཏུ་ དབྱུག་པ ས་ རྡུངས་ ཤིག །"
  },
  {
    "source": "དེས་གེགས་སེལ་ལོ།།",
    "target": "དེ ས་ གེགས་ སེལ་ ལོ ། །"
  },
  {
    "source": "དེ་ནི་བུམ་པ་ཅན་གྱི་གེགས་སེལ་ལོ།།",
    "target": "དེ་ ནི་ བུམ་པ་ཅན་ གྱི་ གེགས་ སེལ་ ལོ ། །"
  },
  {
    "source": "སྒྱུ་མ་རྨི་ལམ་ལྟར།",
    "target": "སྒྱུ་མ་ རྨི་ལམ་ ལྟ ར །"
  },
  {
    "source": "ཞི་ལྷག་ཟུང་འཇུག་ཕྱག་རྒྱ་ཆེན་པོ་བསྒོམ་པའི་བོགས་འདོན་ཡུལ་སྣ་ཚོགས་ལ་བསྲེ་བའི་མན་ངག་ནི།",
    "target": "ཞི་ལྷག་ ཟུང་འཇུག་ ཕྱག་རྒྱ་ ཆེན་པོ་ བསྒོམ་པ འི་ བོགས་ འདོན་ ཡུལ་ སྣ་ཚོགས་ ལ་ བསྲེ་བ འི་ མན་ངག་ ནི །"
  },
  {
    "source": "༼༣༧༣༽གཟུགས་དཀར་དམར་སྔོ་སེར་ལྗང་ཁུ་ལ་སོགས་ཁ་དོག་དང་།",
    "target": "༼ ༣༧༣ ༽ གཟུགས་ དཀར་དམར་ སྔོ་སེ ར་ ལྗང་ཁུ་ ལ་ སོགས་ ཁ་དོག་ དང་ །"
  },
  {
    "source": "ཟླུམ་པོ་གྲུ་བཞི་ཟླ་གམ་ནར་མོ་གྲུ་གསུམ་ལ་སོགས་པའི་དབྱིབས་བཟང་ངན་བར་མ་ལ་སོགས་གང་མཐོང་ཡང་ཐམས་ཅད་སེམས་སྣང་འཁྲུལ་པའི་རང་བཞིན་ཡིན་པར་ཤེས་པར་བྱས་ལ།",
    "target": "ཟླུམ་པོ་ གྲུ་བཞི་ ཟླ་གམ་ ནར་མོ་ གྲུ་གསུམ་ ལ་ སོགས་པ འི་ དབྱིབས་ བཟང་ངན་ བར་མ་ ལ་ སོགས་ གང་ མཐོང་ ཡང་ ཐམས་ཅད་ སེམས་ སྣང་ འཁྲུལ་པ འི་ རང་བཞིན་ ཡིན་པ ར་ ཤེས་པ ར་ བྱས་ ལ །"
  },
  {
    "source": "བློ་འདས་ཡིད་ལ་མི་བྱེད་པའི་ངང་ནས་དེ་ཐོག་ཏུ་མཉམ་པར་བཞག་གོ།",
    "target": "བློ་འདས་ ཡིད་ ལ་ མི་ བྱེད་པ འི་ ངང་ ནས་ དེ་ ཐོག་ ཏུ་ མཉམ་པ ར་ བཞག་ གོ །"
  },
  {
    "source": "སྒྲ་སྙན་མི་སྙན་བར་མ།",
    "target": "སྒྲ་སྙན་ མི་ སྙན་བ ར་ མ །"
  },
  {
    "source": "ཚིག་འཇམ་རྩུབ་ལ་སོགས་པའི་གང་ཚོར་ཡང་བྲག་ཅ་ལྟར་བུར་གྲགས་སྟོང་ཕྱག་རྒྱ་ཆེན་པོར་ངོ་ཤེས་པར་བྱས་ལ།",
    "target": "ཚིག་འཇམ་ རྩུབ་ ལ་ སོགས་པ འི་ གང་ ཚོར་ ཡང་ བྲག་ཅ་ ལྟ ར་ བུ ར་ གྲགས་ སྟོང་ ཕྱག་རྒྱ་ ཆེན་པོ ར་ ངོ་ ཤེས་པ ར་ བྱས་ ལ །"
  },
  {
    "source": "རྟོག་མེད་ཀྱི་ངང་དུ་མཉམ་པར་བཞག་གོ།",
    "target": "རྟོག་ མེད་ ཀྱི་ ངང་ དུ་ མཉམ་པ ར་ བཞག་ གོ །"
  },
  {
    "source": "དེ་བཞིན་དྲི་ཞིམ།",
    "target": "དེ་ བཞིན་ དྲི་ ཞིམ །"
  },
  {
    "source": "རོ་མངར།",
    "target": "རོ་ མངར །"
  },
  {
    "source": "རེག་བྱ་འཇམ་རྩུབ།",
    "target": "རེག་བྱ་ འཇམ་ རྩུབ །"
  },
  {
    "source": "རྣམ་རྟོག་བཟང་ངན་གང་སྐྱེས་ཀྱང་དེ་ཉིད་ངོས་བཟུང་ལ་རྟོག་མེད་ཀྱི་ངང་དུ་མཉམ་པར་བཞག་གོ།",
    "target": "རྣམ་རྟོག་ བཟང་ངན་ གང་ སྐྱེས་ ཀྱང་ དེ་ ཉིད་ ངོས་ བཟུང་ ལ་ རྟོག་ མེད་ ཀྱི་ ངང་ དུ་ མཉམ་པ ར་ བཞག་ གོ །"
  },
  {
    "source": "གཞན་ཡང་སྤྱོད་ལམ་རྣམ་བཞི་དང་།",
    "target": "གཞན་ ཡང་ སྤྱོད་ལམ་ རྣམ་ བཞི་ དང་ །"
  },
  {
    "source": "འགྲོ་འཆག་ཉལ་འདུག་དུས་ཐམས་ཅད་གང་ཤར་བའི་སྟེང་དུ་བླང་དོར་དགག་སྒྲུབ་འཛིན་ཆགས་མེད་པར་མ་བཅོས་པར་སལ་ལེ་བུན་ནེ་ཤིག་གེ་མཉམ་པར་བཞག་གོ།",
    "target": "འགྲོ་ འཆག་ ཉལ་ འདུག་ དུས་ ཐམས་ཅད་ གང་ ཤར་བ འི་ སྟེང་ དུ་ བླང་དོར་ དགག་སྒྲུབ་ འཛིན་ ཆགས་ མེད་པ ར་ མ་ བཅོས་པ ར་ སལ་ ལེ་ བུན་ ནེ་ ཤིག་ གེ་ མཉམ་པ ར་ བཞག་ གོ །"
  },
  {
    "source": "གཞི་དག་པ་བསྐྱེད་རིམ་དང་།",
    "target": "གཞི་ དག་པ་ བསྐྱེད་ རིམ་ དང་ །"
  },
  {
    "source": "ཆོས་སྤྱོད་ཕྱག་རྒྱ་ཆེན་པོ་བསྲེ་བ་ནི།",
    "target": "ཆོས་སྤྱོད་ ཕྱག་རྒྱ་ ཆེན་པོ་ བསྲེ་བ་ ནི །"
  },
  {
    "source": "ལྷ་སྐུ་འཇའ་ཚོན་ལྟ་བུར་གསལ་བར་བསྒོམ་ནས།",
    "target": "ལྷ་སྐུ་ འཇའ་ཚོན་ ལྟ་བུ ར་ གསལ་བ ར་ བསྒོམ་ ནས །"
  },
  {
    "source": "དེ་ཐོག་ཏུ་མེ་ལོང་གི་གཟུགས་བརྙན་དང་།",
    "target": "དེ་ ཐོག་ ཏུ་ མེ་ལོང་ གི་ གཟུགས་བརྙན་ དང་ །"
  },
  {
    "source": "ཆུ་ཟླ་ལྟར་གསལ་སྟོང་འཛིན་མེད་དུ་མཉམ་པར་བཞག།",
    "target": "ཆུ་ ཟླ་ ལྟ ར་ གསལ་ སྟོང་ འཛིན་ མེད་ དུ་ མཉམ་པ ར་ བཞག །"
  },
  {
    "source": "གཞན་ལོང་གཏམ་དང་མཆོངས་རྒྱུག་དང་།",
    "target": "གཞན་ ལོང་ གཏམ་ དང་ མཆོངས་ རྒྱུག་ དང་ །"
  },
  {
    "source": "དུག་ལྔའི་རྟོག་པ་སྐྱེས་པ་དང་།",
    "target": "དུག་ ལྔ འི་ རྟོག་པ་ སྐྱེས་པ་ དང་ །"
  },
  {
    "source": "ཆོས་བརྒྱད་ལ་འཇུག་པའི་ཚུལ་བྱས་ལ་མཉམ་བཞག་ཕྱག་རྒྱ་ཆེན་པོ་དང་བསྲེ།",
    "target": "ཆོས་ བརྒྱད་ ལ་ འཇུག་པ འི་ ཚུལ་ བྱས་ ལ་ མཉམ་བཞག་ ཕྱག་རྒྱ་ ཆེན་པོ་ དང་ བསྲེ །"
  },
  {
    "source": "འདྲེས་མ་ཐུབ་ན་སྤར་ཡང་བསྒོམ་མོ།།",
    "target": "འདྲེ ས་ མ་ ཐུབ་ ན་ སྤར་ ཡང་ བསྒོམ་ མོ ། །"
  },
  {
    "source": "ངག་ཏུ་སྔགས་ཐུང་བ་དང་རིང་བ་དང་།",
    "target": "ངག་ ཏུ་ སྔགས་ ཐུང་བ་ དང་ རིང་བ་ དང་ །"
  },
  {
    "source": "མདོ་འདོན་པ་ལ་སོགས་བྱས་ཏེ།",
    "target": "མདོ་ འདོན་པ་ ལ་ སོགས་ བྱས་ ཏེ །"
  },
  {
    "source": "རྟོག་མེད་གྲགས་སྟོང་དུ་རང་ངོ་ཤེས་པའི་ངང་ནས་བཟླས་པ་བྱའོ།།",
    "target": "རྟོག་ མེད་ གྲགས་ སྟོང་ དུ་ རང་ ངོ་ ཤེས་པ འི་ ངང་ ནས་ བཟླས་པ་ བྱ འོ ། །"
  },
  {
    "source": "དེ་བཞིན་དུ་ཡན་ལག་བདུན་པ་བྱ་བ་དང་།",
    "target": "དེ་ བཞིན་ དུ་ ཡན་ལག་བདུན་པ་ བྱ་བ་ དང་ །"
  },
  {
    "source": "བསྐོར་༼༣༧༤༽བ་བྱ་བ་དང་།",
    "target": "བསྐོར་ ༼ ༣༧༤ ༽ བ་ བྱ་བ་ དང་ །"
  },
  {
    "source": "གཏོར་མ་གཏོང་བ་དང་།",
    "target": "གཏོར་མ་ གཏོང་བ་ དང་ །"
  },
  {
    "source": "སཱཙྪ་འདེབས་པ་དང་།",
    "target": "སཱཙྪ་ འདེབས་པ་ དང་ །"
  },
  {
    "source": "ཆོས་སྤྱོད་ཀྱི་རིམ་པ་གང་བྱེད་ཀྱང་འཛིན་མེད་གསལ་སྟོང་བློ་འདས་ཀྱི་ངང་ནས་ཆོས་སྤྱོད་ཐམས་ཅད་བྱའོ།།",
    "target": "ཆོས་སྤྱོད་ ཀྱི་ རིམ་པ་ གང་བྱེད་ ཀྱང་ འཛིན་ མེད་ གསལ་ སྟོང་ བློ་འདས་ ཀྱི་ ངང་ ནས་ ཆོས་སྤྱོད་ ཐམས་ཅད་ བྱ འོ ། །"
  },
  {
    "source": "དེས་ནི་ཚོགས་གཉིས་ཟུང་འཇུག་ཏུ་འགྱུར་རོ།།",
    "target": "དེ ས་ ནི་ ཚོགས་ གཉིས་ ཟུང་འཇུག་ ཏུ་ འགྱུར་ རོ ། །"
  },
  {
    "source": "གལ་ཏེ་མ་འབྱོར་བར་མཐོང་ན།",
    "target": "གལ་ ཏེ་ མ་ འབྱོར་བ ར་ མཐོང་ ན །"
  },
  {
    "source": "དབེན་པར་བསྡད་ལ་མཉམ་པར་བཞག་ལ་ནན་ཆེར་བྱའོ།།",
    "target": "དབེན་པ ར་ བསྡད་ ལ་ མཉམ་པ ར་ བཞག་ ལ་ ནན་ ཆེ ར་ བྱ འོ ། །"
  },
  {
    "source": "ཡང་སླར་ཡང་བསྲེ་ནུས་པར་འདུག་གམ།",
    "target": "ཡང་ སླ ར་ ཡང་ བསྲེ་ ནུས་པ ར་ འདུག་ གམ །"
  },
  {
    "source": "མི་འདུག་བལྟ་བར་བྱའོ།།",
    "target": "མི་ འདུག་ བལྟ་བ ར་ བྱ འོ ། །"
  },
  {
    "source": "བསྲེ་ནུས་ན་ཚོགས་གཉིས་ཟུང་འཇུག་ཏུ་བསྒྲུབ་ནས་དོན་གཉིས་ལྷུན་འགྲུབ་ཏུ་འགྱུར་རོ།།",
    "target": "བསྲེ་ ནུས་ ན་ ཚོགས་ གཉིས་ ཟུང་འཇུག་ ཏུ་ བསྒྲུབ་ ནས་ དོན་ གཉིས་ ལྷུན་ འགྲུབ་ ཏུ་ འགྱུར་ རོ ། །"
  },
  {
    "source": "མདོར་ན་སྤྱོད་ལམ་གྱི་རྣམ་པ་གང་བྱེད་ཀྱང་དེ་རང་ངོ་རང་གིས་ཤེས་ནས་གསལ་སྟོང་དུ་གསལ་ལེ་བ་དང་།",
    "target": "མདོ ར་ ན་ སྤྱོད་ལམ་ གྱི་ རྣམ་པ་ གང་བྱེད་ ཀྱང་ དེ་ རང་ ངོ་ རང་ གིས་ ཤེས་ ནས་ གསལ་སྟོང་ དུ་ གསལ་ལེ་བ་ དང་ །"
  },
  {
    "source": "སྣང་སྟོང་དུ་བུན་ནེ་བ་དང་།",
    "target": "སྣང་ སྟོང་ དུ་ བུན་ ནེ་ བ་ དང་ །"
  },
  {
    "source": "རྟོག་མེད་དུ་ལྷང་ངེ་བ་བྱུང་ན་འབྱོང་པ་ཡིན་ནོ་གསུངས།",
    "target": "རྟོག་ མེད་ དུ་ ལྷང་ངེ་བ་ བྱུང་ ན་ འབྱོང་པ་ ཡིན་ ནོ་ གསུངས །"
  },
  {
    "source": "དེ་དག་ནི་ཞི་ལྷག་གི་བོགས་འདོན་ཡིན་ནོ།།",
    "target": "དེ་ དག་ ནི་ ཞི་ལྷག་ གི་ བོགས་ འདོན་ ཡིན་ ནོ ། །"
  },
  {
    "source": "སྒྱུ་ལུས་ཀྱི་མན་ངག་ནི།",
    "target": "སྒྱུ་ལུས་ ཀྱི་ མན་ངག་ ནི །"
  },
  {
    "source": "མིའི་གནས་ལ་སོགས་སུ་ཕྱིན་ལ་མི་ལ་རྒྱབ་པ་ལ་སོགས་བྱས་པས་སླར་བརྡུང་ལན་བྱུང་།",
    "target": "མི འི་ གནས་ ལ་ སོགས་ སུ་ ཕྱིན་ ལ་ མི་ ལ་ རྒྱབ་པ་ ལ་ སོགས་ བྱས་པ ས་ སླ ར་ བརྡུང་ ལན་ བྱུང་ །"
  },
  {
    "source": "དེ་ལ་ཆགས་སྡང་དང་བདག་འཛིན་འདུག་གམ་མི་འདུག་བལྟ།",
    "target": "དེ་ ལ་ ཆགས་ སྡང་ དང་ བདག་ འཛིན་ འདུག་ གམ་ མི་ འདུག་ བལྟ །"
  },
  {
    "source": "འདུག་ན་ད་རུང་སྒྱུ་ལུས་སྦྱང་ངོ་།།",
    "target": "འདུག་ ན་ ད་ རུང་ སྒྱུ་ལུས་ སྦྱང་ ངོ་ ། །"
  },
  {
    "source": "དེ་བཞིན་དུ་སྒྲ་སྙན་མི་སྙན་སྨྲར་འཇུག་ལ།",
    "target": "དེ་ བཞིན་ དུ་ སྒྲ་ སྙན་ མི་ སྙན་ སྨྲ ར་ འཇུག་ ལ །"
  },
  {
    "source": "བྲག་ཅ་ལྟར་སྦྱང་།",
    "target": "བྲག་ ཅ་ ལྟ ར་ སྦྱང་ །"
  },
  {
    "source": "དེ་བཞིན་དུ་དྲི་ཞིམ་མི་ཞིམ་པ་དང་།",
    "target": "དེ་ བཞིན་ དུ་ དྲི་ ཞིམ་ མི་ ཞིམ་པ་ དང་ །"
  },
  {
    "source": "རོ་མི་གཙང་པ་དང་བུ་རམ་ལ་ཆགས་སྡང་འདུག་གམ་མི་འདུག་བལྟ།",
    "target": "རོ་ མི་ གཙང་པ་ དང་ བུ་ རམ་ ལ་ ཆགས་སྡང་ འདུག་ གམ་ མི་ འདུག་ བལྟ །"
  },
  {
    "source": "འདུག་ན་སྒྱུ་ལུས་སྦྱང་།",
    "target": "འདུག་ ན་ སྒྱུ་ལུས་ སྦྱང་ །"
  },
  {
    "source": "གོས་རེ་བ་དང་དར་གོས་ལ་ཁྱད་པར་འདུག་གམ་མི་འདུག་བལྟ།",
    "target": "གོས་ རེ་བ་ དང་ དར་གོས་ ལ་ ཁྱད་པ ར་ འདུག་ གམ་ མི་ འདུག་ བལྟ །"
  },
  {
    "source": "གཡས་ནས་མེ་འཐོར་བ་དང་གཡོན་ནས་སྤོས་བྱུགས་པ་ལ་ཁྱད་པར་འདུག་གམ་འདུག་བལྟ།",
    "target": "གཡས་ ནས་ མེ་ འཐོར་བ་ དང་ གཡོན་ ནས་ སྤོས་ བྱུགས་པ་ ལ་ ཁྱད་པ ར་ འདུག་ གམ་ འདུག་ བལྟ །"
  },
  {
    "source": "སེམས་རྣམ་རྟོག་ཆོས་སུ་སྣང་བ་དང་།",
    "target": "སེམས་ རྣམ་ རྟོག་ ཆོས་ སུ་ སྣང་བ་ དང་ །"
  },
  {
    "source": "སྡིག་པའི་རྣམ་རྟོག་ལ་ངོས་བཟུང་འདུག་གམ་མི་འདུག་བལྟ།",
    "target": "སྡིག་པ འི་ རྣམ་རྟོག་ ལ་ ངོས་ བཟུང་ འདུག་ གམ་ མི་ འདུག་ བལྟ །"
  },
  {
    "source": "དེ་དག་ཐམས་ཅད་སྒྱུ་མ་རྨི་ལམ་བྲག་ཅ་ལ་སོགས་སྒྱུ་མའི་དཔེ་བརྒྱད་ལྟར་བདག་མེད་༼༣༧༥༽འཛིན་ཆགས་ཀུན་དང་བྲལ་བར་རོ་སྙོམས་ནས་ཉམས་བསྐྱང་།",
    "target": "དེ་ དག་ ཐམས་ཅད་ སྒྱུ་མ་ རྨི་ལམ་ བྲག་ཅ་ ལ་ སོགས་ སྒྱུ་མ འི་ དཔེ་ བརྒྱད་ ལྟ ར་ བདག་མེད་ ༼ ༣༧༥ ༽ འཛིན་ ཆགས་ ཀུན་ དང་ བྲལ་བ ར་ རོ་ སྙོམས་ ནས་ ཉམས་ བསྐྱང་ །"
  },
  {
    "source": "མ་འབྱོང་ན་སླར་ཡང་དབེན་པར་སྦྱང་ངོ་།།",
    "target": "མ་ འབྱོང་ ན་ སླ ར་ ཡང་ དབེན་པ ར་ སྦྱང་ ངོ་ ། །"
  },
  {
    "source": "དེའི་གནས་སྐབས་སུ་ཡང་གླུ་ལེན་པ་དང་།",
    "target": "དེ འི་ གནས་སྐབས་ སུ་ ཡང་ གླུ་ ལེན་པ་ དང་ །"
  },
  {
    "source": "གར་བྱེད་པ་དང་།",
    "target": "ག ར་ བྱེད་པ་ དང་ །"
  },
  {
    "source": "རོལ་མོ་དང་ཆོས་སྤྱོད་ཐམས་ཅད་སྒྱུ་མ་རྨི་ལམ་གྱི་ཉམས་ལེན་བྱའོ།།",
    "target": "རོལ་མོ་ དང་ ཆོས་སྤྱོད་ ཐམས་ཅད་ སྒྱུ་མ་ རྨི་ལམ་ གྱི་ ཉམས་ལེན་ བྱ འོ ། །"
  },
  {
    "source": "དེས་འབྱོང་བར་འགྱུར་རོ།།",
    "target": "དེ ས་ འབྱོང་བ ར་ འགྱུར་ རོ ། །"
  },
  {
    "source": "རྨི་ལམ་གྱི་གནས་སྐབས་སུ།",
    "target": "རྨི་ལམ་ གྱི་ གནས་སྐབས་ སུ །"
  },
  {
    "source": "འབྱམས་གཞི་གཅོད་པའི་མན་ངག་ནི།",
    "target": "འབྱམས་ གཞི་ གཅོད་པ འི་ མན་ངག་ ནི །"
  },
  {
    "source": "སད་འབྱམས་ནི།",
    "target": "སད་ འབྱམས་ ནི །"
  },
  {
    "source": "རྨི་ལམ་ཟིན་ཙམ་ན་གཉིད་སད་པ་དང་།",
    "target": "རྨི་ལམ་ ཟིན་ ཙམ་ ན་ གཉིད་ སད་པ་ དང་ །"
  },
  {
    "source": "དེ་སེལ་བ་ནི་རྐང་ཞབས་སམ་གསང་གནས་སུ་ཐིག་ལེ་ནག་པོ་ལ་ཤེས་པ་གཏད།",
    "target": "དེ་ སེལ་བ་ ནི་ རྐང་ ཞབས་ སམ་ གསང་གནས་ སུ་ ཐིག་ལེ་ ནག་པོ་ ལ་ ཤེས་པ་ གཏད །"
  },
  {
    "source": "གློད་ལ་ཉལ་བས་སེལ་ལོ།།",
    "target": "གློད་ ལ་ ཉལ་བ ས་ སེལ་ ལོ ། །"
  },
  {
    "source": "འཁྲུལ་འབྱམས་ནི།",
    "target": "འཁྲུལ་ འབྱམས་ ནི །"
  },
  {
    "source": "རྨི་ལམ་དུ་མ་རེ་ཟིན་པའི་མོད་ལ་འཁྲུལ་པ་ལ་ཟེར་ཏེ།",
    "target": "རྨི་ལམ་ དུ་མ་ རེ་ ཟིན་པ འི་ མོད་ ལ་ འཁྲུལ་པ་ ལ་ ཟེར་ ཏེ །"
  },
  {
    "source": "འདི་དངོས་འཛིན་འཐས་པ་ལ་བྱུང་བས།",
    "target": "འདི་ དངོས་འཛིན་ འཐས་པ་ ལ་ བྱུང་བ ས །"
  },
  {
    "source": "སྒྱུ་མ་རྨི་ལམ་ལ་ནན་ཆེར་སྦྱངས་པ་དང་།",
    "target": "སྒྱུ་མ་ རྨི་ལམ་ ལ་ ནན་ ཆེ ར་ སྦྱངས་པ་ དང་ །"
  },
  {
    "source": "ཁྱད་པར་རྨི་ལམ་ཟིན་དུས་དྲན་པ་མ་ཡེངས་པ་གལ་ཆེའོ།།",
    "target": "ཁྱད་པ ར་ རྨི་ལམ་ ཟིན་ དུས་ དྲན་པ་ མ་ ཡེངས་པ་ གལ་ ཆེ འོ ། །"
  },
  {
    "source": "བརྗེད་འབྱམས་ནི།",
    "target": "བརྗེད་ འབྱམས་ ནི །"
  },
  {
    "source": "རྨི་ལམ་དུ་མ་རེ་ཟིན་པའི་འཕྲོས་ལ་སད་ནས་སླར་བརྗེད་པ་ཡིན་ཏེ།",
    "target": "རྨི་ལམ་ དུ་མ་ རེ་ ཟིན་པ འི་ འཕྲོས་ ལ་ སད་ ནས་ སླ ར་ བརྗེད་པ་ ཡིན་ ཏེ །"
  },
  {
    "source": "དེ་སེལ་བ་ནི།",
    "target": "དེ་ སེལ་བ་ ནི །"
  },
  {
    "source": "སྒྱུ་མ་དྲན་པ་བརྟན་པར་བྱེད་པ་དང་།",
    "target": "སྒྱུ་མ་ དྲན་པ་ བརྟན་པ ར་ བྱེད་པ་ དང་ །"
  },
  {
    "source": "སྨིན་མཚམས་སུ་ཐིག་ལེ་དཀར་པོ་ལ་དྲན་པ་གཏད་པས་སེལ་ལོ།།",
    "target": "སྨིན་མཚམས་ སུ་ ཐིག་ ལེ་ དཀར་པོ་ ལ་ དྲན་པ་ གཏད་པ ས་ སེལ་ ལོ ། །"
  },
  {
    "source": "དྲེད་འབྱམས་ནི།",
    "target": "དྲེད་ འབྱམས་ ནི །"
  },
  {
    "source": "སྒྲུབ་པ་གཡེལ་ཞིང་ཆོས་ཀྱི་དྲེད་པས་ལན་པ་ཡིན་ཏེ།",
    "target": "སྒྲུབ་པ་ གཡེལ་ ཞིང་ ཆོས་ ཀྱི་ དྲེད་པ ས་ ལན་པ་ ཡིན་ ཏེ །"
  },
  {
    "source": "དེ་ནི་མི་རྟག་པ་གཙོ་བོར་སྒོམ་ནས་འཇིག་རྟེན་གྱི་འཁྲི་བ་བཙན་ཐབས་སུ་བཅད་ནས་སྒྲུབ་པ་ལ་ནན་ཏན་བྱེད་པ་གལ་ཆེའོ།།",
    "target": "དེ་ ནི་ མི་ རྟག་པ་ གཙོ་བོ ར་ སྒོམ་ ནས་ འཇིག་རྟེན་ གྱི་ འཁྲི་བ་ བཙན་ཐབས་ སུ་ བཅད་ ནས་ སྒྲུབ་པ་ ལ་ ནན་ཏན་ བྱེད་པ་ གལ་ ཆེ འོ ། །"
  },
  {
    "source": "འོད་གསལ་གྱི་མན་ངག་ལ།",
    "target": "འོད་གསལ་ གྱི་ མན་ངག་ ལ །"
  },
  {
    "source": "ལུས་རྩའི་གནད་བསྲང་བ་དང་།",
    "target": "ལུས་ རྩ འི་ གནད་ བསྲང་ བ་ དང་ །"
  },
  {
    "source": "རླུང་བཟུང་བ་དང་ཁམས་བརྟན་པ་དང་།",
    "target": "རླུང་ བཟུང་བ་ དང་ ཁམས་ བརྟན་པ་ དང་ །"
  },
  {
    "source": "སེམས་རྣམ་རྟོག་གཟུང་འཛིན་གྱི་སྒྲིབ་གཡོགས་དང་བྲལ་བས་འོད་གསལ་འཆར་བའི་གནད་བཞི་ཡིན་གསུངས།",
    "target": "སེམས་ རྣམ་རྟོག་ གཟུང་འཛིན་ གྱི་ སྒྲིབ་གཡོགས་ དང་ བྲལ་བ ས་ འོད་གསལ་ འཆར་བ འི་ གནད་ བཞི་ ཡིན་ གསུངས །"
  },
  {
    "source": "འཕོ་བའི་གནད་ནི་གང་ལ་ཡང་མ་ཆགས་པ་དང་།",
    "target": "འཕོ་བ འི་ གནད་ ནི་ གང་ ལ་ ཡང་ མ་ ཆགས་པ་ དང་ །"
  },
  {
    "source": "སྤྱི་བོར་རིག་༼༣༧༦༽པ་གཏད་ལ་མ་ཡེངས་པ་གཉིས་ཡིན་ནོ་གསུངས།",
    "target": "སྤྱི་བོ ར་ རིག་ ༼ ༣༧༦ ༽ པ་ གཏད་ ལ་ མ་ ཡེངས་པ་ གཉིས་ ཡིན་ ནོ་ གསུངས །"
  },
  {
    "source": "བར་དོའི་གནད་ནི།",
    "target": "བར་དོ འི་ གནད་ ནི །"
  },
  {
    "source": "བསྐྱེད་རིམ་བརྟན་པ་དང་།",
    "target": "བསྐྱེད་རིམ་ བརྟན་པ་ དང་ །"
  },
  {
    "source": "དག་པའི་ཞིང་དུ་འདུན་པ་གཏད་པ་དང་།",
    "target": "དག་པ འི་ ཞིང་ དུ་ འདུན་པ་ གཏད་པ་ དང་ །"
  },
  {
    "source": "རང་ངོ་ཤེས་པ་གསུམ་ཡིན་ནོ་གསུངས།",
    "target": "རང་ ངོ་ ཤེས་པ་ གསུམ་ ཡིན་ ནོ་ གསུངས །"
  },
  {
    "source": "ཐམས་ཅད་ཀྱི་གནད་ནི་ཉམས་ལེན་ཡིན་ཏེ།",
    "target": "ཐམས་ཅད་ ཀྱི་ གནད་ ནི་ ཉམས་ལེན་ ཡིན་ ཏེ །"
  },
  {
    "source": "དགེ་ལུང་བྱེད་དུ་མི་རུང་པའི་བཀའ་རྒྱ་དང་།",
    "target": "དགེ་ ལུང་ བྱེད་ དུ་ མི་ རུང་པ འི་ བཀའ་རྒྱ་ དང་ །"
  },
  {
    "source": "ཚོགས་འཁོར་གསེར་གྱི་མཎྜལ་མེད་པ་ལ་མི་སྦྱིན་པའི་བཀའ་རྒྱ་དང་།",
    "target": "ཚོགས་འཁོར་ གསེར་ གྱི་ མཎྜལ་ མེད་པ་ ལ་ མི་ སྦྱིན་པ འི་ བཀའ་རྒྱ་ དང་ །"
  },
  {
    "source": "ཆོས་འདི་ཞུས་ནས་སྒྲུབ་པ་བྱེད་པའི་དམ་བཅའ་བའི་བཀའ་རྒྱ་དང་།",
    "target": "ཆོས་ འདི་ ཞུས་ ནས་ སྒྲུབ་པ་ བྱེད་པ འི་ དམ་བཅའ་ བ འི་ བཀའ་རྒྱ་ དང་ །"
  },
  {
    "source": "གདམས་པ་འདི་སྣོད་མིན་ལ་མི་སྦྱིན་པའི་བཀའ་རྒྱ་ཡོད་དོ་གསུངས།",
    "target": "གདམས་པ་ འདི་ སྣོད་ མིན་ ལ་ མི་ སྦྱིན་པ འི་ བཀའ་རྒྱ་ ཡོད་ དོ་ གསུངས །"
  },
  {
    "source": "མི་ཏྲ་ཛོ་ཀིའི་ཞལ་གྱི་གདམས་པ་ནི།",
    "target": "མི་ཏྲ་ ཛོ་ཀི འི་ ཞལ་ གྱི་ གདམས་པ་ ནི །"
  },
  {
    "source": "པཎ་ཆེན་ཤྲཱི་པུ་ཏྲ་ལ་གནང་ཞིང་དེས་གཱིརྟི་རཏྣ་ལ་གནང་།",
    "target": "པཎ་ཆེན་ ཤྲཱི་ པུ་ ཏྲ་ ལ་ གནང་ ཞིང་ དེ ས་ གཱིརྟི་ རཏྣ་ ལ་ གནང་ །"
  },
  {
    "source": "དེས་མན་ངག་ལྷག་ཆད་མེད་པར་བདག་ལ་གནང་།",
    "target": "དེ ས་ མན་ངག་ ལྷག་ཆད་ མེད་པ ར་ བདག་ ལ་ གནང་ །"
  },
  {
    "source": "བདག་གིས་གཞན་ལ་ཕན་པ་ཁོ་ནའི་བློས།།",
    "target": "བདག་ གིས་ གཞན་ ལ་ ཕན་པ་ ཁོ་ན འི་ བློས ། །"
  },
  {
    "source": "མན་ངག་གསེར་གྱི་ཐུར་མ་ཡི་གེར་བཀོད།།",
    "target": "མན་ངག་ གསེར་ གྱི་ ཐུར་མ་ ཡི་གེ ར་ བཀོད ། །"
  },
  {
    "source": "དགེ་བ་འདི་ཡིས་བདག་དང་སེམས་ཅན་རྣམས།།",
    "target": "དགེ་བ་ འདི་ ཡིས་ བདག་ དང་ སེམས་ཅན་ རྣམས ། །"
  },
  {
    "source": "སྤྱན་རས་གཟིགས་ཀྱི་གོ་འཕང་མཆོག་ཐོབ་ཤོག",
    "target": "སྤྱན་རས་གཟིགས་ ཀྱི་ གོ་འཕང་ མཆོག་ ཐོབ་ ཤོག"
  },
  {
    "source": "།",
    "target": "།"
  },
  {
    "source": "མན་ངག་གསེར་གྱི་ཐུར་མ་རིན་པོ་ཆེའི་སྒྲོན་མེ་རྫོགས་སོ།།",
    "target": "མན་ངག་ གསེར་ གྱི་ ཐུར་མ་ རིན་པོ་ཆེ འི་ སྒྲོན་མེ་ རྫོགས་ སོ ། །"
  },
  {
    "source": "ཤུབྷཾ།",
    "target": "ཤུབྷཾ །"
  },
  {
    "source": "༼༣༧༧༽",
    "target": "༼ ༣༧༧ ༽"
  }
]
