[
  {
    "source": "༼༣༡༩༽༄༅།།",
    "target": "༼ ༣༡༩ ༽ ༄༅ ། །"
  },
  {
    "source": "སྙན་བརྒྱུད་རྡེའུ་བཅུད་ལེན་དང་མེ་ཏོག་བཅུད་ལེན་གྱི་འདོན་ཁྲིད་སྦྲགས་མ་བཞུགས་སོ།།",
    "target": "སྙན་བརྒྱུད་ རྡེའུ་ བཅུད་ལེན་ དང་ མེ་ཏོག་ བཅུད་ལེན་ གྱི་ འདོན་ ཁྲིད་ སྦྲགས་ མ་ བཞུགས་ སོ ། །"
  },
  {
    "source": "༼༣༢༠༽༄༅།།",
    "target": "༼ ༣༢༠ ༽ ༄༅ ། །"
  },
  {
    "source": "བླ་མ་ཡི་དམ་མཁའ་འགྲོའི་ཚོགས་ལ་ཕྱག་འཚལ་ལོ།།",
    "target": "བླ་མ་ ཡི་དམ་ མཁའ་འགྲོ འི་ ཚོགས་ ལ་ ཕྱག་ འཚལ་ ལོ ། །"
  },
  {
    "source": "དུས་གསུམ་སངས་རྒྱས་མ་ལུས་ཀྱིས་བདག་གཅེས་འཛིན་དང་།",
    "target": "དུས་གསུམ་སངས་རྒྱས་ མ་ ལུས་ ཀྱིས་ བདག་ གཅེས་འཛིན་ དང་ །"
  },
  {
    "source": "འཁོར་བའི་ཆོས་ལ་སྙིང་པོ་མེད་པར་མཁྱེན་ཏེ།",
    "target": "འཁོར་བ འི་ ཆོས་ ལ་ སྙིང་པོ་ མེད་པ ར་ མཁྱེན་ ཏེ །"
  },
  {
    "source": "འཇིག་རྟེན་ཆོས་བརྒྱད་དང་ཚེ་འདིའི་བདེ་སྐྱིད་ཐམས་ཅད་བློས་ལིང་བཏང་།",
    "target": "འཇིག་རྟེན་ ཆོས་ བརྒྱད་ དང་ ཚེ་ འདི འི་ བདེ་སྐྱིད་ ཐམས་ཅད་ བློ ས་ ལིང་ བཏང་ །"
  },
  {
    "source": "ལོག་འཚོ་དཀོར་ཟས་སྒྲུབ་པ་བཟང་ངན་གྱི་འཛིན་པ་ཀུན་བོར་ཏེ་དབེན་པའི་རི་ལ་གང་བྱུང་ཆོག་ཤེས་ཅི་བྱུང་ལམ་ཁྱེར་ན་ནུས་འཆི་ནུས་ཀྱི་བྱང་ཆུབ་ལམ་ཆེན་ལ་བཞུད་པའི་གཤེགས་ཤུལ།",
    "target": "ལོག་འཚོ་ དཀོར་ཟས་ སྒྲུབ་པ་ བཟང་ངན་ གྱི་ འཛིན་པ་ ཀུན་ བོར་ ཏེ་ དབེན་པ འི་ རི་ ལ་ གང་ བྱུང་ ཆོག་ ཤེས་ ཅི་ བྱུང་ ལམ་ ཁྱེར་ ན་ ནུས་ འཆི་ ནུས་ ཀྱི་ བྱང་ཆུབ་ལམ་ ཆེན་ ལ་ བཞུད་པ འི་ གཤེགས་ ཤུལ །"
  },
  {
    "source": "ཆོས་སྐུ་ཀུན་བཟང་སྣང་བ་མཐའ་ཡས།",
    "target": "ཆོས་སྐུ་ ཀུན་ བཟང་ སྣང་བ་ མཐའ་ ཡ ས །"
  },
  {
    "source": "ལོངས་སྐུ་ཐུགས་རྗེ་ཆེན་པོ།།",
    "target": "ལོངས་སྐུ་ ཐུགས་རྗེ་ ཆེན་པོ ། །"
  },
  {
    "source": "སྤྲུལ་སྐུ་པདྨ་འབྱུང་གནས།",
    "target": "སྤྲུལ་སྐུ་ པདྨ་ འབྱུང་ གནས །"
  },
  {
    "source": "མཁའ་འགྲོ་མནྡཱ་ར་བའམ་ནི་གུ་མ་ཞེས་སྐུ་གཅིག་མཚན་གཉིས་ཀྱི་རྣམ་གྲངས་དུ་མར་འབོད་པ་དེ་ཉིད་ཀྱིས།",
    "target": "མཁའ་འགྲོ་ མནྡཱ་ ར་བ འམ་ ནི་ གུ་ མ་ ཞེས་ སྐུ་ གཅིག་ མཚན་ གཉིས་ ཀྱི་ རྣམ་གྲངས་ དུ་མ ར་ འབོད་པ་ དེ་ ཉིད་ ཀྱིས །"
  },
  {
    "source": "འཇིགས་བྲལ་དུས་གསུམ་རྣམ་མཁྱེན་ལ་སྙན་བརྒྱུད་དུ་བསྩལ་བའི་དཀའ་ཐུབ་རྡེའུ་བཅུད་ལེན་གྱི་གདམས་པ་བསྟན་པ་ལ།",
    "target": "འཇིགས་བྲལ་ དུས་གསུམ་ རྣམ་མཁྱེན་ ལ་ སྙན་བརྒྱུད་ དུ་ བསྩལ་བ འི་ དཀའ་ཐུབ་ རྡེའུ་ བཅུད་ལེན་ གྱི་ གདམས་པ་ བསྟན་པ་ ལ །"
  },
  {
    "source": "རྡོ་བརྟག་པ་དང་གཅིག།",
    "target": "རྡོ་ བརྟག་པ་ དང་ གཅིག །"
  },
  {
    "source": "ཐུ་བ་དང་གཉིས།",
    "target": "ཐུ་བ་ དང་ གཉིས །"
  },
  {
    "source": "བྱིན་གྱིས་བརླབ་པ་དང་གསུམ།",
    "target": "བྱིན་ གྱིས་ བརླབ་པ་ དང་ གསུམ །"
  },
  {
    "source": "ཟ་ཐབས་དང་བཞི།",
    "target": "ཟ་ ཐབས་ དང་ བཞི །"
  },
  {
    "source": "དམ་ཚིག་དང་ལྔ།",
    "target": "དམ་ཚིག་ དང་ ལྔ །"
  },
  {
    "source": "གེགས་སེལ་དང་དྲུག།",
    "target": "གེགས་ སེལ་ དང་ དྲུག །"
  },
  {
    "source": "ཡོན་ཏན་དང་བདུན།",
    "target": "ཡོན་ཏན་ དང་ བདུན །"
  },
  {
    "source": "ཁུངས་བསྟན་པ་དང་བརྒྱད་ལས།",
    "target": "ཁུང ས་ བསྟན་པ་ དང་ བརྒྱད་ ལས །"
  },
  {
    "source": "༼༣༢༡༽དང་པོ་རྡོ་བརྟག་པ་ནི།",
    "target": "༼ ༣༢༡ ༽ དང་པོ་ རྡོ་ བརྟག་པ་ ནི །"
  },
  {
    "source": "རྡོ་རིགས་ལྔ་སྟེ།",
    "target": "རྡོ་ རིགས་ ལྔ་ སྟེ །"
  },
  {
    "source": "ཤ་ཆེན་ཚིལ་ཆེན་གཉིས།",
    "target": "ཤ་ཆེན་ ཚིལ་ ཆེན་ གཉིས །"
  },
  {
    "source": "རུས་པ་ཅན།",
    "target": "རུས་པ་ ཅན །"
  },
  {
    "source": "མཁྲིས་པ་ཅན་གཉིས།",
    "target": "མཁྲིས་པ་ཅན་ གཉིས །"
  },
  {
    "source": "ཤི་ཤ་ཅན་དང་ལྔ་ལས།",
    "target": "ཤི་ཤ་ ཅན་ དང་ ལྔ་ ལས །"
  },
  {
    "source": "ཤ་ཆེན་ནི་མདོག་གང་ཡང་རུང་ལ་སོ་མི་བརྩེ་ཞིང་ཤ་ཆེན་ཉམས་ཅན།",
    "target": "ཤ་ཆེན་ ནི་ མདོག་ གང་ ཡང་ རུང་ ལ་ སོ་ མི་ བརྩེ་ ཞིང་ ཤ་ཆེན་ ཉམས་ ཅན །"
  },
  {
    "source": "ཚིལ་ཆེན་ནི་དཀར་ལ་ཚིལ་བུའི་རྣམ་པ་ཡོད་པ།",
    "target": "ཚིལ་ ཆེན་ ནི་ དཀར་ ལ་ ཚིལ་ བུ འི་ རྣམ་པ་ ཡོད་པ །"
  },
  {
    "source": "རུས་ཅན་ནི།",
    "target": "རུས་ ཅན་ ནི །"
  },
  {
    "source": "དཀར་སྒོང་དང་མེ་རྡོ་ལྟ་བུ།",
    "target": "དཀར་ སྒོང་ དང་ མེ་རྡོ་ ལྟ་བུ །"
  },
  {
    "source": "མཁྲིས་པ་ཅན་ནི་གཡའ་མ་དང་ལྗང་གུ་ཆུ་རྡོའི་རིགས་སོ།།",
    "target": "མཁྲིས་པ་ཅན་ ནི་ གཡའ་མ་ དང་ ལྗང་གུ་ ཆུ་རྡོ འི་ རིགས་ སོ ། །"
  },
  {
    "source": "ཤི་ཤ་ཅན་ནི་རྡོ་ཕལ་པ་རྣམས་སོ།།",
    "target": "ཤི་ཤ་ ཅན་ ནི་ རྡོ་ ཕལ་པ་ རྣམས་ སོ ། །"
  },
  {
    "source": "བསྟེན་པ་ནི་ཤ་ཚིལ་ཅན་བསྟེན་ཅིང་།",
    "target": "བསྟེན་པ་ ནི་ ཤ་ ཚིལ་ ཅན་ བསྟེན་ ཅིང་ །"
  },
  {
    "source": "གཞན་རྣམས་སྤང་བྱའོ།།",
    "target": "གཞན་ རྣམས་ སྤང་ བྱ འོ ། །"
  },
  {
    "source": "དེ་ནས་རྡོ་ཐུ་བ་ནི།",
    "target": "དེ་ ནས་ རྡོ་ ཐུ་བ་ ནི །"
  },
  {
    "source": "སྐྱབས་འགྲོ་སེམས་བསྐྱེད་བྱས་ལ།",
    "target": "སྐྱབས་ འགྲོ་ སེམས་ བསྐྱེད་ བྱས་ ལ །"
  },
  {
    "source": "རང་རྟ་མགྲིན་དཔའ་བོ་གཅིག་པར་བསྐྱེད།",
    "target": "རང་རྟ་ མགྲིན་ དཔའ་བོ་ གཅིག་པ ར་ བསྐྱེད །"
  },
  {
    "source": "སོར་མོ་རྣམས་མཁའ་འགྲོ་ལྔར་བསྒོམ།",
    "target": "སོར་མོ་ རྣམས་ མཁའ་འགྲོ་ ལྔ ར་ བསྒོམ །"
  },
  {
    "source": "སྣོད་བཅུད་ལྷ་དང་གཞལ་ཡས་ཁང་དུ་བསྐྱེད།",
    "target": "སྣོད་བཅུད་ ལྷ་ དང་ གཞལ་ཡས་ཁང་ དུ་ བསྐྱེད །"
  },
  {
    "source": "རྡོ་བདུད་རྩིར་བསམས་ལ་སྔགས་འདི་བཟླས་ལ་ཐུའོ།།",
    "target": "རྡོ་ བདུད་རྩི ར་ བསམས་ ལ་ སྔགས་ འདི་ བཟླས་ ལ་ ཐུ འོ ། །"
  },
  {
    "source": "ཨོཾ་ཏྲིག་ཡེར་ཏྲིག་ཡེར་སྭཱ་ཧཱ།།",
    "target": "ཨོཾ་ ཏྲིག་ ཡེར་ ཏྲིག་ ཡེར་ སྭཱ་ཧཱ ། །"
  },
  {
    "source": "ཞེས་བཟླ་ཞིང་མདུན་དུ་བསག།",
    "target": "ཞེས་ བཟླ་ ཞིང་ མདུན་ དུ་ བསག །"
  },
  {
    "source": "དེ་ནས་རྩ་གསུམ་མཆོག་གསུམ་སྐྱབས་ཡུལ་ཐམས་ཅད་བསྟིམས་ལ་སྣོད་དུ་བླུགས།",
    "target": "དེ་ ནས་ རྩ་ གསུམ་ མཆོག་ གསུམ་ སྐྱབས་ཡུལ་ ཐམས་ཅད་ བསྟིམས་ ལ་ སྣོད་ དུ་ བླུགས །"
  },
  {
    "source": "རྡོ་ཐུ་བའི་ཐབས་ཡིན།",
    "target": "རྡོ་ ཐུ་བ འི་ ཐབས་ ཡིན །"
  },
  {
    "source": "དེ་ནས་བྱིན་རླབས་བྱ་བའི་ཐོག་མར་ཟངས་༼༣༢༢༽དཀར་གཡའ་ཅན་ནམ།",
    "target": "དེ་ ནས་ བྱིན་རླབས་ བྱ་བ འི་ ཐོག་མ ར་ ཟངས་ ༼ ༣༢༢ ༽ དཀར་གཡའ་ ཅན་ ནམ །"
  },
  {
    "source": "རྫ་གང་རིགས་ཀྱི་སྣོད་དུ།",
    "target": "རྫ་ གང་ རིགས་ ཀྱི་ སྣོད་ དུ །"
  },
  {
    "source": "སྨན་བཟང་དྲུག་ལ་སོགས་པས་བཙོས།",
    "target": "སྨན་ བཟང་དྲུག་ ལ་ སོགས་པ ས་ བཙོས །"
  },
  {
    "source": "གུ་གུལ་གྱིས་བདུག།",
    "target": "གུ་གུལ་ གྱིས་ བདུག །"
  },
  {
    "source": "ཡུངས་ཀར་གྱིས་བྲབས་ལ་བྱིན་གྱི་བརླབ་པ་ནི།",
    "target": "ཡུངས་ཀར་ གྱིས་ བྲབས་ ལ་ བྱིན་ གྱི་ བརླབ་པ་ ནི །"
  },
  {
    "source": "རྡེའུ་རྣམས་ཀ་པཱ་ལའི་ནང་དུ་བླུགས།",
    "target": "རྡེའུ་ རྣམས་ ཀ་པཱ་ལ འི་ ནང་ དུ་ བླུགས །"
  },
  {
    "source": "སྐྱབས་སེམས་སྤྱི་མཐུན་རྗེས།",
    "target": "སྐྱབས་སེམས་ སྤྱི་ མཐུན་ རྗེས །"
  },
  {
    "source": "སྭ་བྷཱ་ཝས་སྟོང་པར་སྦྱང་།",
    "target": "སྭ་ བྷཱ་ཝ ས་ སྟོང་པ ར་ སྦྱང་ །"
  },
  {
    "source": "སྣང་སྲིད་ཆོས་ཀུན་འོད་གསལ་སྟོང་པའི་ངང་།།",
    "target": "སྣང་སྲིད་ ཆོས་ ཀུན་ འོད་གསལ་ སྟོང་པ འི་ ངང་ ། །"
  },
  {
    "source": "རང་ཉིད་སྐད་ཅིག་རྡོ་རྗེ་རྣལ་འབྱོར་མ།།",
    "target": "རང་ ཉིད་ སྐད་ ཅིག་ རྡོ་རྗེ་ རྣལ་འབྱོར་མ ། །"
  },
  {
    "source": "སྐུ་མདོག་དཀར་མོ་ཞལ་གཅིག་ཕྱག་གཉིས་མ།།",
    "target": "སྐུ་མདོག་ དཀར་མོ་ ཞལ་ གཅིག་ ཕྱག་ གཉིས་ མ ། །"
  },
  {
    "source": "སྤྱན་གསུམ་ཅུང་ཟད་ཞི་ཁྲོའི་ཉམས་དང་ལྡན།།",
    "target": "སྤྱན་ གསུམ་ ཅུང་ཟད་ ཞི་ ཁྲོ འི་ ཉམས་ དང་ ལྡན ། །"
  },
  {
    "source": "ཕྱག་གཡས་གྲི་གུག་འཕྱར་ཞིང་གཡོན་ཐོད་པ།།",
    "target": "ཕྱག་ གཡས་ གྲི་གུག་ འཕྱར་ ཞིང་ གཡོན་ ཐོད་པ ། །"
  },
  {
    "source": "ཤ་ལྔ་བདུད་རྩིས་གང་བ་ཐུགས་ཀར་འཛིན།།",
    "target": "ཤ་ལྔ་ བདུད་རྩི ས་ གང་བ་ ཐུགས་ཀ ར་ འཛིན ། །"
  },
  {
    "source": "རིན་ཆེན་རུས་རྒྱན་གྲུ་མོར་ཁ་ཊཱྃ་འཆང་།།",
    "target": "རིན་ཆེན་ རུས་རྒྱན་ གྲུ་མོ ར་ ཁ་ ཊཱྃ་ འཆང་ ། །"
  },
  {
    "source": "རྣ་ལྟག་གཡས་ན་ཕག་ཞལ་ངུར་སྒྲ་སྒྲོགས།།",
    "target": "རྣ་ ལྟག་ གཡས་ ན་ ཕག་ ཞལ་ ངུ ར་ སྒྲ་ སྒྲོགས ། །"
  },
  {
    "source": "ཐོད་སྐམ་དབུ་རྒྱན་རློན་པའི་དོ་ཤལ་ཅན།།",
    "target": "ཐོད་སྐམ་ དབུ་ རྒྱན་ རློན་པ འི་ དོ་ཤལ་ ཅན ། །"
  },
  {
    "source": "གཡས་བསྐུམ་གཡོན་བརྐྱང་པད་ཉི་རོ་གདན་བཞུགས།།",
    "target": "གཡས་ བསྐུམ་ གཡོན་ བརྐྱང་ པད་ ཉི་ རོ་ གདན་ བཞུགས ། །"
  },
  {
    "source": "མེ་དཔུང་འཇའ་འོད་འཁྲུགས་པའི་ཀློང་ན་བཞུགས།།",
    "target": "མེ་དཔུང་ འཇའ་འོད་ འཁྲུགས་པ འི་ ཀློང་ ན་ བཞུགས ། །"
  },
  {
    "source": "དེ་ཡི་དབུ་གཙུག་རྩ་བརྒྱུད་བླ་མ་རྣམས།།",
    "target": "དེ་ ཡི་ དབུ་ གཙུག་ རྩ་ བརྒྱུད་ བླ་མ་ རྣམས ། །"
  },
  {
    "source": "འཇའ་འོད་ཀློང་ན་ཐོ་བརྩེགས་ཚུལ་དུ་བཞུགས།།",
    "target": "འཇའ་འོད་ ཀློང་ ན་ ཐོ་ བརྩེགས་ ཚུལ་ དུ་ བཞུགས ། །"
  },
  {
    "source": "ཨོཾ་ཨཱཿཧཱུྃ་ལན་གསུམ་བརྗོད་ལ།",
    "target": "ཨོཾ་ ཨཱཿ ཧཱུྃ་ ལན་ གསུམ་ བརྗོད་ ལ །"
  },
  {
    "source": "རྡེའུ་རྣམས་ཤ་ལྔ་བདུད་རྩི་ལྔར་མོས་ལ།",
    "target": "རྡེའུ་ རྣམས་ ཤ་ ལྔ་ བདུད་རྩི་ ལྔ ར་ མོ ས་ ལ །"
  },
  {
    "source": "བྱིན་གྱི་རློབ་པའི་སྔགས་ནི།",
    "target": "བྱིན་ གྱི་ རློབ་པ འི་ སྔགས་ ནི །"
  },
  {
    "source": "ཨོཾ་མུ་ལེ་མུ་ལེ་མ་ཧཱ་མུ་ལེ་སྭཱ་ཧཱ།",
    "target": "ཨོཾ་ མུ་ལེ་ མུ་ལེ་ མ་ཧཱ་ མུ་ལེ་ སྭཱ་ཧཱ །"
  },
  {
    "source": "ཞེས་བརྒྱ་སྟོང་བཟླས་ལ་ཕུ་གདབ།",
    "target": "ཞེས་ བརྒྱ་ སྟོང་ བཟླས་ ལ་ ཕུ་ གདབ །"
  },
  {
    "source": "བགེགས་བསལ་གྱི་སྔགས་ནི།",
    "target": "བགེགས་ བསལ་ གྱི་ སྔགས་ ནི །"
  },
  {
    "source": "ཨོཾ་ཤ་པ་ཏྲི་ཤི་ཤག་ཤིག་སྭཱ་ཧཱ།",
    "target": "ཨོཾ་ ཤ་པ་ ཏྲི་ ཤི་ ཤག་ ཤིག་ སྭཱ་ ཧཱ །"
  },
  {
    "source": "ཞེས་ཉེར་གཅིག་བཟླས་ཏེ་རྡེའུ་ལ་འདེབས།",
    "target": "ཞེས་ ཉེར་ གཅིག་ བཟླས་ ཏེ་ རྡེའུ་ ལ་ འདེབས །"
  },
  {
    "source": "བཟའ་ཐབས་ནི།",
    "target": "བཟའ་ ཐབས་ ནི །"
  },
  {
    "source": "དང་པོ་ཡར་དཀར་མཐེ་བོང་ཙམ་རེ་རྡེའུའི་སྔ་ཕྱིར་བཏང་།",
    "target": "དང་པོ་ ཡར་ དཀར་ མཐེ་བོང་ ཙམ་ རེ་ རྡེའུ འི་ སྔ་ ཕྱི ར་ བཏང་ །"
  },
  {
    "source": "རྗེས་སུ་མ་བྱུང་ཡང་རུང་།",
    "target": "རྗེས་ སུ་ མ་ བྱུང་ ཡང་ རུང་ །"
  },
  {
    "source": "ཇ་ཆང་སྐྱོ་ཚ་གང་རིགས་ཕོར་ཚད་རེ་ཙམ་གྱིས་བུལ་ཏེ་མིད་རྗེས་གསོལ་འདེབས་ནི།",
    "target": "ཇ་ ཆང་ སྐྱོ་ཚ་ གང་ རིགས་ ཕོར་ ཚད་ རེ་ ཙམ་ གྱིས་ བུལ་ ཏེ་ མིད་ རྗེས་ གསོལ་ འདེབས་ ནི །"
  },
  {
    "source": "ན་མོ་གུ་རུ་དེ་བ་ཌཱ་ཀི་ནཱི་བྷྱཿ།",
    "target": "ན་མོ་ གུ་རུ་ དེ་བ་ ཌཱ་ཀི་ ནཱི་ བྷྱཿ །"
  },
  {
    "source": "ཆོས་སྐུ་སྣང་མཐའ་ལོངས་སྐུ་སྤྱན་རས་གཟིགས།།",
    "target": "ཆོས་སྐུ་ སྣང་ མཐའ་ ལོངས་སྐུ་ སྤྱན་ རས་ གཟིགས ། །"
  },
  {
    "source": "སྤྲུལ་སྐུ་པད་འབྱུང་མཁའ་འགྲོ་ནི་གུ་མར།།",
    "target": "སྤྲུལ་སྐུ་ པད་ འབྱུང་ མཁའ་འགྲོ་ ནི་ གུ་ མ ར ། །"
  },
  {
    "source": "གསོལ་བ་འདེབས་སོ་ཐུགས་རྗེའི་སྤྱན་གྱིས་གཟིགས།།",
    "target": "གསོལ་བ་ འདེབས་ སོ་ ཐུགས་རྗེ འི་ སྤྱན་ གྱིས་ གཟིགས ། །"
  },
  {
    "source": "འབྱུང་བ་རྡོ་ཡི་བཅུད་མཆོག་ལོན་པ་དང་།།",
    "target": "འབྱུང་བ་ རྡོ་ ཡི་ བཅུད་ མཆོག་ ལོན་པ་ དང་ ། །"
  },
  {
    "source": "བཅུད་ལེན་མཐའ་རུ་ཕྱིན་པར་བྱིན་གྱིས་རློབས།།",
    "target": "བཅུད་ལེན་ མཐའ་ རུ་ ཕྱིན་པ ར་ བྱིན་ གྱིས་ རློབས ། །"
  },
  {
    "source": "དུས་གསུམ་རྣམ་མཁྱེན་ཕྱོགས་ལས་རྣམ་རྒྱལ་ལ།།",
    "target": "དུས་གསུམ་ རྣམ་མཁྱེན་ ཕྱོགས་ ལས་ རྣམ་རྒྱལ་ ལ ། །"
  },
  {
    "source": "༼༣༢༣༽གསོལ་བ༴",
    "target": "༼ ༣༢༣ ༽ གསོལ་ བ ༴"
  },
  {
    "source": "།",
    "target": "།"
  },
  {
    "source": "འབྱུང་བ༴།",
    "target": "འབྱུང་ བ ༴ །"
  },
  {
    "source": "བཅུད་ལེན༴།",
    "target": "བཅུད་ལེན ༴ །"
  },
  {
    "source": "རས་ཆེན་ཆོས་རྗེ་སངས་རྒྱས་བཟང་མོ་ལ།",
    "target": "རས་ཆེན་ ཆོས་རྗེ་ སངས་རྒྱས་ བཟང་མོ་ ལ །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "འབྱུང་བ༴།",
    "target": "འབྱུང་ བ ༴ །"
  },
  {
    "source": "བཅུད་ལེན༴།",
    "target": "བཅུད་ལེན ༴ །"
  },
  {
    "source": "རིན་ཆེན་རྒྱལ་པོ་འཇམ་དབྱངས་པདྨ་གར།",
    "target": "རིན་ཆེན་ རྒྱལ་པོ་ འཇམ་དབྱངས་ པདྨ་ ག ར །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "འབྱུང་བ༴།",
    "target": "འབྱུང་ བ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "གྲགས་པ་འོད་ཟེར་རབ་འབྱམས་ཆོས་ཀྱི་རྗེ།།",
    "target": "གྲགས་པ་ འོད་ཟེར་ རབ་འབྱམས་ ཆོས་ ཀྱི་ རྗེ ། །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "འབྱུང་བ༴།",
    "target": "འབྱུང་ བ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "རཏྣའི་མཚན་ཅན་འདུས་ཆེན་རབ་རྒྱས་ལ།",
    "target": "རཏྣའི་ མཚན་ ཅན་ འདུས་ ཆེན་ རབ་ རྒྱས་ ལ །"
  },
  {
    "source": "གསོལ༴།",
    "target": "གསོལ ༴ །"
  },
  {
    "source": "འབྱུང་༴།",
    "target": "འབྱུང་ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "འཇམ་དབྱངས་དགའ་བ་རིན་ཆེན་བཟང་པོ་ལ།།",
    "target": "འཇམ་དབྱངས་ དགའ་བ་ རིན་ཆེན་བཟང་པོ་ ལ ། །"
  },
  {
    "source": "གསོལ་བ༴།",
    "target": "གསོལ་བ ༴ །"
  },
  {
    "source": "འབྱུང་༴།",
    "target": "འབྱུང་ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "འཇིགས་མེད་རྣམ་རྒྱལ་འཇམ་དབྱངས་རྣམ་རྒྱལ་ལ།།",
    "target": "འཇིགས་མེད་ རྣམ་རྒྱལ་ འཇམ་དབྱངས་ རྣམ་རྒྱལ་ ལ ། །"
  },
  {
    "source": "གསོལ༴།",
    "target": "གསོལ ༴ །"
  },
  {
    "source": "འབྱུང་༴།",
    "target": "འབྱུང་ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "རིག་འཛིན་རྣམ་རྒྱལ་བདེ་ཆེན་མཚོ་མོ་ལ།",
    "target": "རིག་འཛིན་ རྣམ་རྒྱལ་ བདེ་ཆེན་ མཚོ་ མོ་ ལ །"
  },
  {
    "source": "གསོལ༴།",
    "target": "གསོལ ༴ །"
  },
  {
    "source": "འབྱུང་༴།",
    "target": "འབྱུང་ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "ཚུལ་ཁྲིམས་རྡོ་རྗེ་རྩ་བའི་བླ་མ་ལ།།",
    "target": "ཚུལ་ཁྲིམས་ རྡོ་རྗེ་ རྩ་བ འི་ བླ་མ་ ལ ། །"
  },
  {
    "source": "གསོལ༴།",
    "target": "གསོལ ༴ །"
  },
  {
    "source": "འབྱུང་༴།",
    "target": "འབྱུང་ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "ཡི་དམ་མཁའ་འགྲོ་བཀྲ་ཤིས་འོད་འབར་ལ།",
    "target": "ཡི་དམ་ མཁའ་འགྲོ་ བཀྲ་ཤིས་ འོད་ འབར་ ལ །"
  },
  {
    "source": "གསོལ༴།",
    "target": "གསོལ ༴ །"
  },
  {
    "source": "འབྱུང༴།",
    "target": "འབྱུང ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "གནས་གསུམ་མཁའ་འགྲོ་རྡོ་རྗེའི་སྤུན་གྲོགས་ལ།།",
    "target": "གནས་ གསུམ་ མཁའ་འགྲོ་རྡོ་རྗེ འི་ སྤུན་ གྲོགས་ ལ ། །"
  },
  {
    "source": "གསོལ༴།",
    "target": "གསོལ ༴ །"
  },
  {
    "source": "འབྱུང་༴།",
    "target": "འབྱུང་ ༴ །"
  },
  {
    "source": "བཅུད༴།",
    "target": "བཅུད ༴ །"
  },
  {
    "source": "ཞེས་གསོལ་བ་བཏབ་པས།",
    "target": "ཞེས་ གསོལ་བ་ བཏབ་པ ས །"
  },
  {
    "source": "ཆོས་སྐུ་སྣང་བ་མཐའ་ཡས་འོད་དུ་ཞུ་ལོངས་སྐུ་ཐུགས་རྗེ་ཆེན་པོ་ལ་ཐིམ།",
    "target": "ཆོས་སྐུ་ སྣང་བ་ མཐའ་ཡས་ འོད་ དུ་ ཞུ་ ལོངས་སྐུ་ ཐུགས་རྗེ་ ཆེན་པོ་ ལ་ ཐིམ །"
  },
  {
    "source": "ལོངས་སྐུ་ཐུགས་རྗེ་ཆེན་པོ་སྤྲུལ་སྐུ་པདྨ་འབྱུང་གནས་ལ་ཐིམ།",
    "target": "ལོངས་སྐུ་ ཐུགས་རྗེ་ ཆེན་པོ་ སྤྲུལ་སྐུ་ པདྨ་ འབྱུང་གནས་ ལ་ ཐིམ །"
  },
  {
    "source": "སྤྲུལ་སྐུ་པདྨ་འབྱུང་གནས་མཁའ་འགྲོ་ནི་གུ་མ་ལ༴།",
    "target": "སྤྲུལ་སྐུ་ པདྨ་ འབྱུང་གནས་ མཁའ་འགྲོ་ ནི་ གུ་ མ་ལ ༴ །"
  },
  {
    "source": "ནི་གུ་མ་འཇིགས་མེད་གྲགས་པ༴།",
    "target": "ནི་གུ་ མ་ འཇིགས་མེད་ གྲགས་པ ༴ །"
  },
  {
    "source": "འཇིགས་མེད་གྲགས་པ་དཔལ་འབྱོར་བཟང་པོ་ལ༴།",
    "target": "འཇིགས་མེད་ གྲགས་པ་ དཔལ་ འབྱོར་ བཟང་པོ་ ལ ༴ །"
  },
  {
    "source": "རས་ཆེན་དཔལ་འབྱོར་བཟང་པོ་ཡང་འོད་དུ་ཞུ་ཌཱ་ཀི་མ་སངས་རྒྱས་བཟང་མོ༴།",
    "target": "རས་ཆེན་ དཔལ་འབྱོར་ བཟང་པོ་ ཡང་ འོད་ དུ་ ཞུ་ ཌཱ་ཀི་ མ་ སངས་རྒྱས་ བཟང་མོ ༴ །"
  },
  {
    "source": "སངས་རྒྱས་བཟང་མོ་ཡང་༴།",
    "target": "སངས་རྒྱས་ བཟང་མོ་ ཡང་ ༴ །"
  },
  {
    "source": "མཁས་གྲུབ་རིན་ཆེན་རྒྱལ་པོ་ལ༴།",
    "target": "མཁས་གྲུབ་ རིན་ཆེན་ རྒྱལ་པོ་ ལ ༴ །"
  },
  {
    "source": "མཁས་གྲུབ་ཆེན་པོ༴།",
    "target": "མཁས་གྲུབ་ ཆེན་པོ ༴ །"
  },
  {
    "source": "འཇམ་དབྱངས་པདྨ་གར་དབང་ལ༴།",
    "target": "འཇམ་དབྱངས་ པདྨ་ གར་ དབང་ ལ ༴ །"
  },
  {
    "source": "འཇམ་དབྱངས་པདྨ་གར་དབང་ཡང་༴།",
    "target": "འཇམ་དབྱངས་ པདྨ་ གར་ དབང་ ཡང་ ༴ །"
  },
  {
    "source": "རྗེ་བཙུན་གྲགས་པ་འོད་ཟེར་ལ༴།",
    "target": "རྗེ་བཙུན་ གྲགས་པ་འོད་ཟེར་ ལ ༴ །"
  },
  {
    "source": "གྲགས་པ་འོད་ཟེར་ཡང་༴།",
    "target": "གྲགས་པ་ འོད་ཟེར་ ཡང་ ༴ །"
  },
  {
    "source": "རབ་འབྱམས་ཆོས་རྗེ་ལ༴།",
    "target": "རབ་འབྱམས་ ཆོས་ རྗེ་ ལ ༴ །"
  },
  {
    "source": "རབ་འབྱམས་ཆོས་རྗེ་ཡང་༴།",
    "target": "རབ་འབྱམས་ ཆོས་ རྗེ་ ཡང་ ༴ །"
  },
  {
    "source": "རཏྣའི་མཚན་ཅན་ལ༴།",
    "target": "རཏྣའི་ མཚན་ ཅན་ ལ ༴ །"
  },
  {
    "source": "རཏྣའི་མཚན་ཅན་ཡང་༴།",
    "target": "རཏྣའི་ མཚན་ ཅན་ ཡང་ ༴ །"
  },
  {
    "source": "འདུས་ཆེན་རབ་རྒྱས་ལ༴།",
    "target": "འདུས་ ཆེན་ རབ་ རྒྱས་ ལ ༴ །"
  },
  {
    "source": "འདུས་ཆེན་རབ་རྒྱས་ཡང་༴།",
    "target": "འདུས་ ཆེན་ རབ་ རྒྱས་ ཡང་ ༴ །"
  },
  {
    "source": "འཇམ་དབྱངས་དགའ་བ་ལ༴།",
    "target": "འཇམ་དབྱངས་ དགའ་བ་ ལ ༴ །"
  },
  {
    "source": "འཇམ་དབྱངས་དགའ་བ་༼༣༢༤༽ཡང་༴།",
    "target": "འཇམ་དབྱངས་ དགའ་བ་ ༼ ༣༢༤ ༽ ཡང་ ༴ །"
  },
  {
    "source": "བཀའ་དྲིན་འཁོར་མེད་རིན་ཆེན་བཟང་པོ་ལ༴།",
    "target": "བཀའ་དྲིན་ འཁོར་ མེད་ རིན་ཆེན་བཟང་པོ་ ལ ༴ །"
  },
  {
    "source": "རིན་ཆེན་བཟང་པོ་ཡང་༴།",
    "target": "རིན་ཆེན་བཟང་པོ་ ཡང་ ༴ །"
  },
  {
    "source": "སྦས་པའི་རྣལ་འབྱོར་འཇིགས་མེད་རྣམ་རྒྱལ་ལ༴།",
    "target": "སྦས་པ འི་ རྣལ་འབྱོར་ འཇིགས་མེད་ རྣམ་རྒྱལ་ ལ ༴ །"
  },
  {
    "source": "སྦས་པའི་རྣལ་འབྱོར་ཡང་༴།",
    "target": "སྦས་པ འི་ རྣལ་འབྱོར་ ཡང་ ༴ །"
  },
  {
    "source": "རྗེ་བཙུན་འཇམ་དབྱངས་རྣམ་རྒྱལ་ལ༴འཇམ་དབྱངས་རྣམ་རྒྱལ་ཡང་༴",
    "target": "རྗེ་བཙུན་ འཇམ་དབྱངས་ རྣམ་རྒྱལ་ ལ ༴ འཇམ་དབྱངས་ རྣམ་རྒྱལ་ ཡང་ ༴"
  },
  {
    "source": "།",
    "target": "།"
  },
  {
    "source": "རིག་འཛིན་རྣམ་རྒྱལ་ལ༴རིག་འཛིན་རྣམ་རྒྱལ་ཡང་འོད་དུ་ཞུ་ཆོས་དབྱིངས་བདེ་ཆེན་མཚོ་མོ་ལ༴།",
    "target": "རིག་འཛིན་ རྣམ་རྒྱལ་ ལ ༴ རིག་འཛིན་ རྣམ་རྒྱལ་ ཡང་ འོད་ དུ་ ཞུ་ ཆོས་དབྱིངས་ བདེ་ཆེན་ མཚོ་ མོ་ལ ༴ །"
  },
  {
    "source": "ཆོས་དབྱིངས་བདེ་ཆེན་མཚོ་མོ་ཡང་༴།",
    "target": "ཆོས་དབྱིངས་ བདེ་ཆེན་ མཚོ་ མོ་ ཡང་ ༴ །"
  },
  {
    "source": "ཐམས་ཅད་མཁྱེན་པ་ཚུལ་ཁྲིམས་རྡོ་རྗེ་ལ་ཐིམ།",
    "target": "ཐམས་ཅད་ མཁྱེན་པ་ ཚུལ་ཁྲིམས་ རྡོ་རྗེ་ ལ་ ཐིམ །"
  },
  {
    "source": "ཐམས་ཅད་མཁྱེན་པ་ཚུལ་ཁྲིམས་རྡོ་རྗེ་ཡང་འོད་དུ་ཞུ།",
    "target": "ཐམས་ཅད་ མཁྱེན་པ་ ཚུལ་ཁྲིམས་ རྡོ་རྗེ་ ཡང་ འོད་ དུ་ ཞུ །"
  },
  {
    "source": "བཀའ་དྲིན་སུམ་ལྡན་རྩ་བའི་བླ་མ་ལ་ཐིམ།",
    "target": "བཀའ་དྲིན་ སུམ་ ལྡན་ རྩ་བ འི་ བླ་མ་ ལ་ ཐིམ །"
  },
  {
    "source": "རྩ་བའི་བླ་མ་དང་རྗེ་བཙུན་རྡོ་རྗེ་རྣལ་འབྱོར་མ་དབྱེར་མ་མཆིས་པའི་གནས་གསུམ་ལས་འོད་ཟེར་དཀར་དམར་མཐིང་གསུམ་འཕྲོས།",
    "target": "རྩ་བ འི་ བླ་མ་ དང་ རྗེ་བཙུན་ རྡོ་རྗེ་ རྣལ་འབྱོར་ མ་ དབྱེར་ མ་ མཆིས་པ འི་ གནས་ གསུམ་ ལས་ འོད་ཟེར་ དཀར་དམར་ མཐིང་ གསུམ་ འཕྲོ ས །"
  },
  {
    "source": "བདག་གི་ལུས་ངག་ཡིད་གསུམ་ལ་ཐིམ་པས་དབང་བཞི་སྟན་ཐོག་གཅིག་ཏུ་ཐོབ།",
    "target": "བདག་ གི་ ལུས་ངག་ ཡིད་ གསུམ་ ལ་ ཐིམ་པ ས་ དབང་ བཞི་ སྟན་ ཐོག་ གཅིག་ ཏུ་ ཐོབ །"
  },
  {
    "source": "སེམས་གཟུང་འཛིན་དང་བྲལ་བར་མཉམ་པར་བཞག་གོ།",
    "target": "སེམས་ གཟུང་འཛིན་ དང་ བྲལ་བ ར་ མཉམ་པ ར་ བཞག་ གོ །"
  },
  {
    "source": "འདིའི་དམ་ཚིག་ལ།",
    "target": "འདི འི་ དམ་ཚིག་ ལ །"
  },
  {
    "source": "རྡོ་བྱིན་གྱིས་མ་བརླབས་པ་དང་།",
    "target": "རྡོ་ བྱིན་ གྱིས་ མ་ བརླབས་པ་ དང་ །"
  },
  {
    "source": "ཡི་དམ་མ་བསྒོམས་པར་མི་བཟའ།",
    "target": "ཡི་དམ་ མ་ བསྒོམས་པ ར་ མི་ བཟའ །"
  },
  {
    "source": "གཞན་ལ་གསང་ཞིང་ཉམས་གྲིབ་ལ་འཛེམ།",
    "target": "གཞན་ ལ་ གསང་ ཞིང་ ཉམས་ གྲིབ་ ལ་ འཛེམ །"
  },
  {
    "source": "ཟས་ནོར་གསོག་འཇོག་མི་བྱ་ཚོགས་སུ་གཏང་།",
    "target": "ཟས་ནོར་ གསོག་འཇོག་ མི་ བྱ་ཚོགས་ སུ་ གཏང་ །"
  },
  {
    "source": "ཐིག་ལེ་ཉམས་སུ་མི་འཇུག།",
    "target": "ཐིག་ལེ་ ཉམས་ སུ་ མི་ འཇུག །"
  },
  {
    "source": "སྔགས་འདྲེན་སྐབས་ངག་མི་གཏོང་།",
    "target": "སྔགས་ འདྲེན་ སྐབས་ ངག་ མི་ གཏོང་ །"
  },
  {
    "source": "གེགས་སེལ་ནི།",
    "target": "གེགས་ སེལ་ ནི །"
  },
  {
    "source": "འདི་ཉམས་སུ་ལེན་པའི་དུས་སུ་ཚེ་འདི་བློས་མི་ཐོང་བ་དང་།",
    "target": "འདི་ ཉམས་ སུ་ ལེན་པ འི་ དུས་ སུ་ ཚེ་ འདི་ བློ ས་ མི་ ཐོང་ བ་ དང་ །"
  },
  {
    "source": "བཟའ་སྙིང་མི་འདོད་པ་དང་།",
    "target": "བཟའ་ སྙིང་ མི་ འདོད་པ་ དང་ །"
  },
  {
    "source": "དཀའ་ཐུབ་ཀྱི་དམ་བཅའ་བློས་གཏོང་བར་འདོད་པ་བྱུང་ན།",
    "target": "དཀའ་ཐུབ་ ཀྱི་ དམ་བཅའ་ བློ ས་ གཏོང་བ ར་ འདོད་པ་ བྱུང་ ན །"
  },
  {
    "source": "གེགས་དང་བར་ཆད་དུ་ཤེས་པར་བྱས་ལ།",
    "target": "གེགས་ དང་ བར་ཆད་ དུ་ ཤེས་པ ར་ བྱས་ ལ །"
  },
  {
    "source": "ན་ཤི་ལྟོག་རྒྱགས་ཅི་བྱུང་རུང་།",
    "target": "ན་ ཤི་ ལྟོག་ རྒྱགས་ ཅི་ བྱུང་ རུང་ །"
  },
  {
    "source": "འདིས་མགོ་ཐོན་པ་མི་བྱ་རེ་སྙམ་པའི་བློ་ཤེད་བསྐྱེད།",
    "target": "འདི ས་ མགོ་ ཐོན་པ་ མི་ བྱ་ རེ་ སྙམ་པ འི་ བློ་ཤེད་ བསྐྱེད །"
  },
  {
    "source": "དེས་གེགས་མི་འོང་།",
    "target": "དེ ས་ གེགས་ མི་ འོང་ །"
  },
  {
    "source": "གལ་ཏེ་བྱུང་ན་སེལ་ཐབས་ཆུ་བསྐོལ་ལ་མར་བཏབ་ནས་འཐུང་།",
    "target": "གལ་ ཏེ་ བྱུང་ ན་ སེལ་ ཐབས་ ཆུ་ བསྐོལ་ ལ་ མ ར་ བཏབ་ ནས་ འཐུང་ །"
  },
  {
    "source": "སྐྱུག་ན་ཆུ་དྲོན་གཏང་།",
    "target": "སྐྱུག་ ན་ ཆུ་ དྲོན་ གཏང་ །"
  },
  {
    "source": "འབྱམས་ན་སྐྱོ་ཚ་གཏང་།",
    "target": "འབྱམས་ ན་ སྐྱོ་ཚ་ གཏང་ །"
  },
  {
    "source": "རླུང་ལ་རླུང་སྨན་བསྟེན།",
    "target": "རླུང་ ལ་ རླུང་ སྨན་ བསྟེན །"
  },
  {
    "source": "དེས་གེགས་སེལ་ལོ།།",
    "target": "དེ ས་ གེགས་ སེལ་ ལོ ། །"
  },
  {
    "source": "འདིའི་ཡོན་ཏན་ལ་རྡོ་བཟའ་བའི་དུས་སུ་ཡོག་ཚད་ཟོས་པས་ཆོག།",
    "target": "འདི འི་ ཡོན་ཏན་ ལ་ རྡོ་ བཟའ་བ འི་ དུས་ སུ་ ཡོག་ ཚད་ ཟོས་པ ས་ ཆོག །"
  },
  {
    "source": "ལྟོ་གོས་ཀྱི་རྩོལ་བ་ཆད།",
    "target": "ལྟོ་གོས་ ཀྱི་ རྩོལ་བ་ ཆད །"
  },
  {
    "source": "ཞག་བདུན་བརྒྱད་ནས་ཀྱིས་ཤ་བྲི།",
    "target": "ཞག་ བདུན་ བརྒྱད་ ནས་ ཀྱིས་ ཤ་ བྲི །"
  },
  {
    "source": "དྲི་ཆུང་།",
    "target": "དྲི་ ཆུང་ །"
  },
  {
    "source": "ཞག་བཅུ་ནས་ཤེད་དང་།",
    "target": "ཞག་ བཅུ་ ནས་ ཤེད་ དང་ །"
  },
  {
    "source": "ཤ་དྭངས་སྐྱེ་ལ།",
    "target": "ཤ་ དྭངས་ སྐྱེ་ ལ །"
  },
  {
    "source": "ཤེས་པ་དང་དབང་པོ་གསལ།",
    "target": "ཤེས་པ་ དང་ དབང་པོ་ གསལ །"
  },
  {
    "source": "དགེ་སྦྱོར་ལ་བོགས་ཐོན།",
    "target": "དགེ་སྦྱོར་ ལ་ བོགས་ ཐོན །"
  },
  {
    "source": "རྡོ་༼༣༢༥༽ལ་རོ་མཆོག་ཐོན།",
    "target": "རྡོ་ ༼ ༣༢༥ ༽ ལ་ རོ་མཆོག་ ཐོན །"
  },
  {
    "source": "ལུས་ཡང་ཞིང་མགྱོགས།",
    "target": "ལུས་ ཡང་ ཞིང་ མགྱོགས །"
  },
  {
    "source": "སྲོག་ཆགས་མི་འབྱུང་།",
    "target": "སྲོག་ཆགས་ མི་ འབྱུང་ །"
  },
  {
    "source": "དྲོད་སྐྱེ།",
    "target": "དྲོད་ སྐྱེ །"
  },
  {
    "source": "བླ་མ་དང་སངས་རྒྱས་བྱང་ཆུབ་སེམས་དཔའ་རྣམས་ཀྱི་བྱིན་གྱིས་རློབ།",
    "target": "བླ་མ་ དང་ སངས་རྒྱས་ བྱང་ཆུབ་སེམས་དཔའ་ རྣམས་ ཀྱི་ བྱིན་ གྱིས་ རློབ །"
  },
  {
    "source": "དཔའ་བོ་དང་ཌཱ་ཀི་འདུ།",
    "target": "དཔའ་བོ་ དང་ ཌཱ་ཀི་ འདུ །"
  },
  {
    "source": "ཆོས་སྐྱོང་དང་ལྷ་སྲིན་བྲན་དུ་འགྱུར།།",
    "target": "ཆོས་སྐྱོང་ དང་ ལྷ་སྲིན་ བྲན་ དུ་ འགྱུར ། །"
  },
  {
    "source": "ཟས་ནོར་དང་ལོངས་སྤྱོད་འདུ།",
    "target": "ཟས་ནོར་ དང་ ལོངས་སྤྱོད་ འདུ །"
  },
  {
    "source": "མངོན་ཤེས་དང་འོད་གསལ་གྱི་ཉམས་སྐྱེ།",
    "target": "མངོན་ཤེས་ དང་ འོད་གསལ་ གྱི་ ཉམས་ སྐྱེ །"
  },
  {
    "source": "དགེ་སྦྱོར་ལ་བརྟན་པ་ཐོབ།",
    "target": "དགེ་སྦྱོར་ ལ་ བརྟན་པ་ ཐོབ །"
  },
  {
    "source": "སེར་སྣ་དང་ཆགས་པའི་དྲི་མ་དག།",
    "target": "སེར་སྣ་ དང་ ཆགས་པ འི་ དྲི་མ་ དག །"
  },
  {
    "source": "ཕྱི་མ་མུ་གེའི་བསྐལ་པ་ལས་ཐར་བ་སོགས་ཡོན་ཏན་དཔག་ཏུ་མེད་པ་འབྱུང་ངོ་།།",
    "target": "ཕྱི་མ་ མུ་གེ འི་ བསྐལ་པ་ ལས་ ཐར་བ་ སོགས་ ཡོན་ཏན་ དཔག་ ཏུ་ མེད་པ་ འབྱུང་ ངོ་ ། །"
  },
  {
    "source": "རྡོའི་འབྱུང་ཁུངས་བསྟན་པ་ནི།",
    "target": "རྡོ འི་ འབྱུང་ ཁུང ས་ བསྟན་པ་ ནི །"
  },
  {
    "source": "སྤ་གྲོ་སྟག་ཚང་།",
    "target": "སྤ་ གྲོ་ སྟག་ཚང་ །"
  },
  {
    "source": "ཆུ་བོ་རིའི་ནུབ་དང་བྱང་།",
    "target": "ཆུ་བོ་ རི འི་ ནུབ་ དང་ བྱང་ །"
  },
  {
    "source": "ཕག་མོ་གྲུ།",
    "target": "ཕག་མོ་ གྲུ །"
  },
  {
    "source": "གཞོ་སྟོད་ཏི་གྲོ་བྲག་དཀར།",
    "target": "གཞོ་ སྟོད་ ཏི་ གྲོ་ བྲག་དཀར །"
  },
  {
    "source": "ལྷོ་བྲག་མཁར་ཆུ་གཟད་ཀྱི་བྱེ་མ་ལུང་སོགས་ལ་ཡོད་དོ།།",
    "target": "ལྷོ་བྲག་ མཁར་ ཆུ་ གཟད་ ཀྱི་ བྱེ་མ་ ལུང་ སོགས་ ལ་ ཡོད་ དོ ། །"
  },
  {
    "source": "བདུད་རྩི་རྡོའི་བཅུད་ལེན་གྱི་གདམས་ངག་གཞན་ལས་ཁྱད་པར་འཕགས་པ་རྫོགས་སོ།།",
    "target": "བདུད་རྩི་ རྡོ འི་ བཅུད་ ལེན་ གྱི་ གདམས་ངག་ གཞན་ ལས་ ཁྱད་པ ར་ འཕགས་པ་ རྫོགས་ སོ ། །"
  },
  {
    "source": "ཞེས་པ་མེ་ཏོག་བཅུད་ལེན་གྱི་ཟིན་བྲིས་དང་ཆབས་ཅིག་རང་སློབ་རྣམས་ཀྱིས་ཉམས་སུ་ལེན་པའི་ཆེད་དུ་ཆོས་དབྱིངས་བདེ་ཆེན་མཚོ་མོས་ཡི་གེར་སྤེལ་བའོ།།",
    "target": "ཞེས་ པ་ མེ་ཏོག་བཅུད་ལེན་ གྱི་ ཟིན་བྲིས་ དང་ ཆབས་ ཅིག་ རང་ སློབ་ རྣམས་ ཀྱིས་ ཉམས་ སུ་ ལེན་པ འི་ ཆེད་ དུ་ ཆོས་དབྱིངས་ བདེ་ཆེན་ མཚོ་ མོས་ ཡི་གེ ར་ སྤེལ་ བ འོ ། །"
  },
  {
    "source": "༈།",
    "target": "༈ །"
  },
  {
    "source": "བླ་མ་མཁའ་འགྲོའི་ཚོགས་ལ་ཕྱག་འཚལ་ལོ།།",
    "target": "བླ་མ་ མཁའ་འགྲོ འི་ ཚོགས་ ལ་ ཕྱག་ འཚལ་ ལོ ། །"
  },
  {
    "source": "དཔལ་དེ་ཁོ་ན་ཉིད་འདུས་པའི་ལུགས་ཡེ་ཤེས་ཀྱི་མཁའ་འགྲོ་མས་འཇིགས་བྲལ་དུས་གསུམ་རྣམ་མཁྱེན་ལ་སྙན་བརྒྱུད་དུ་གདམས་པའི་དཀའ་ཐུབ་མེ་ཏོག་བཅུད་ལེན་གྱི་གདམས་པ་ལ་དོན་གསུམ།",
    "target": "དཔལ་ དེ་ཁོ་ན་ཉིད་ འདུས་པ འི་ ལུགས་ ཡེ་ཤེས་ ཀྱི་ མཁའ་འགྲོ་མ ས་ འཇིགས་ བྲལ་ དུས་ གསུམ་ རྣམ་མཁྱེན་ ལ་ སྙན་བརྒྱུད་ དུ་ གདམས་པ འི་ དཀའ་ཐུབ་ མེ་ཏོག་ བཅུད་ལེན་ གྱི་ གདམས་པ་ ལ་ དོན་ གསུམ །"
  },
  {
    "source": "སྔོན་འགྲོ།།",
    "target": "སྔོན་ འགྲོ ། །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་ཕན་ཡོན་བསྟན་པའོ།།",
    "target": "རྗེས་ ཕན་ཡོན་ བསྟན་པ འོ ། །"
  },
  {
    "source": "དེ་ལ་དང་པོ་སྔོན་འགྲོའི་རིམ་པ་ལ།",
    "target": "དེ་ ལ་ དང་པོ་ སྔོན་འགྲོ འི་ རིམ་པ་ ལ །"
  },
  {
    "source": "མེ་ཏོག་ཐུ་བ་ནི།",
    "target": "མེ་ཏོག་ ཐུ་བ་ ནི །"
  },
  {
    "source": "སྐྱབས་སེམས་སྔོན་དུ་གཏང་།",
    "target": "སྐྱབས་སེམས་ སྔོན་ དུ་ གཏང་ །"
  },
  {
    "source": "རང་ཉིད་རྡོ་རྗེ་ཕག་མོ་དཀར་མོའི་བསྐྱེད་རིམ་དང་ལྡན་པའི་སྒོ་ནས་སྙིང་པོ་བཟླ་བཞིན་དུ་ས་གཙང་ས་མེ་ཏོག་སྣ་ཚོགས་སྐྱེ་བའི་སའི་ཆར་ཁ་ཤར་དུ་བལྟས་ཏེ་དུག་རིགས་མེད་པའི་རྩི་ཤིང་གང་ཡང་རུང་བའི་མེ་ཏོག་རྣམས་ཕྱག་གཡས་ཀྱི་གྲི་གུག་གི་མགུལ་པ་ནས་བཅད་ཕྱག་གཡོན་པའི་ཐོད་པའི་ནང་དུ་བླུགས་པར་བསམས་ལ་བསྡུས་ཏེ།",
    "target": "རང་ ཉིད་ རྡོ་རྗེ་ ཕག་མོ་ དཀར་མོ འི་ བསྐྱེད་རིམ་ དང་ ལྡན་པ འི་ སྒོ་ ནས་ སྙིང་པོ་ བཟླ་ བཞིན་ དུ་ ས་ གཙང་ ས་ མེ་ཏོག་ སྣ་ཚོགས་ སྐྱེ་བ འི་ ས འི་ ཆར་ ཁ་ཤ ར་ དུ་ བལྟས་ ཏེ་ དུག་ རིགས་ མེད་པ འི་ རྩི་ཤིང་ གང་ ཡང་ རུང་བ འི་ མེ་ཏོག་ རྣམས་ ཕྱག་ གཡས་ ཀྱི་ གྲི་གུག་ གི་ མགུལ་པ་ ནས་ བཅད་ ཕྱག་ གཡོན་པ འི་ ཐོད་པ འི་ ནང་ དུ་ བླུགས་པ ར་ བསམས་ ལ་ བསྡུས་ ཏེ །"
  },
  {
    "source": "དེ་རྣམས་རུལ་སུམ་མེད་པའི་གྲིབ་སྐམ་དུ་བྱས་པ་ཆ་༼༣༢༦༽གཉིས།",
    "target": "དེ་ རྣམས་ རུལ་ སུམ་ མེད་པ འི་ གྲིབ་སྐམ་ དུ་ བྱས་པ་ ཆ་ ༼ ༣༢༦ ༽ གཉིས །"
  },
  {
    "source": "དུག་རིགས་མེད་པའི་སྨན་སྣ་ཚོགས་ཀྱིས་ཆ་གཅིག་སྟེ།",
    "target": "དུག་ རིགས་ མེད་པ འི་ སྨན་ སྣ་ཚོགས་ ཀྱིས་ ཆ་ གཅིག་ སྟེ །"
  },
  {
    "source": "དེ་ཡང་སོ་སོའི་ནད་བབས་དང་བསྟུན་པའི་ཕན་བྱེད་ཀྱི་མེ་ཏོག་དང་སྨན་སོགས་མང་བ་གཏོང་ལུགས་བྱ།",
    "target": "དེ་ ཡང་ སོ་སོ འི་ ནད་ བབས་ དང་ བསྟུན་པ འི་ ཕན་ བྱེད་ ཀྱི་ མེ་ཏོག་ དང་ སྨན་ སོགས་ མང་བ་ གཏོང་ ལུགས་ བྱ །"
  },
  {
    "source": "དེ་གཉིས་བྲེ་གང་གི་ཚོད་ཙམ་ལ་ཞིབ་ཕུལ་གང་བཏབ་པ་འདམ་ཐག་ལེགས་པར་བྱས་ཏེ་རིལ་བུ་ཁམ་ཚིག་ཙམ་སྒྲིལ་ལ་རིལ་ཆགས་དང་གྲིབ་སྐམ་བྱའོ།།",
    "target": "དེ་ གཉིས་ བྲེ་ གང་ གི་ ཚོད་ ཙམ་ ལ་ ཞིབ་ ཕུལ་ གང་ བཏབ་པ་ འདམ་ ཐག་ ལེགས་པ ར་ བྱས་ ཏེ་ རིལ་བུ་ ཁམ་ ཚིག་ ཙམ་ སྒྲིལ་ ལ་ རིལ་ ཆགས་ དང་ གྲིབ་སྐམ་ བྱ འོ ། །"
  },
  {
    "source": "གཉིས་པ་དངོས་གཞི་དེ་ཉིད་བསྒྲུབ་པ་ནི།",
    "target": "གཉིས་པ་ དངོས་གཞི་ དེ་ ཉིད་ བསྒྲུབ་པ་ ནི །"
  },
  {
    "source": "གནས་ཁང་བྱི་དོར་དང་སྤོས་ཆུས་ཆག་ཆག་གདབ།",
    "target": "གནས་ཁང་ བྱི་དོར་ དང་ སྤོས་ ཆུ ས་ ཆག་ཆག་ གདབ །"
  },
  {
    "source": "རིལ་བུ་རྣམས་ཀ་པཱ་ལའི་ནང་དུ་བླུགས་ལ་ཉེར་མཆོད་བཤམ།",
    "target": "རིལ་བུ་ རྣམས་ ཀ་པཱ་ལ འི་ ནང་ དུ་ བླུགས་ ལ་ ཉེ ར་ མཆོད་ བཤམ །"
  },
  {
    "source": "སྐྱབས་སེམས་སྔོན་དུ་འགྲོ་བས་རང་ཉིད་ཕག་མོའི་བསྐྱེད་རིམ་དང་ལྡན་པའི་སྒོ་ནས་གུ་གུལ་གྱིས་བདུག།",
    "target": "སྐྱབས་སེམས་ སྔོན་ དུ་ འགྲོ་བ ས་ རང་ ཉིད་ ཕག་མོ འི་ བསྐྱེད་རིམ་ དང་ ལྡན་པ འི་ སྒོ་ ནས་ གུ་གུལ་ གྱིས་ བདུག །"
  },
  {
    "source": "ཡུངས་ཀར་གྱིས་བྲབས།",
    "target": "ཡུངས་ཀར་ གྱིས་ བྲབས །"
  },
  {
    "source": "རང་དང་རིལ་བུ་གཉིས་ཀ།",
    "target": "རང་ དང་ རིལ་བུ་ གཉིས་ ཀ །"
  },
  {
    "source": "སྭ་བྷཱ་ཝས་སྟོང་པར་སྦྱང་།",
    "target": "སྭ་ བྷཱ་ཝ ས་ སྟོང་པ ར་ སྦྱང་ །"
  },
  {
    "source": "སྣང་སྲིད་ཆོས་ཀུན་འོད་གསལ་སྟོང་པའི་ངང་།།",
    "target": "སྣང་སྲིད་ ཆོས་ ཀུན་ འོད་གསལ་ སྟོང་པ འི་ ངང་ ། །"
  },
  {
    "source": "རང་ཉིད་སྐད་ཅིག་རྡོ་རྗེ་རྣལ་འབྱོར་མ།།",
    "target": "རང་ ཉིད་ སྐད་ ཅིག་ རྡོ་རྗེ་ རྣལ་འབྱོར་མ ། །"
  },
  {
    "source": "སྐུ་མདོག་དམར་མོ་ཞལ་གཅིག་ཕྱག་གཉིས་པ།།",
    "target": "སྐུ་མདོག་ དམར་མོ་ ཞལ་ གཅིག་ ཕྱག་ གཉིས་པ ། །"
  },
  {
    "source": "སྤྱན་གསུམ་ཅུང་ཟད་ཞི་ཁྲོའི་ཉམས་དང་ལྡན།།",
    "target": "སྤྱན་ གསུམ་ ཅུང་ཟད་ ཞི་ ཁྲོ འི་ ཉམས་ དང་ ལྡན ། །"
  },
  {
    "source": "ཕྱག་གཡས་གྲི་གུག་འཕྱར་ཞིང་གཡོན་ཐོད་པ།།",
    "target": "ཕྱག་ གཡས་ གྲི་གུག་ འཕྱར་ ཞིང་ གཡོན་ ཐོད་པ ། །"
  },
  {
    "source": "བདུད་རྩི་རིལ་བུས་གང་བ་ཐུགས་ཀར་འཛིན།།",
    "target": "བདུད་རྩི་ རིལ་བུ ས་ གང་བ་ ཐུགས་ཀ ར་ འཛིན ། །"
  },
  {
    "source": "གཡས་བསྐུམ་གཡོན་བརྐྱང་པད་ཉི་རོ་སྟེང་བཞུགས།།",
    "target": "གཡས་ བསྐུམ་ གཡོན་ བརྐྱང་ པད་ ཉི་ རོ་ སྟེང་ བཞུགས ། །"
  },
  {
    "source": "མེ་དཔུང་འཇའ་འོད་འཁྲུགས་པའི་ཀློང་ན་གསལ།།",
    "target": "མེ་དཔུང་ འཇའ་འོད་ འཁྲུགས་པ འི་ ཀློང་ ན་ གསལ ། །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "ཞེས་གནས་གསུམ་འཐུ་གསུམ་གྱིས་མཚན་པར་གསལ་གདབ།",
    "target": "ཞེས་ གནས་ གསུམ་ འཐུ་ གསུམ་ གྱིས་ མཚན་པ ར་ གསལ་ གདབ །"
  },
  {
    "source": "དེ་ལས་འོད་ཟེར་འཕྲོས་ཕྱོགས་བཅུའི་སྐྱབས་ཡུལ་ཐམས་ཅད་སྤྱན་དྲངས།",
    "target": "དེ་ ལས་ འོད་ཟེར་ འཕྲོས་ ཕྱོགས་ བཅུ འི་ སྐྱབས་ ཡུལ་ ཐམས་ཅད་ སྤྱན་ དྲངས །"
  },
  {
    "source": "རིལ་བུ་ཕག་མོར་གསལ་བ་ལ་ཐིམ་པར་དམིགས་ཏེ།",
    "target": "རིལ་བུ་ ཕག་མོ ར་ གསལ་བ་ ལ་ ཐིམ་པ ར་ དམིགས་ ཏེ །"
  },
  {
    "source": "ཨོཾ་སརྦ་བུདྡྷ་ཌཱ་ཀི་ནཱི་ཧ་རི་ནི་ས་ཨ་མྲྀ་ཏ་སིདྡྷི་ཧཱུྃ།",
    "target": "ཨོཾ་ སརྦ་བུདྡྷ་ ཌཱ་ཀི་ ནཱི་ ཧ་རི་ ནི་ ས་ ཨ་མྲྀ་ཏ་ སིདྡྷི་ ཧཱུྃ །"
  },
  {
    "source": "ཞེས་བརྒྱ་སྟོང་བཟླས་རྗེས་རིལ་བུ་ལྷར་གསལ་བ་བདུད་རྩིའི་རང་བཞིན་དུ་གྱུར་པར་མོས།",
    "target": "ཞེས་ བརྒྱ་ སྟོང་ བཟླས་ རྗེས་ རིལ་བུ་ ལྷ ར་ གསལ་བ་ བདུད་རྩི འི་ རང་བཞིན་ དུ་ གྱུར་པ ར་ མོས །"
  },
  {
    "source": "རང་ཡི་དམ་གྱི་བསྐྱེད་རིམ་དང་ལྡན་པའི་སྒོ་ནས་ཇ་ཆང་གང་རིགས་ཀྱི་བོར་ཚད་རེས་ཕུལ་ཏེ་རིལ་བུ་གཉིས་རེ་ཁྱུར་མིད་དུ་གཏང་།",
    "target": "རང་ ཡི་དམ་ གྱི་ བསྐྱེད་རིམ་ དང་ ལྡན་པ འི་ སྒོ་ ནས་ ཇ་ ཆང་ གང་ རིགས་ ཀྱི་ བོར་ ཚད་ རེ ས་ ཕུལ་ ཏེ་ རིལ་བུ་ གཉིས་ རེ་ ཁྱུ ར་ མིད་ དུ་ གཏང་ །"
  },
  {
    "source": "དཀའ་ཐུབ་ཀྱི་ཟས་ལ་བསྟེན་དགོས་པ་ཡིན་ཚེ།",
    "target": "དཀའ་ཐུབ་ ཀྱི་ ཟས་ ལ་ བསྟེན་ དགོས་པ་ ཡིན་ ཚེ །"
  },
  {
    "source": "ཐུག་པ་སླ་སིང་བ་བཀའ་བརྒྱུད་རིན་པོ་ཆེས་གསུངས་པ་ལྟར་ཕུལ་རེ་གཏང་།",
    "target": "ཐུག་པ་ སླ་ སིང་བ་ བཀའ་ བརྒྱུད་ རིན་པོ་ཆེ ས་ གསུངས་པ་ ལྟ ར་ ཕུལ་ རེ་ གཏང་ །"
  },
  {
    "source": "དམིགས་པ་ནི་རྩ་སྟོང་ཕྲག་བདུན་༼༣༢༧༽ཅུ་རྩ་གཉིས།",
    "target": "དམིགས་པ་ ནི་ རྩ་ སྟོང་ ཕྲག་ བདུན་ ༼ ༣༢༧ ༽ ཅུ་ རྩ་ གཉིས །"
  },
  {
    "source": "བྱང་ཆུབ་སེམས་ཀྱི་བདུད་རྩིས་གང་སྟེ་བདེ་སྟོང་ལྷན་སྐྱེས་ཡེ་ཤེས་གཡོ་མེད་ཀྱི་རང་མདངས་འགགས་མེད་ངང་ནས་གསོལ་བ་འདེབས་པ་ནི་སྤྱི་བོར་བླ་མ་ཀུན་འདུས་རྡོ་རྗེ་འཆང་ཡབ་ཡུམ་བསྐྱེད་ལ།",
    "target": "བྱང་ཆུབ་སེམས་ ཀྱི་ བདུད་རྩི ས་ གང་ སྟེ་ བདེ་སྟོང་ ལྷན་སྐྱེས་ ཡེ་ཤེས་ གཡོ་ མེད་ ཀྱི་ རང་མདངས་ འགགས་ མེད་ ངང་ ནས་ གསོལ་བ་ འདེབས་པ་ ནི་ སྤྱི་བོ ར་ བླ་མ་ ཀུན་ འདུས་ རྡོ་རྗེ་འཆང་ ཡབ་ཡུམ་ བསྐྱེད་ ལ །"
  },
  {
    "source": "ན་མོ་གུ་རུ་བྷྱཿ།",
    "target": "ན་མོ་ གུ་རུ་ བྷྱཿ །"
  },
  {
    "source": "གནས་མཆོག་འོག་མིན་ཆོས་དབྱིངས་ཕོ་བྲང་དུ།།",
    "target": "གནས་མཆོག་ འོག་མིན་ ཆོས་ དབྱིང ས་ ཕོ་བྲང་ དུ ། །"
  },
  {
    "source": "བཅོམ་ལྡན་རྡོ་རྗེ་ཕག་མོ་ལ་གསོལ་བ་འདེབས།།",
    "target": "བཅོམ་ལྡན་ རྡོ་རྗེ་ཕག་མོ་ ལ་ གསོལ་བ་ འདེབས ། །"
  },
  {
    "source": "གནས་མཆོག་དཔལ་མོ་ཆོས་སྡིང་ཆོས་གྲྭ་རུ།།",
    "target": "གནས་མཆོག་ དཔལ་མོ་ ཆོས་ སྡིང་ ཆོས་གྲྭ་ རུ ། །"
  },
  {
    "source": "ཀུན་མཁྱེན་ཕྱོགས་ལས་རྣམ་རྒྱལ་ལ༴",
    "target": "ཀུན་མཁྱེན་ ཕྱོགས་ ལས་ རྣམ་རྒྱལ་ ལ ༴"
  },
  {
    "source": "།",
    "target": "།"
  },
  {
    "source": "གནས་མཆོག་ཤམ་པོ་གངས་ཀྱི་ར་བ་རུ།།",
    "target": "གནས་ མཆོག་ ཤམ་པོ་ གངས་ ཀྱི་ ར་བ་ རུ ། །"
  },
  {
    "source": "མི་ཉག་རིན་ཆེན་རྒྱལ་བ་ལ༴།",
    "target": "མི་ ཉག་ རིན་ཆེན་ རྒྱལ་བ་ ལ ༴ །"
  },
  {
    "source": "གནས་མཆོག་གསང་ཕུ་ནེའུ་ཐང་ཡང་སྟེང་དུ།།",
    "target": "གནས་མཆོག་ གསང་ཕུ་ ནེའུ་ཐང་ ཡང་ སྟེང་ དུ ། །"
  },
  {
    "source": "མཚུངས་མེད་རས་སྟོན་ཆོས་རྗེ་ལ༴།",
    "target": "མཚུངས་མེད་ རས་ སྟོན་ ཆོས་ རྗེ་ ལ ༴ །"
  },
  {
    "source": "གནས་མཆོག་རི་ཁྲོད་ཡངས་པའི་དགོན་པ་རུ།།",
    "target": "གནས་ མཆོག་ རི་ཁྲོད་ ཡངས་པ འི་ དགོན་པ་ རུ ། །"
  },
  {
    "source": "བྱ་བཏང་ཀུན་མཁྱེན་ཆོས་མཛད་ལ༴།",
    "target": "བྱ་ བཏང་ ཀུན་མཁྱེན་ ཆོས་ མཛད་ ལ ༴ །"
  },
  {
    "source": "གནས་མཆོག་ཟབ་བུ་ལུང་གི་དགོན་པ་རུ།།",
    "target": "གནས་མཆོག་ ཟབ་ བུ་ ལུང་ གི་ དགོན་པ་ རུ ། །"
  },
  {
    "source": "གྲུབ་ཆེན་བ་ལུའི་མེ་ཏོག་ལ༴།",
    "target": "གྲུབ་ཆེན་ བ་ལུ འི་ མེ་ཏོག་ ལ ༴ །"
  },
  {
    "source": "གནས་མཆོག་བཀྲ་ཤིས་དཔལ་གྱི་དགོན་པ་རུ།།",
    "target": "གནས་མཆོག་ བཀྲ་ཤིས་ དཔལ་ གྱི་ དགོན་པ་ རུ ། །"
  },
  {
    "source": "འདྲེན་མཆོག་སངས་རྒྱས་བརྩོན་འགྲུས་ལ༴།",
    "target": "འདྲེན་ མཆོག་ སངས་རྒྱས་ བརྩོན་འགྲུས་ ལ ༴ །"
  },
  {
    "source": "གནས་མཆོག་བྱེ་ཚགས་དབེན་པའི་རི་ཁྲོད་དུ།།",
    "target": "གནས་མཆོག་ བྱེ་ ཚགས་ དབེན་པ འི་ རི་ཁྲོད་ དུ ། །"
  },
  {
    "source": "རྗེ་བཙུན་རཏྣའི་མཚན་ཅན་ལ༴།",
    "target": "རྗེ་བཙུན་ རཏྣའི་ མཚན་ ཅན་ ལ ༴ །"
  },
  {
    "source": "གནས་མཆོག་འོན་ཕུ་དཀར་གྱི་རི་ཁྲོད་དུ།།",
    "target": "གནས་མཆོག་ འོན་ ཕུ་ དཀར་ གྱི་ རི་ཁྲོད་ དུ ། །"
  },
  {
    "source": "རྗེ་བཙུན་དཔལ་ལྡན་གྲགས་པ་ལ༴།",
    "target": "རྗེ་བཙུན་ དཔལ་ལྡན་ གྲགས་པ་ ལ ༴ །"
  },
  {
    "source": "གནས་མཆོག་ཤེལ་དཀར་ཅོག་བུའི་ཕོ་བྲང་དུ།།",
    "target": "གནས་ མཆོག་ ཤེལ་དཀར་ ཅོག་བུ འི་ ཕོ་བྲང་ དུ ། །"
  },
  {
    "source": "འགྲོ་མགོན་ལྕོག་གྲ་ཡབ་སྲས་ལ༴།",
    "target": "འགྲོ་མགོན་ ལྕོག་ གྲ་ ཡབ་སྲས་ ལ ༴ །"
  },
  {
    "source": "གནས་མཆོག་ཐུབ་བསྟན་ཆོས་འཁོར་ཆོས་གྲྭ་རུ།།",
    "target": "གནས་མཆོག་ ཐུབ་བསྟན་ ཆོས་འཁོར་ ཆོས་གྲྭ་ རུ ། །"
  },
  {
    "source": "སྐྱབས་མཆོག་འཇམ་དབྱངས་དགའ་བ་ལ༴།",
    "target": "སྐྱབས་ མཆོག་ འཇམ་དབྱངས་ དགའ་བ་ ལ ༴ །"
  },
  {
    "source": "གནས་མཆོག་ལྷ་རྩེ་བླ་མའི་གདན་ས་རུ།།",
    "target": "གནས་ མཆོག་ ལྷ་ རྩེ་ བླ་མ འི་ གདན་ས་ རུ ། །"
  },
  {
    "source": "མཉམ་མེད་རིན་ཆེན་བཟང་པོ་ལ༴།",
    "target": "མཉམ་མེད་ རིན་ཆེན་བཟང་པོ་ ལ ༴ །"
  },
  {
    "source": "གནས་མཆོག་གར་བཞུགས་དག་པའི་ཕོ་བྲང་དུ།།",
    "target": "གནས་མཆོག་ ག ར་ བཞུགས་ དག་པ འི་ ཕོ་བྲང་ དུ ། །"
  },
  {
    "source": "སྐྱབས་མགོན་དགེ་ལེགས་རྒྱལ་མཚན་ལ༴།",
    "target": "སྐྱབས་མགོན་ དགེ་ལེགས་ རྒྱལ་མཚན་ ལ ༴ །"
  },
  {
    "source": "གནས་མཆོག་དགའ་ལྡན་ལྷ་རྩེའི་ཕོ་བྲང་དུ།།",
    "target": "གནས་མཆོག་ དགའ་ལྡན་ ལྷ་ རྩེ འི་ ཕོ་བྲང་ དུ ། །"
  },
  {
    "source": "འདྲེན་མཆོག་འཇམ་དབྱངས་རྣམ་རྒྱལ་ལ༴།",
    "target": "འདྲེན་ མཆོག་ འཇམ་དབྱངས་ རྣམ་རྒྱལ་ ལ ༴ །"
  },
  {
    "source": "གནས་མཆོག་བྱང་ཆུབ་སྦྱོར་ལམ་ཕོ་བྲང་དུ།།",
    "target": "གནས་མཆོག་ བྱང་ཆུབ་ སྦྱོར་ལམ་ ཕོ་བྲང་ དུ ། །"
  },
  {
    "source": "སྐལ་བཟང་རིན་ཆེན་རྣམ་རྒྱལ་ལ༴།",
    "target": "སྐལ་ བཟང་ རིན་ཆེན་ རྣམ་རྒྱལ་ ལ ༴ །"
  },
  {
    "source": "གནས་མཆོག་མཁའ་སྤྱོད་བསམ་འགྲུབ་ཆོས་ལྡིང་དུ།།",
    "target": "གནས་ མཆོག་ མཁའ་སྤྱོད་ བསམ་ འགྲུབ་ ཆོས་ ལྡིང་ དུ ། །"
  },
  {
    "source": "ཆོས་དབྱིངས་བདེ་ཆེན་མཚོ་མོ་ལ༴།",
    "target": "ཆོས་དབྱིངས་ བདེ་ཆེན་ མཚོ་ མོ་ལ ༴ །"
  },
  {
    "source": "གནས་མཆོག་སྦྱོར་རྩེ་ཆོས་ཀྱི་ཕོ་བྲང་དུ།།",
    "target": "གནས་མཆོག་ སྦྱོར་ རྩེ་ ཆོས་ ཀྱི་ ཕོ་བྲང་ དུ ། །"
  },
  {
    "source": "ཀུན་མཁྱེན་ཚུལ་ཁྲིམས་རྡོ་རྗེ་ལ༴།",
    "target": "ཀུན་མཁྱེན་ ཚུལ་ཁྲིམས་ རྡོ་རྗེ་ ལ ༴ །"
  },
  {
    "source": "གནས་མཆོག་སྤྱི་༼༣༢༨༽གཙུག་ཉི་ཟླའི་གདན་སྟེང་དུ།།",
    "target": "གནས་མཆོག་ སྤྱི་ ༼ ༣༢༨ ༽ གཙུག་ ཉི་ཟླ འི་ གདན་ སྟེང་ དུ ། །"
  },
  {
    "source": "དྲིན་ཅན་རྩ་བའི་བླ་མ་ལ༴།",
    "target": "དྲིན་ཅན་ རྩ་བ འི་ བླ་མ་ ལ ༴ །"
  },
  {
    "source": "གནས་མཆོག་རང་ལུས་རྒྱལ་བའི་ཕོ་བྲང་དུ།།",
    "target": "གནས་མཆོག་ རང་ ལུས་ རྒྱལ་བ འི་ ཕོ་བྲང་ དུ ། །"
  },
  {
    "source": "རྩ་ཁམས་དཔའ་བོ་མཁའ་འགྲོ་ལ༴།",
    "target": "རྩ་ ཁམས་ དཔའ་བོ་མཁའ་འགྲོ་ ལ ༴ །"
  },
  {
    "source": "གནས་མཆོག་དག་སྣང་ཕྱོགས་མེད་གཞལ་ཡས་སུ།།",
    "target": "གནས་མཆོག་ དག་ སྣང་ཕྱོགས་ མེད་ གཞལ་ཡས་ སུ ། །"
  },
  {
    "source": "མཆེད་གྲོགས་ཆོས་མཛད་ཐམས་ཅད་ལ༴།",
    "target": "མཆེད་གྲོགས་ ཆོས་ མཛད་ ཐམས་ཅད་ ལ ༴ །"
  },
  {
    "source": "མི་རྟག་རྒྱུད་ལ་སྐྱེ་བར་བྱིན་གྱིས་རློབས།།",
    "target": "མི་ རྟག་ རྒྱུད་ ལ་ སྐྱེ་བ ར་ བྱིན་ གྱིས་ རློབས ། །"
  },
  {
    "source": "ཚེ་འདི་བློ་ཡིས་ཐོངས་པར༴།",
    "target": "ཚེ་ འདི་ བློ་ ཡིས་ ཐོངས་ པར ༴ །"
  },
  {
    "source": "བདེ་དྲོད་ལུས་ལ་འབར་བར༴།",
    "target": "བདེ་ དྲོད་ ལུས་ ལ་ འབར་ བར ༴ །"
  },
  {
    "source": "སྟོང་ཉིད་སྙིང་རྗེ་འབྱོངས་པར༴།",
    "target": "སྟོང་ཉིད་ སྙིང་རྗེ་ འབྱོངས་ པར ༴ །"
  },
  {
    "source": "སྒྲུབ་པའི་རྒྱལ་མཚན་ཚུགས་པར༴།",
    "target": "སྒྲུབ་པ འི་ རྒྱལ་མཚན་ ཚུགས་ པར ༴ །"
  },
  {
    "source": "རང་གཞན་དོན་གཉིས་འགྲུབ་པར་བྱིན་གྱིས་རློབས།།",
    "target": "རང་ གཞན་ དོན་ གཉིས་ འགྲུབ་པ ར་ བྱིན་ གྱིས་ རློབས ། །"
  },
  {
    "source": "རྡོ་རྗེ་ཕག་མོའི་གོ་འཕང་མྱུར་ཐོབ་ཤོག",
    "target": "རྡོ་རྗེ་ཕག་མོ འི་ གོ་འཕང་ མྱུར་ ཐོབ་ ཤོག"
  },
  {
    "source": "།",
    "target": "།"
  },
  {
    "source": "ཅེས་གསོལ་བ་བཏབ་པས་སྤྱི་བོའི་བླ་མ་རྡོ་རྗེ་འཆང་ཡབ་ཡུམ་འོད་དུ་ཞུ་ནས་རང་ལ་ཐིམ་པར་བསམས་ཏེ།",
    "target": "ཅེས་ གསོལ་བ་ བཏབ་པ ས་ སྤྱི་བོ འི་ བླ་མ་ རྡོ་རྗེ་འཆང་ ཡབ་ཡུམ་ འོད་ དུ་ ཞུ་ ནས་ རང་ ལ་ ཐིམ་པ ར་ བསམས་ ཏེ །"
  },
  {
    "source": "དཔལ་ལྡན་བླ་མ་སྐུ་བཞིའི་དབང་ཕྱུག་སོགས་དང་།",
    "target": "དཔལ་ལྡན་བླ་མ་ སྐུ་ བཞི འི་ དབང་ཕྱུག་ སོགས་ དང་ །"
  },
  {
    "source": "བསྔོ་སྨོན་རྣམས་ཕྱག་ཆེན་གསོལ་འདེབས་ཀྱི་རྗེས་ལྟར་སོང་རྗེས།",
    "target": "བསྔོ་ སྨོན་ རྣམས་ ཕྱག་ཆེན་ གསོལ་འདེབས་ ཀྱི་ རྗེས་ ལྟ ར་ སོང་ རྗེས །"
  },
  {
    "source": "རང་ཉིད་ཕག་མོའི་བསྐྱེད་རིམ་དང་ལྡན་པའི་སྒོ་ནས།",
    "target": "རང་ ཉིད་ ཕག་མོ འི་ བསྐྱེད་རིམ་ དང་ ལྡན་པ འི་ སྒོ་ ནས །"
  },
  {
    "source": "རྩ་བུག་སྟོང་ཕྲག་བདུན་ཅུ་རྩ་གཉིས་བྱང་སེམས་བདུད་རྩིས་གང་བར་དམིགས་ཏེ་རླུང་བུམ་ཅན་གང་ལྕོགས་རེ་འཛིན།",
    "target": "རྩ་ བུག་ སྟོང་ ཕྲག་ བདུན་ ཅུ་ རྩ་ གཉིས་ བྱང་སེམས་ བདུད་རྩི ས་ གང་བ ར་ དམིགས་ ཏེ་ རླུང་ བུམ་ཅན་ གང་ ལྕོགས་ རེ་ འཛིན །"
  },
  {
    "source": "ཐུན་མཚམས་ཐམས་ཅད་དུ་རླུང་ཕྱག་ལ་བརྩོན་པ་དང་།",
    "target": "ཐུན་མཚམས་ ཐམས་ཅད་ དུ་ རླུང་ ཕྱག་ ལ་ བརྩོན་པ་ དང་ །"
  },
  {
    "source": "ལུས་སྦྱོང་འཁྲུལ་འཁོར་སོགས་ལ་འབད།",
    "target": "ལུས་ སྦྱོང་ འཁྲུལ་ འཁོར་ སོགས་ ལ་ འབད །"
  },
  {
    "source": "ལྟོག་བགེགས་བསལ་ཕྱིར་ནམ་མཁའ་ཟས་སུ་ཟ་བའི་དམིགས་པ་ནི་འོག་རླུང་ཅུང་ཟད་བསྡམ།",
    "target": "ལྟོག་ བགེགས་ བསལ་ ཕྱི ར་ ནམ་མཁའ་ ཟས་ སུ་ ཟ་བ འི་ དམིགས་པ་ ནི་ འོག་རླུང་ ཅུང་ཟད་ བསྡམ །"
  },
  {
    "source": "ཧཱུྃ་ཞེས་པས་སྟེང་རླུང་དྲག་ཏུ་རྔུབས་པའི་ནམ་མཁའ་སྔོ་འདུར་གྱིས་ཞུ་ནས་སྣ་བུག་ནས་དྲངས་ཁོང་དུ་མིད་པར་བསམ།",
    "target": "ཧཱུྃ་ ཞེས་ པ ས་ སྟེང་ རླུང་ དྲག་ ཏུ་ རྔུབས་པ འི་ ནམ་མཁའ་ སྔོ་ འདུ ར་ གྱིས་ ཞུ་ ནས་ སྣ་ བུག་ ནས་ དྲངས་ ཁོང་ དུ་ མིད་པ ར་ བསམ །"
  },
  {
    "source": "གསུམ་པ་རྗེས་ཕན་ཡོན་དང་དམ་ཚིག་སོགས་རྡེའུ་དང་མཚུངས།",
    "target": "གསུམ་པ་ རྗེས་ ཕན་ཡོན་ དང་ དམ་ཚིག་ སོགས་ རྡེའུ་ དང་ མཚུངས །"
  },
  {
    "source": "ཉིན་རེ་ཐུན་བཞིའི་རིམ་པས་ཞག་བདུན་བསྟེན་ནོ།།",
    "target": "ཉིན་ རེ་ ཐུན་ བཞི འི་ རིམ་པ ས་ ཞག་ བདུན་ བསྟེན་ ནོ ། །"
  },
  {
    "source": "རིལ་བུ་ལྷག་བྱུང་ཚེ་རྗེས་སུ་གཏོང་རྒྱུ་ཆོག་པས་སྣོད་ཀོ་ཁུག་སོགས་རླུང་མི་ཤོར་པའི་ནང་ལ་བླུགས་ཏེ་ཚགས་བྱའོ།།",
    "target": "རིལ་བུ་ ལྷག་ བྱུང་ ཚེ་ རྗེས་ སུ་ གཏོང་ རྒྱུ་ ཆོག་པ ས་ སྣོད་ ཀོ་ཁུག་ སོགས་ རླུང་ མི་ ཤོར་པ འི་ ནང་ ལ་ བླུགས་ ཏེ་ ཚགས་ བྱ འོ ། །"
  },
  {
    "source": "མེ་ཏོག་བཅུད་ལེན་གྱི་གདམས་པ་རྫོགས་སོ།།",
    "target": "མེ་ཏོག་བཅུད་ལེན་ གྱི་ གདམས་པ་ རྫོགས་ སོ ། །"
  },
  {
    "source": "།",
    "target": "།"
  },
  {
    "source": "ཞེས་པ་འདི་ཡང་རྟ་ལོ་དབྱར་ཟླའི་ཐ་ཆུང་གི་ཚེས་ནང་ཆོས་དབྱིངས་དཔལ་ལྡན།",
    "target": "ཞེས་ པ་ འདི་ ཡང་ རྟ་ ལོ་ དབྱར་ཟླ འི་ ཐ་ཆུང་ གི་ ཚེ ས་ ནང་ ཆོས་དབྱིངས་ དཔལ་ལྡན །"
  },
  {
    "source": "འཇིགས་བྲལ་བསྟན་སྐྱོང་།",
    "target": "འཇིགས་བྲལ་ བསྟན་ སྐྱོང་ །"
  },
  {
    "source": "སྐལ་བཟང་བློ་གྲོས་གསུམ་ནས་མཚམས་༼༣༢༩༽བཅད་ཀྱིས་བཅུད་ལེན་ཉམས་སུ་ལེན་པའི་སྐབས་ཆོས་དབྱིངས་བདེ་ཆེན་མཚོ་མོས་གོང་མའི་ཕྱག་བཞེས་མཐོང་བརྒྱུད་ལྟར་ཡི་གེར་སྤེལ་བའོ།།",
    "target": "སྐལ་ བཟང་ བློ་གྲོས་ གསུམ་ ནས་ མཚམས་ ༼ ༣༢༩ ༽ བཅད་ ཀྱིས་ བཅུད་ལེན་ ཉམས་ སུ་ ལེན་པ འི་ སྐབས་ ཆོས་དབྱིངས་ བདེ་ཆེན་ མཚོ་ མོས་ གོང་མ འི་ ཕྱག་བཞེས་ མཐོང་ བརྒྱུད་ ལྟ ར་ ཡི་ གེ ར་ སྤེལ་ བ འོ ། །"
  },
  {
    "source": "སརྦ་དཱ་མངྒ་ལམ།།",
    "target": "སརྦ་ དཱ་ མངྒ་ ལམ ། །"
  },
  {
    "source": "།།",
    "target": "། །"
  },
  {
    "source": "༼༣༣༠༽",
    "target": "༼ ༣༣༠ ༽"
  }
]
