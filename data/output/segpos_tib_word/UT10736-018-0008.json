[
  {
    "source": "༄༅།།",
    "target": "༄༅ ། །"
  },
  {
    "source": "ཞི་བའི་བསྟོད་བསྐུལ་བཞུགས་སོ།།",
    "target": "ཞི་བ འི་ བསྟོད་ བསྐུལ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "དཔལ་ཡེ་ཤེས་ཀྱི་མགོན་པོ་བྱ་རོག་ཅན་ལ་ཕྱག་འཚལ་ལོ།།",
    "target": "དཔལ་ ཡེ་ཤེས་ ཀྱི་ མགོན་པོ་ བྱ་རོག་ ཅན་ ལ་ ཕྱག་ འཚལ་ ལོ ། །"
  },
  {
    "source": "ཧཱུཾ།",
    "target": "ཧཱུཾ །"
  },
  {
    "source": "རབ་དཀར་ཞི་བའི་ཆ་ཙམ་གཟུང་བའང་ས་གསུམ་གྱི༑།",
    "target": "རབ་ དཀར་ ཞི་བ འི་ ཆ་ ཙམ་ གཟུང་བ འང་ ས་ གསུམ་ གྱི ༑ །"
  },
  {
    "source": "དབང་ཕྱུག་ཆེན་པོའི་སྤྱི་བོར་རྟག་ཏུ་བརྟེན་གྱུར་པ།།",
    "target": "དབང་ཕྱུག་ ཆེན་པོ འི་ སྤྱི་བོ ར་ རྟག་ ཏུ་ བརྟེན་ གྱུར་པ ། །"
  },
  {
    "source": "དེ་ཕྱིར་དག་པའི་ཆ་རྫོགས་ཁྱོད་ལས་གཞན་འདི་ན།།",
    "target": "དེ་ ཕྱི ར་ དག་པ འི་ ཆ་རྫོགས་ ཁྱོད་ ལས་ གཞན་ འདི་ ན ། །"
  },
  {
    "source": "སྲིད་པའི་གདུང་སྐྱོབ་ཅི་ཡང་མེད་མནོ་སྐྱབས་ཞུས་སོ།།",
    "target": "སྲིད་པ འི་ གདུང་སྐྱོབ་ ཅི་ ཡང་ མེད་ མནོ་ སྐྱབས་ ཞུས་ སོ ། །"
  },
  {
    "source": "འདོད་ཆེན་རྣམས་ཀྱི་རྒྱུ་སྐར་བདག་པོ་ལ།།",
    "target": "འདོད་ ཆེན་ རྣམས་ ཀྱི་ རྒྱུ་ སྐ ར་ བདག་པོ་ ལ ། །"
  },
  {
    "source": "མཚན་མོའི་མགོན་པོ་ཞེས་བསྔགས་འདིའི་རྩིས་ན།།",
    "target": "མཚན་མོ འི་ མགོན་པོ་ ཞེས་ བསྔགས་ འདི འི་ རྩིས་ ན ། །"
  },
  {
    "source": "འཇིག་རྟེན་གསུམ་པོ་འདི་ན་ཅི་མཆིས་པའི།།",
    "target": "འཇིག་རྟེན་ གསུམ་པོ་ འདི་ ན་ ཅི་ མཆིས་ པ འི ། །"
  },
  {
    "source": "བསྟོད་ར་ཐམས་ཅད་ཁྱོད་ལ་གཏོང་བར་འོས།།",
    "target": "བསྟོད་ར་ ཐམས་ཅད་ ཁྱོད་ ལ་ གཏོང་བ ར་ འོས ། །"
  },
  {
    "source": "མཐའ་དག་ཉིན་མོར་བྱས་སྙམ་ཆེར་གྱུར་པ།།",
    "target": "མཐའ་དག་ ཉིན་མོ ར་ བྱས་ སྙམ་ ཆེ ར་ གྱུར་པ ། །"
  },
  {
    "source": "སྤྱང་ཀིའི་མཆེ་བའི་ཞུད་ཀྱི་ཞུམ་པར་བླ།།",
    "target": "སྤྱང་ཀི འི་ མཆེ་བ འི་ ཞུད་ ཀྱི་ ཞུམ་པ ར་ བླ ། །"
  },
  {
    "source": "བདུད་བཞིའི་སྡེ་དཔུང་རྨེག་མེད་བཅོམ་པས་ཁྱོད།།",
    "target": "བདུད་ བཞི འི་ སྡེ་ དཔུང་ རྨེག་ མེད་ བཅོམ་པ ས་ ཁྱོད ། །"
  },
  {
    "source": "གང་དང་ཅིར་ཡང་ཞུམ་ཁེངས་མེད་པས་མཚར།།",
    "target": "གང་ དང་ ཅི ར་ ཡང་ ཞུམ་ ཁེངས་མེད་པ ས་ མཚར ། །"
  },
  {
    "source": "ཉིད་ཀྱིས་རིགས་གསུམ་མངོན་སུམ་བགྱིས་པས་ན།།",
    "target": "ཉིད་ ཀྱིས་ རིགས་ གསུམ་ མངོན་སུམ་ བགྱིས་པ ས་ ན ། །"
  },
  {
    "source": "ཐོགས་པའི་སྒྲིབ་པ་ཀུན་ལས་གྲོལ་བའི་ཕྱིར།།",
    "target": "ཐོགས་པ འི་ སྒྲིབ་པ་ ཀུན་ ལས་ གྲོལ་བ འི་ ཕྱི ར ། །"
  },
  {
    "source": "ཐམས་ཅད་མཁྱེན་ཅིང་ཐམས་ཅད་གཟིགས་པས་དེ།།",
    "target": "ཐམས་ཅད་ མཁྱེན་ ཅིང་ ཐམས་ཅད་ གཟིགས་པ ས་ དེ ། །"
  },
  {
    "source": "ཀུན་གྱི་སྟོན་པར་འོས་ནས་ཕྱག་བགྱིས་སོ།།",
    "target": "ཀུན་ གྱི་ སྟོན་པ ར་ འོས་ ནས་ ཕྱག་ བགྱིས་ སོ ། །"
  },
  {
    "source": "ཁྱོད་ཀྱི་ཆོས་ཀྱི་འཁོར་ལོ་ཕུལ་བྱུང་བ།།",
    "target": "ཁྱོད་ ཀྱི་ ཆོས་ ཀྱི་ འཁོར་ལོ་ ཕུལ་ བྱུང་བ ། །"
  },
  {
    "source": "རིགས་གསུམ་རྒྱུད་ལ་འཁོར་བས་ཉོན་མོངས་དགྲ།།",
    "target": "རིགས་ གསུམ་ རྒྱུད་ ལ་ འཁོར་བ ས་ ཉོན་ མོངས་ དགྲ ། །"
  },
  {
    "source": "རབ་ཞི་སྨིན་གྲོལ་བདེར་འཚོའི་བཀའ་རྟགས་ཐོད།།",
    "target": "རབ་ ཞི་ སྨིན་གྲོལ་ བདེ ར་ འཚོ འི་ བཀའ་རྟགས་ ཐོད ། །"
  },
  {
    "source": "དཔལ་མོའི་དཔལ་གྱི་ཐོར་ཅོག་ལྟར་མཐོའོ།།",
    "target": "དཔལ་མོ འི་ དཔལ་ གྱི་ ཐོར་ ཅོག་ ལྟ ར་ མཐོ འོ ། །"
  },
  {
    "source": "ལ་ལར་ཞི་དང་འགར་ནི་ཁྲོ་བ་དང་།།",
    "target": "ལ་ལ ར་ ཞི་ དང་ འག ར་ ནི་ ཁྲོ་བ་ དང་ ། །"
  },
  {
    "source": "ཆགས་སོགས་ཅི་དགར་སྟོན་པའི་འགྱུར་མེད་དབྱིངས།།",
    "target": "ཆགས་ སོགས་ ཅི་ དགར་ སྟོན་པ འི་ འགྱུར་ མེད་ དབྱིང ས ། །"
  },
  {
    "source": "སྔགས་ཀྱི་རྣམ་པར་འཁྲུལ་པ་ལ་སྦྱངས་བའི།།",
    "target": "སྔགས་ ཀྱི་ རྣམ་པ ར་ འཁྲུལ་པ་ ལ་ སྦྱངས་ བ འི ། །"
  },
  {
    "source": "སྒྱུ་མ་བྱེད་པའི་རྫས་དང་མཚུངས་སྙམ་བགྱིད།།",
    "target": "སྒྱུ་མ་ བྱེད་པ འི་ རྫས་ དང་ མཚུངས་ སྙམ་ བགྱིད ། །"
  },
  {
    "source": "ཇི་ལྟར་སྨན་དང་དགོན་པའི་ཤིང་བཞིན་དུ།།",
    "target": "ཇི་ ལྟ ར་ སྨན་ དང་ དགོན་པ འི་ ཤིང་ བཞིན་ དུ ། །"
  },
  {
    "source": "འགྲོ་བའི་དགོས་པ་ཀུན་ཏུ་ཁྱོད་འཆར་ཏམ།།",
    "target": "འགྲོ་བ འི་ དགོས་པ་ ཀུན་ ཏུ་ ཁྱོད་ འཆར་ ཏམ ། །"
  },
  {
    "source": "སྤང་གྱུར་འཇམ་པའི་དབྱངས་དེ་སྒྲོག་པས་སུ།།",
    "target": "སྤང་ གྱུར་ འཇམ་པ འི་ དབྱངས་ དེ་ སྒྲོག་པ ས་ སུ ། །"
  },
  {
    "source": "ཕྱིན་ཆད་དབུལ་འཕོངས་མིང་དུ་ཟད་འགྱུར་རོ།།",
    "target": "ཕྱིན་ཆད་ དབུལ་ འཕོངས་ མིང་ དུ་ ཟད་ འགྱུར་ རོ ། །"
  },
  {
    "source": "བུ་ཆུང་ཉེས་པར་ཞུགས་ལ་མ་ཁྲོས་ནས།།",
    "target": "བུ་ཆུང་ ཉེས་པ ར་ ཞུགས་ ལ་ མ་ ཁྲོས་ ནས ། །"
  },
  {
    "source": "བརྡེག་ཚོག་མི་སྙན་ཚིག་རྩུབ་སྨྲ་བ་ཡང་།།",
    "target": "བརྡེག་ ཚོག་ མི་ སྙན་ ཚིག་རྩུབ་ སྨྲ་བ་ ཡང་ ། །"
  },
  {
    "source": "བྱམས་པའི་རྣམ་འགྱུར་ཉིད་དུ་བས་པ་བཞིན།།",
    "target": "བྱམས་པ འི་ རྣམ་འགྱུར་ ཉིད་ དུ་ བས་ པ་ བཞིན ། །"
  },
  {
    "source": "ཉིད་སྐུའི་ཁྲོ་ཚུལ་འདི་ཡང་དེ་བཞིན་ཡིན།།",
    "target": "ཉིད་ སྐུ འི་ ཁྲོ་ ཚུལ་ འདི་ ཡང་ དེ་ བཞིན་ ཡིན ། །"
  },
  {
    "source": "གང་གི་ཕྱག་བཞི་ཕྱག་ཆའི་རིགས་པས་ཀྱང་།།",
    "target": "གང་ གི་ ཕྱག་ བཞི་ ཕྱག་ ཆ འི་ རིགས་ པས་ ཀྱང་ ། །"
  },
  {
    "source": "ཕན་པའི་གཉེན་དུ་གསོལ་བར་བྱས་པ་འདི།།",
    "target": "ཕན་པ འི་ གཉེན་ དུ་ གསོལ་བ ར་ བྱས་པ་ འདི ། །"
  },
  {
    "source": "སྔོན་ཚེ་སྨོན་འཇུག་ཐུགས་སྦྱངས་རྣམ་སྨིན་ཕྱིར།།",
    "target": "སྔོན་ ཚེ་ སྨོན་ འཇུག་ ཐུགས་ སྦྱངས་ རྣམ་སྨིན་ ཕྱི ར ། །"
  },
  {
    "source": "རྒྱུ་འབྲས་རྟེན་འབྱུང་སྒྲུབ་བྱེད་ཆེན་པོར་སོང་།།",
    "target": "རྒྱུ་འབྲས་ རྟེན་ འབྱུང་ སྒྲུབ་ བྱེད་ ཆེན་པོ ར་ སོང་ ། །"
  },
  {
    "source": "དེ་ཁ་དགེ་བ་སྤྱོད་པའི་འདྲེན་བྱེད་དཔྱིད།།",
    "target": "དེ་ ཁ་ དགེ་བ་ སྤྱོད་པ འི་ འདྲེན་ བྱེད་ དཔྱིད ། །"
  },
  {
    "source": "སྡིག་ཞུགས་དངངས་བ་སྲོག་གི་གཤེད་མངོན་སུམ།།",
    "target": "སྡིག་ ཞུགས་ དངངས་བ་ སྲོག་ གི་ གཤེད་ མངོན་སུམ ། །"
  },
  {
    "source": "གླང་ཆེན་སྨྱོན་པའི་སྣར་བཅངས་རལ་གྲི་རྣོ།།",
    "target": "གླང་ཆེན་ སྨྱོན་པ འི་ སྣར་ བཅངས་ རལ་གྲི་ རྣོ ། །"
  },
  {
    "source": "ཕས་རྒོལ་མུ་སྟེགས་ལས་ངན་རྒྱུད་གཅོད་ལགས།།",
    "target": "ཕ ས་ རྒོལ་ མུ་སྟེགས་ ལས་ངན་ རྒྱུད་ གཅོད་ ལགས ། །"
  },
  {
    "source": "སྨན་གྱི་བུ་མོ་དཔག་བསམ་ལྗོན་པའི་རྒྱལ༑།",
    "target": "སྨན་ གྱི་ བུ་མོ་ དཔག་བསམ་ ལྗོན་པ འི་ རྒྱལ ༑ །"
  },
  {
    "source": "ལྕགས་ཀྱུ་མཚོན་ཆའི་འཁོར་ལོའི་དཔལ་ནུས་ནི།།",
    "target": "ལྕགས་ཀྱུ་ མཚོན་ ཆ འི་ འཁོར་ལོ འི་ དཔལ་ ནུས་ ནི ། །"
  },
  {
    "source": "ཁྱོད་གསུང་གསང་སྔགས་རིགས་པ་གཟུངས་ཀྱི་སྡེ།།",
    "target": "ཁྱོད་ གསུང་ གསང་སྔགས་ རིགས་པ་ གཟུངས་ ཀྱི་ སྡེ ། །"
  },
  {
    "source": "ཏིང་འཛིན་ཕྱག་རྒྱའི་ཁུང་ལས་མངོན་དུ་རྒྱུ།།",
    "target": "ཏིང་འཛིན་ ཕྱག་རྒྱ འི་ ཁུང་ ལས་ མངོན་ དུ་ རྒྱུ ། །"
  },
  {
    "source": "གནོད་པར་སྦྱར་ཡང་ཁྱོད་མཐུའི་སྐྱོ་ཐང་གི",
    "target": "གནོད་པ ར་ སྦྱར་ ཡང་ ཁྱོད་ མཐུ འི་ སྐྱོ་ ཐང་ གི"
  },
  {
    "source": "།",
    "target": "།"
  },
  {
    "source": "བདེ་བར་དྲངས་པས་ཐལ་བའི་དབྱངས་སོང་བཞིན།།",
    "target": "བདེ་བ ར་ དྲངས་པ ས་ ཐལ་བ འི་ དབྱངས་ སོང་ བཞིན ། །"
  },
  {
    "source": "ཚར་གཅོད་རྗེས་གཟུང་གཞི་གཅིག་ལ་འདུ་བས།།",
    "target": "ཚར་ གཅོད་ རྗེ ས་ གཟུང་ གཞི་ གཅིག་ ལ་ འདུ་བ ས ། །"
  },
  {
    "source": "དཀར་ནག་ལས་ཀུན་མཉམ་པ་ཉིད་དུ་སྦྱངས༑།",
    "target": "དཀར་ནག་ ལས་ ཀུན་ མཉམ་པ་ཉིད་ དུ་ སྦྱངས ༑ །"
  },
  {
    "source": "ཁྱོད་དཔལ་སངས་རྒྱས་ཉིད་ཀྱི་བསྐལ་པ་ནི།།",
    "target": "ཁྱོད་ དཔལ་ སངས་རྒྱས་ ཉིད་ ཀྱི་ བསྐལ་པ་ ནི ། །"
  },
  {
    "source": "གངྒའི་ཀླུང་ནི་ཇི་སྙེད་བརྗོད་མི་ཟད།།",
    "target": "གངྒ འི་ ཀླུང་ ནི་ ཇི་ སྙེད་ བརྗོད་ མི་ ཟད ། །"
  },
  {
    "source": "དེ་ཕྱིར་བདག་གི་བརྗོད་པར་མི་སྤོབས་བཞིན།།",
    "target": "དེ་ ཕྱི ར་ བདག་ གི་ བརྗོད་པ ར་ མི་ སྤོབས་ བཞིན ། །"
  },
  {
    "source": "སྨྲས་འདི་ཤིས་བརྗོད་སྔོན་བཏང་ཞུ་འདོད་ཆེད༑།",
    "target": "སྨྲས་ འདི་ ཤིས་ བརྗོད་ སྔོན་ བཏང་ ཞུ་ འདོད་ ཆེད ༑ །"
  },
  {
    "source": "སྙིགས་མའི་དབང་གིས་མི་ཤེས་ཤུགས་རྒྱས་ནས།།",
    "target": "སྙིགས་མ འི་ དབང་ གིས་ མི་ ཤེས་ ཤུགས་ རྒྱས་ ནས ། །"
  },
  {
    "source": "རྒྱལ་བ་དང་ནི་མགོན་པོ་ཆེན་པོ་ཁྱོད།།",
    "target": "རྒྱལ་བ་ དང་ ནི་ མགོན་པོ་ ཆེན་པོ་ ཁྱོད ། །"
  },
  {
    "source": "སྟོན་དང་དེ་ཡི་གཉེར་ཁ་འཛིན་པའི་ཁྱད།།",
    "target": "སྟོན་ དང་ དེ་ ཡི་ གཉེར་ཁ་ འཛིན་པ འི་ ཁྱད ། །"
  },
  {
    "source": "འབྱེད་ལས་ནོངས་པ་ཅི་དགོས་བཤགས་ལགས་སོ།།",
    "target": "འབྱེད་ ལས་ ནོངས་པ་ ཅི་ དགོས་ བཤགས་ ལགས་ སོ ། །"
  },
  {
    "source": "འོན་ཀྱང་ཁྱོད་ནི་རིས་མེད་ཅིར་གཟུང་བ།།",
    "target": "འོན་ ཀྱང་ ཁྱོད་ ནི་ རིས་ མེད་ ཅི ར་ གཟུང་བ ། །"
  },
  {
    "source": "དེ་ཁའི་དོན་གྲུབ་ཉིད་ཀྱི་ཉམས་ཉེས་པ།།",
    "target": "དེ་ ཁ འི་ དོན་ གྲུབ་ ཉིད་ ཀྱི་ ཉམས་ཉེས་ པ ། །"
  },
  {
    "source": "མ་ཡིན་བྱ་བའི་ཡུལ་ལ་ཡོད་པ་ཡི།།",
    "target": "མ་ ཡིན་ བྱ་བ འི་ ཡུལ་ ལ་ ཡོད་པ་ ཡི ། །"
  },
  {
    "source": "མཛད་པའི་མཆོག་གི་སྙམ་དགའ་ཚངས་པ་ཐོབ།།",
    "target": "མཛད་པ འི་ མཆོག་ གི་ སྙམ་ དགའ་ ཚངས་པ་ ཐོབ ། །"
  },
  {
    "source": "དེས་ན་རྒྱལ་བའི་བསྟན་པ་རིན་པོ་ཆེ།།",
    "target": "དེ ས་ ན་ རྒྱལ་བ འི་ བསྟན་པ་ རིན་པོ་ཆེ ། །"
  },
  {
    "source": "དུས་ཀྱི་འབྱུང་ཁུངས་རྣམས་ནའང་རྙེད་དཀའ་བ།།",
    "target": "དུས་ ཀྱི་ འབྱུང་ ཁུངས་ རྣམས་ ན འང་ རྙེད་ དཀའ་བ ། །"
  },
  {
    "source": "གང་ཡོད་མངོན་སུམ་ཕྱུང་ནས་བདག་ཅིག་གི།",
    "target": "གང་ ཡོད་ མངོན་སུམ་ ཕྱུང་ ནས་ བདག་ ཅིག་ གི །"
  },
  {
    "source": "ལོངས་སྤྱོད་ཆེན་པོའི་ཕྱིར་དུ་སྦྱིན་པར་གསོལ།།",
    "target": "ལོངས་སྤྱོད་ ཆེན་པོ འི་ ཕྱི ར་ དུ་ སྦྱིན་པ ར་ གསོལ ། །"
  },
  {
    "source": "འགའ་ལ་འཆད་ཉན་བགྱིད་རློམ་དེ་དག་ནའང་།།",
    "target": "འགའ་ ལ་ འཆད་ཉན་ བགྱིད་ རློམ་ དེ་ དག་ ན འང་ ། །"
  },
  {
    "source": "གསེར་ལ་ར་བཞིན་རྟོག་གེས་བསླད་པས་སུ།།",
    "target": "གསེར་ ལ་ ར་ བཞིན་ རྟོག་གེ ས་ བསླད་པ ས་ སུ ། །"
  },
  {
    "source": "འདོད་དོན་ཡིད་བཞིན་འགྲུབ་དཀས་སྐྱོན་སེལ་ཀྱང་།།",
    "target": "འདོད་དོན་ ཡིད་ བཞིན་ འགྲུབ་ དཀ ས་ སྐྱོན་ སེལ་ ཀྱང་ ། །"
  },
  {
    "source": "མཛོད་ཅིག་གཞན་གྱིས་ནུས་པའི་ཡུལ་མིན་ནོ།།",
    "target": "མཛོད་ ཅིག་ གཞན་ གྱིས་ ནུས་པ འི་ ཡུལ་ མིན་ ནོ ། །"
  },
  {
    "source": "གཞན་ལྟ་ཟློག་ཟེར་ལུས་ངག་ཡིད་ངལ་རིང་།།",
    "target": "གཞན་ ལྟ་ ཟློག་ ཟེར་ ལུས་ངག་ ཡིད་ ངལ་ རིང་ ། །"
  },
  {
    "source": "རང་ལུགས་འཇའ་ཚོན་གར་སོང་ཁུང་མེད་པའི།།",
    "target": "རང་ ལུགས་ འཇའ་ཚོན་ ག ར་ སོང་ ཁུང་ མེད་ པ འི ། །"
  },
  {
    "source": "ཁ་འཆལ་ཆར་མུན་འཐིབས་པ་འདི་སོལ་ལ།།",
    "target": "ཁ་འཆལ་ ཆར་ མུན་ འཐིབས་པ་ འདི་ སོལ་ ལ ། །"
  },
  {
    "source": "ཐུབ་བསྟན་ཉི་འོད་རྒྱས་པར་མཛད་དུ་གསོལ།།",
    "target": "ཐུབ་བསྟན་ ཉི་འོད་ རྒྱས་པ ར་ མཛད་ དུ་ གསོལ ། །"
  },
  {
    "source": "རྒྱུད་སྡེའི་ཐང་ལ་ཧོལ་རྒྱུགས་བྱས་པས་སུ།།",
    "target": "རྒྱུད་སྡེ འི་ ཐང་ ལ་ ཧོལ་ རྒྱུགས་ བྱས་པ ས་ སུ ། །"
  },
  {
    "source": "སྨིན་དང་བསྐྱེད་རྫོགས་གནད་ཀྱི་ཆུས་འཕོངས་ནས།།",
    "target": "སྨིན་ དང་ བསྐྱེད་རྫོགས་ གནད་ ཀྱི་ ཆུ ས་ འཕོངས་ ནས ། །"
  },
  {
    "source": "ཐ་སྙད་སྨིག་རྒྱུའི་རྗེས་འབྲང་ངལ་འདི་རྣམས།།",
    "target": "ཐ་སྙད་ སྨིག་རྒྱུ འི་ རྗེས་ འབྲང་ ངལ་ འདི་ རྣམས ། །"
  },
  {
    "source": "དབུགས་འབྱིན་མཛད་པར་རྟག་ཏུ་གསོལ་བ་འདེབས།།",
    "target": "དབུགས་འབྱིན་ མཛད་པ ར་ རྟག་ ཏུ་ གསོལ་བ་ འདེབས ། །"
  },
  {
    "source": "ཚེ་གཅིག་སངས་རྒྱས་ས་ལ་འགྲོ་རིངས་ནས།།",
    "target": "ཚེ་ གཅིག་ སངས་རྒྱས་ ས་ལ་ འགྲོ་ རིངས་ ནས ། །"
  },
  {
    "source": "སྙིང་པོའི་གསེབ་ལམ་འདི་རུ་ཞུགས་གྱུར་ཀྱང་།།",
    "target": "སྙིང་པོ འི་ གསེབ་ ལམ་ འདི་ རུ་ ཞུགས་ གྱུར་ ཀྱང་ ། །"
  },
  {
    "source": "བག་ལྡན་ས་མཁན་མེད་པས་ཐོམས་རྣམས་ལ།།",
    "target": "བག་ ལྡན་ ས་ མཁན་ མེད་པ ས་ ཐོམས་ རྣམས་ ལ ། །"
  },
  {
    "source": "དགེ་བའི་བཤེས་གཉེན་ཞུ་ཞེས་སྨྲེ་སྔགས་བཏོན།།",
    "target": "དགེ་བ འི་ བཤེས་གཉེན་ ཞུ་ ཞེས་ སྨྲེ་སྔགས་ བཏོན ། །"
  },
  {
    "source": "བདེ་བའི་གོ་སྐབས་ཡངས་པ་འདི་ནས་སུ།།",
    "target": "བདེ་བ འི་ གོ་སྐབས་ ཡངས་པ་ འདི་ ནས་ སུ ། །"
  },
  {
    "source": "བདེ་འགྲོ་དོར་ནས་ངན་འགྲོའི་ཅ་འཕྲང་དུ།།",
    "target": "བདེ་འགྲོ་ དོར་ ནས་ ངན་འགྲོ འི་ ཅ་ འཕྲང་ དུ ། །"
  },
  {
    "source": "ནན་གྱིས་འཚང་ཀུན་ཞི་བསླབས་མི་ཉན་པས།།",
    "target": "ནན་ གྱིས་ འཚང་ ཀུན་ ཞི་ བསླབས་ མི་ ཉན་པ ས ། །"
  },
  {
    "source": "བཀའ་ནོན་ཕོབ་ཅེས་ཁྱོད་ལ་འབོད་པ་རྒྱབ།།",
    "target": "བཀའ་ ནོན་ ཕོབ་ ཅེས་ ཁྱོད་ ལ་ འབོད་པ་ རྒྱབ ། །"
  },
  {
    "source": "དཔལ་ཡོན་ཀུན་གྱི་ཀེ་ལ་ཤའི་རི་བོ།།",
    "target": "དཔལ་ཡོན་ ཀུན་ གྱི་ ཀེ་ ལ་ ཤ འི་ རི་ བོ ། །"
  },
  {
    "source": "རབ་དཀར་བདུད་རྩི་ཕུང་པོ་ཁྱོད་མདུན་དུ།།",
    "target": "རབ་ དཀར་ བདུད་རྩི་ ཕུང་པོ་ ཁྱོད་ མདུན་ དུ ། །"
  },
  {
    "source": "འཁོར་བའི་ཚད་གདུངས་འཐིབས་པོས་བདག་ཅག་མནར།།",
    "target": "འཁོར་བ འི་ ཚད་ གདུངས་ འཐིབས་པོ ས་ བདག་ཅག་ མནར ། །"
  },
  {
    "source": "གཞན་དོན་དུས་ལས་ཡོལ་འདྲ་སྦྲན་ལགས་སོ།།",
    "target": "གཞན་དོན་ དུས་ ལས་ ཡོལ་ འདྲ་ སྦྲན་ ལགས་ སོ ། །"
  },
  {
    "source": "རེ་ཞིག་རང་ལས་ལྷུ་ལོང་དེ་ནས་སོ།།",
    "target": "རེ་ ཞིག་ རང་ ལས་ ལྷུ་ ལོང་ དེ་ ནས་ སོ ། །"
  },
  {
    "source": "དགོངས་ན་གཞན་དོན་བསགས་པའི་དགའ་ཆར་སྤྲིན།།",
    "target": "དགོངས་ ན་ གཞན་ དོན་ བསགས་པ འི་ དགའ་ ཆར་སྤྲིན ། །"
  },
  {
    "source": "རྒྱལ་པོས་ཕུག་སྤྱོད་མཉམ་ནོར་སྦས་པའི་མཛོད།།",
    "target": "རྒྱལ་པོ ས་ ཕུག་ སྤྱོད་ མཉམ་ ནོར་ སྦས་པ འི་ མཛོད ། །"
  },
  {
    "source": "ཕན་མེད་ཡལ་བ་དེ་བཞིན་མི་འགྱུར་གྲང་།།",
    "target": "ཕན་ མེད་ ཡལ་བ་ དེ་ བཞིན་ མི་ འགྱུར་ གྲང་ ། །"
  },
  {
    "source": "གཞན་དུ་རང་ལ་རག་ལུས་ཉིད་གྱུར་ན།།",
    "target": "གཞན་ དུ་ རང་ ལ་ རག་ ལུས་ ཉིད་ གྱུར་ ན ། །"
  },
  {
    "source": "དབང་ཕྱུག་རྒྱང་ཕན་འདོད་པ་ཚང་མར་སོང་།།",
    "target": "དབང་ཕྱུག་ རྒྱང་ཕན་ འདོད་པ་ ཚང་མ ར་ སོང་ ། །"
  },
  {
    "source": "ནད་པར་སྨན་པ་ཞིང་ལ་སོ་ནམ་སོགས།།",
    "target": "ནད་པ ར་ སྨན་པ་ ཞིང་ ལ་ སོ་ནམ་ སོགས ། །"
  },
  {
    "source": "འབད་པའང་ངལ་བ་ཁོ་ནར་མ་ཟད་དམ།།",
    "target": "འབད་ པ འང་ ངལ་བ་ ཁོ་ན ར་ མ་ ཟད་ དམ ། །"
  },
  {
    "source": "གངས་ཀྱང་ཚ་བའི་དྲོད་དང་མ་ཕྲད་རིང་།།",
    "target": "གངས་ ཀྱང་ ཚ་བ འི་ དྲོད་ དང་ མ་ ཕྲད་ རིང་ ། །"
  },
  {
    "source": "བསིལ་བའི་ཆུ་ཀླུང་འབེབས་པ་མི་སྤྲོ་ལ།།",
    "target": "བསིལ་བ འི་ ཆུ་ཀླུང་ འབེབས་པ་ མི་ སྤྲོ་ ལ ། །"
  },
  {
    "source": "རྩོལ་བས་ཆུ་གཏེར་བགྲོད་པས་ནོར་ཐོབ་པ།།",
    "target": "རྩོལ་བ ས་ ཆུ་ གཏེར་ བགྲོད་པ ས་ ནོར་ ཐོབ་པ ། །"
  },
  {
    "source": "མངོན་གྱུར་རྒྱུ་མཚན་གསོལ་ནས་ཁྱོད་ཐུགས་བསྐུལ།།",
    "target": "མངོན་ གྱུར་ རྒྱུ་མཚན་ གསོལ་ ནས་ ཁྱོད་ ཐུགས་ བསྐུལ ། །"
  },
  {
    "source": "བདག་མཐུ་ཞན་པས་ཁྱོད་ལ་རེས་པ་སྟེ།།",
    "target": "བདག་ མཐུ་ ཞན་པ ས་ ཁྱོད་ ལ་ རེས་པ་ སྟེ ། །"
  },
  {
    "source": "སྟོབས་མཉམ་རེ་ལྟོས་ཞུ་དགོས་མ་མཆིས་པ།།",
    "target": "སྟོབས་ མཉམ་ རེ་ ལྟོས་ ཞུ་ དགོས་ མ་ མཆིས་པ ། །"
  },
  {
    "source": "དཔའ་བོ་ཕན་ཚུན་འདྲ་བའང་གཟིགས་མཛོད་ཅེས།།",
    "target": "དཔའ་བོ་ ཕན་ཚུན་ འདྲ་བ འང་ གཟིགས་ མཛོད་ ཅེས ། །"
  },
  {
    "source": "ལྡབ་ལྡིབ་འཆི་ཀའི་ངག་འདྲས་སྤོས་ཐོལ་ཞུས།།",
    "target": "ལྡབ་ ལྡིབ་ འཆི་ཀ འི་ ངག་ འདྲ ས་ སྤོས་ ཐོལ་ ཞུས ། །"
  },
  {
    "source": "ཕུག་པ་ཞྭ་ལྟར་གྱོན་ནས་ཁྱོད་སྒྲུབས་ཤིང་།།",
    "target": "ཕུག་པ་ ཞྭ་ ལྟ ར་ གྱོན་ ནས་ ཁྱོད་ སྒྲུབས་ ཤིང་ ། །"
  },
  {
    "source": "དམ་རྫས་རྟེན་དུ་བཙུགས་ནས་ཁྱོད་བོས་ལ།།",
    "target": "དམ་རྫས་ རྟེན་ དུ་ བཙུགས་ ནས་ ཁྱོད་ བོས་ ལ ། །"
  },
  {
    "source": "དཀའ་དགུ་དང་དུ་བླང་ནས་ཁྱོད་མཆོད་ཀྱང་།།",
    "target": "དཀའ་ དགུ་ དང་ དུ་ བླང་ ནས་ ཁྱོད་ མཆོད་ ཀྱང་ ། །"
  },
  {
    "source": "མཆོག་སྟེར་མི་མཛད་མགོན་པོ་ཁྱོད་རེ་ཞན།།",
    "target": "མཆོག་ སྟེར་ མི་ མཛད་ མགོན་པོ་ ཁྱོད་ རེ་ ཞན ། །"
  },
  {
    "source": "བདག་ལ་ཆོས་ཀྱི་བར་ཆད་ཐམས་ཅད་བདོའོ།།",
    "target": "བདག་ ལ་ ཆོས་ ཀྱི་ བར་ཆད་ ཐམས་ཅད་ བདོ འོ ། །"
  },
  {
    "source": "སྡུག་བསྔལ་ཚོགས་ཀྱང་ཅུང་ཟད་གྲ་མ་ཆག",
    "target": "སྡུག་བསྔལ་ ཚོགས་ ཀྱང་ ཅུང་ཟད་ གྲ་ མ་ ཆག"
  },
  {
    "source": "།",
    "target": "།"
  },
  {
    "source": "ན་རྒ་འཆི་བའི་འཇིག་པའང་དྲུང་གཉེར་བས།།",
    "target": "ན་ རྒ་ འཆི་བ འི་ འཇིག་པ འང་ དྲུང་ གཉེར་བ ས ། །"
  },
  {
    "source": "མཆི་མ་ལྷུག་པར་ཤོར་གྱི་རོགས་ལ་བྱོན།།",
    "target": "མཆི་མ་ ལྷུག་པ ར་ ཤོར་ གྱི་ རོགས་ ལ་ བྱོན ། །"
  },
  {
    "source": "གནོད་པ་བྱེད་པ་འདི་ཀུན་ཚ་རཾ་རཾ།།",
    "target": "གནོད་པ་ བྱེད་པ་ འདི་ ཀུན་ ཚ་ རཾ་ རཾ ། །"
  },
  {
    "source": "གྲོགས་ཡོངས་བསིལ་སྐྱོབ་སྤྲིན་བཞིན་ཡལ་ལེ་ལེ།།",
    "target": "གྲོགས་ ཡོངས་ བསིལ་ སྐྱོབ་ སྤྲིན་ བཞིན་ ཡལ་ ལེ་ ལེ ། །"
  },
  {
    "source": "ཅི་དྲག་ལ་གཏོར་སྨྲེ་དངངས་དི་རི་རི།།",
    "target": "ཅི་དྲག་ ལ་ གཏོར་ སྨྲེ་ དངངས་ དི་རི་རི ། །"
  },
  {
    "source": "ཁྱོད་སྙན་བསུན་རུང་མི་བྱའི་ཐབས་མ་བྱུང་།།",
    "target": "ཁྱོད་ སྙན་ བསུན་ རུང་ མི་ བྱ འི་ ཐབས་ མ་ བྱུང་ ། །"
  },
  {
    "source": "ཚུལ་གནས་ཐོས་བསམ་བསྒོམ་ལ་འབད་པ་ཡི།།",
    "target": "ཚུལ་ གནས་ ཐོས་ བསམ་ བསྒོམ་ ལ་ འབད་པ་ ཡི ། །"
  },
  {
    "source": "ལུང་རྟོགས་བསྟན་པ་འཛིན་ལ་གེགས་འདི་འདྲ།།",
    "target": "ལུང་ རྟོགས་ བསྟན་པ་ འཛིན་ ལ་ གེགས་ འདི་ འདྲ ། །"
  },
  {
    "source": "ཚར་གཅོད་མི་མཛད་བཏང་སྙོམས་ཁྱོད་བཞུགས་ན།།",
    "target": "ཚར་ གཅོད་ མི་ མཛད་ བཏང་སྙོམས་ ཁྱོད་ བཞུགས་ ན ། །"
  },
  {
    "source": "བསྟན་བསྲུང་གཉན་པོ་མིང་དུ་ཟད་པར་འགྱུར།།",
    "target": "བསྟན་ བསྲུང་ གཉན་པོ་ མིང་ དུ་ ཟད་པ ར་ འགྱུར ། །"
  },
  {
    "source": "འཇིག་རྟེན་འདི་ན་དབུལ་ཞིང་འཕོངས་པ་མོད།།",
    "target": "འཇིག་རྟེན་ འདི་ ན་ དབུལ་ ཞིང་ འཕོངས་ པ་ མོད ། །"
  },
  {
    "source": "ཕལ་ཆེར་ཆོས་ལས་ནོར་ལ་རིན་ཐང་ཆེ།།",
    "target": "ཕལ་ཆེ ར་ ཆོས་ ལས་ ནོར་ ལ་ རིན་ཐང་ ཆེ ། །"
  },
  {
    "source": "འདི་འདྲའི་དུས་འདི་ཞི་བར་མི་མཛད་ན།།",
    "target": "འདི་ འདྲ འི་ དུས་ འདི་ ཞི་བ ར་ མི་ མཛད་ ན ། །"
  },
  {
    "source": "རྒྱལ་བའི་སྤྱན་སྔར་དམ་བཅས་གཡེལ་བ་ཡིན།།",
    "target": "རྒྱལ་བ འི་ སྤྱན་སྔ ར་ དམ་བཅས་ གཡེལ་བ་ ཡིན ། །"
  },
  {
    "source": "ཐུགས་རྗེ་དབང་ཕྱུག་དེ་ཡང་ཐོས་པའི་ལམ།།",
    "target": "ཐུགས་རྗེ་ དབང་ཕྱུག་ དེ་ ཡང་ ཐོས་པ འི་ ལམ ། །"
  },
  {
    "source": "གཞན་དོན་མཐར་ཕྱིན་བརྙེས་པའང་ཁ་སྐད་ཀ།",
    "target": "གཞན་དོན་ མཐ ར་ ཕྱིན་ བརྙེས་པ འང་ ཁ་ སྐད་ ཀ །"
  },
  {
    "source": "ནུས་པ་དེ་ཡང་འགར་སྟེ་གཞན་རྡུགས་སྙམ།།",
    "target": "ནུས་པ་ དེ་ ཡང་ འགར་ སྟེ་ གཞན་ རྡུགས་ སྙམ ། །"
  },
  {
    "source": "རྣལ་འབྱོར་ཡི་ཆད་སྐྱེ་ཡི་སྙིང་མ་རིང་།།",
    "target": "རྣལ་འབྱོར་ ཡི་ ཆད་ སྐྱེ་ ཡི་ སྙིང་ མ་ རིང་ ། །"
  },
  {
    "source": "བདག་ནི་ཆོས་བཞིན་སྤྱོད་འདོད་མ་ལགས་པ།།",
    "target": "བདག་ ནི་ ཆོས་ བཞིན་ སྤྱོད་ འདོད་ མ་ ལགས་པ ། །"
  },
  {
    "source": "བསམ་པ་གཉིས་པ་མ་མཆིས་ཁྱེད་རང་དཔང་།།",
    "target": "བསམ་པ་ གཉིས་པ་ མ་ མཆིས་ ཁྱེད་ རང་ དཔང་ ། །"
  },
  {
    "source": "དེ་ཕྱིར་ཞུ་ཚིག་བདེན་པའི་གཏམ་གསན་ནས།།",
    "target": "དེ་ ཕྱི ར་ ཞུ་ ཚིག་ བདེན་པ འི་ གཏམ་ གསན་ ནས ། །"
  },
  {
    "source": "འཁོར་དང་བཅས་པ་མཐུ་རྩལ་ལའུར་ཕྱུང་།།",
    "target": "འཁོར་ དང་ བཅས་པ་ མཐུ་རྩལ་ ལའུར་ ཕྱུང་ ། །"
  },
  {
    "source": "ཅེས་མགོན་པོ་ཕྱག་བཞི་པ་ཞི་བའི་ལས་ལ་བསྐུལ་བ་པདྨ་དཀར་པོས་སྦྱར་བའོ།།",
    "target": "ཅེས་ མགོན་པོ་ ཕྱག་བཞི་པ་ ཞི་བ འི་ ལས་ ལ་ བསྐུལ་བ་ པདྨ་ དཀར་པོ ས་ སྦྱར་ བ འོ ། །"
  },
  {
    "source": "།།",
    "target": "། །"
  }
]
