[
  {
    "source": "༄༅།།",
    "target": "༄༅ ། །"
  },
  {
    "source": "ཐུགས་རྗེ་ཆེན་པོའི་སྨར་ཁྲིད་བཞུགས་སོ།།",
    "target": "ཐུགས་རྗེ་ཆེན་པོ འི་ སྨར་ ཁྲིད་ བཞུགས་ སོ ། །"
  },
  {
    "source": "རབ་དཀར་ཡོན་ཏན་རྒྱུ་སྐར་གྱི།།",
    "target": "རབ་ དཀར་ ཡོན་ཏན་ རྒྱུ་སྐར་ གྱི ། །"
  },
  {
    "source": "ཐིག་ལེའི་སྡེས་བཀུར་རྒྱལ་བ་སྤྱིའི།།",
    "target": "ཐིག་ལེ འི་ སྡེས་ བཀུར་ རྒྱལ་བ་ སྤྱི འི ། །"
  },
  {
    "source": "སྙིང་རྗེའི་གང་བ་སྤྱན་རས་གཟིགས།།",
    "target": "སྙིང་རྗེ འི་ གང་བ་ སྤྱན་ རས་ གཟིགས ། །"
  },
  {
    "source": "འགྲོ་བའི་ཡིད་མཁར་རོལ་དེས་སྐྱོངས།།",
    "target": "འགྲོ་བ འི་ ཡིད་ མཁར་ རོལ་ དེ ས་ སྐྱོངས ། །"
  },
  {
    "source": "འདིར་དགེ་སློང་མ་དཔལ་མོའི་ཞལ་སྐྱིན་ཐུགས་རྗེ་ཆེན་པོའི་སྨར་ཁྲིད་འཆད་པ་ལ་བརྒྱུད་པའི་ལོ་རྒྱུས་དང་གདམས་པ་གཉིས་ལས།",
    "target": "འདི ར་ དགེ་སློང་མ་ དཔལ་མོ འི་ ཞལ་ སྐྱིན་ ཐུགས་རྗེ་ ཆེན་པོ འི་ སྨར་ ཁྲིད་ འཆད་པ་ ལ་ བརྒྱུད་པ འི་ ལོ་རྒྱུས་ དང་ གདམས་པ་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཨུ་རྒྱན་གྱི་ཡུལ་ཆེན་པོར་རྒྱལ་པོ་ཨིནྡྲ་བྷཱུ་ཏིའི་མཚན་བཟུང་བ་དགུ་བྱུང་བའི་ནང་ནས་མཆོག་ཏུ་གྱུར་པ་ཆེ་འབྲིང་ཆུང་གསུམ་གྱི་འབྲིང་པོ།",
    "target": "ཨུ་རྒྱན་ གྱི་ ཡུལ་ ཆེན་པོ ར་ རྒྱལ་པོ་ ཨིནྡྲ་བྷཱུ་ཏི འི་ མཚན་ བཟུང་བ་ དགུ་ བྱུང་བ འི་ ནང་ ནས་ མཆོག་ ཏུ་ གྱུར་པ་ ཆེ་ འབྲིང་ ཆུང་ གསུམ་ གྱི་ འབྲིང་པོ །"
  },
  {
    "source": "རབ་ཏུ་བྱུང་ནས་བརྟུལ་ཞུགས་ཀྱི་སྤྱོད་པ་མཛད་པའི་མཚན་ལ་བའི་ན་བཟའ་ཅན་དེའི་ལྕམ་ལྷ་མོ་ཆེན་མོ་ལཀྵྨཱི་ཀ་ར་ཞེས་སམ།",
    "target": "རབ་ ཏུ་ བྱུང་ ནས་ བརྟུལ་ཞུགས་ ཀྱི་ སྤྱོད་པ་ མཛད་པ འི་ མཚན་ ལ་ བ འི་ ན་བཟའ་ ཅན་ དེ འི་ ལྕམ་ ལྷ་མོ་ ཆེན་ མོ་ ལཀྵྨཱི་ཀ་ར་ ཞེས་ སམ །"
  },
  {
    "source": "ལེགས་སྨིན་ཀ་ར་ཞེས་པ།",
    "target": "ལེགས་སྨིན་ ཀ་ར་ ཞེས་ པ །"
  },
  {
    "source": "བུད་མེད་རིན་པོ་ཆེའི་མཚན་ཉིད་ཅན་དུ་གྲགས་པས།",
    "target": "བུད་མེད་ རིན་པོ་ཆེ འི་ མཚན་ཉིད་ཅན་ དུ་ གྲགས་པ ས །"
  },
  {
    "source": "ཕྱོགས་ཀྱི་རྒྱལ་པོ་རྣམས་ཀྱིས་བསླངས་པ་ན།",
    "target": "ཕྱོགས་ ཀྱི་ རྒྱལ་པོ་ རྣམས་ ཀྱིས་ བསླངས་པ་ ན །"
  },
  {
    "source": "གཅིག་ལ་བྱིན་ན་ལྷག་མ་དགྲར་འགྱུར་བར་ཤེས་ནས།",
    "target": "གཅིག་ ལ་ བྱིན་ ན་ ལྷག་མ་ དགྲ ར་ འགྱུར་བ ར་ ཤེས་ ནས །"
  },
  {
    "source": "ཡབ་ཡུམ་གྱིས་གནང་བ་བྱིན་ནས་རབ་ཏུ་བྱུང་བས་མཐར་གྱིས་དགེ་སློང་མར་གྱུར་ཏེ།",
    "target": "ཡབ་ཡུམ་ གྱིས་ གནང་བ་ བྱིན་ ནས་ རབ་ ཏུ་ བྱུང་བ ས་ མཐ ར་ གྱིས་ དགེ་སློང་མ ར་ གྱུར་ ཏེ །"
  },
  {
    "source": "རིག་པའི་གནས་ལྔ་ལ་མཁས་པར་སྦྱངས་པ།",
    "target": "རིག་པ འི་ གནས་ ལྔ་ ལ་ མཁས་པ ར་ སྦྱངས་པ །"
  },
  {
    "source": "དེར་བསྙུང་མཛེས་རྐྱེན་གྱིས་བསྐུལ་བས།",
    "target": "དེ ར་ བསྙུང་ མཛེས་ རྐྱེན་ གྱིས་ བསྐུལ་བ ས །"
  },
  {
    "source": "ཇོ་བོ་དཔལ་གྱི་སྙིང་པོ་ལ་ཡི་གེ་དྲུག་པའི་རིག་སྔགས་ཆེན་པོ་འདི་བླངས་ནས་ཁརྶ་པ་ཎ་རང་བྱུང་གི་ལྷ་ཁང་དུ་བསྙེན་དུ་བྱོན་པས།",
    "target": "ཇོ་བོ་ དཔལ་ གྱི་ སྙིང་པོ་ ལ་ ཡི་གེ་ དྲུག་པ འི་ རིག་སྔགས་ ཆེན་པོ་ འདི་ བླངས་ ནས་ ཁརྶ་ པ་ཎ་ རང་ བྱུང་ གི་ ལྷ་ཁང་ དུ་ བསྙེན་ དུ་ བྱོན་པ ས །"
  },
  {
    "source": "ནང་དུ་དཀོན་གཉེར་གྱིས་གཏོང་མ་འདོད་པར།",
    "target": "ནང་ དུ་ དཀོན་གཉེར་ གྱིས་ གཏོང་ མ་ འདོད་པ ར །"
  },
  {
    "source": "ལྷ་ཁང་གི་རྒྱབ་ཏུ་རྩྭའི་སྤྱིལ་པོ་བཅས་ནས་བསྒྲུབས་པས་འཕགས་པ་གྲུབ་སྟེ།",
    "target": "ལྷ་ཁང་ གི་ རྒྱབ་ ཏུ་ རྩྭ འི་ སྤྱིལ་པོ་ བཅས་ ནས་ བསྒྲུབས་པ ས་ འཕགས་པ་ གྲུབ་ སྟེ །"
  },
  {
    "source": "ལྷ་ཁང་གི་སྒོ་ངང་གིས་དཔལ་མོ་གནས་པའི་ཕྱོགས་སུ་འགྱུར་ཞིང་།",
    "target": "ལྷ་ཁང་ གི་ སྒོ་ ངང་ གིས་ དཔལ་མོ་ གནས་པ འི་ ཕྱོགས་ སུ་ འགྱུར་ ཞིང་ །"
  },
  {
    "source": "མཐར་གྲུབ་ཆེན་ཕག་ཚང་པ་དང་ལྷན་ཅིག་བརྟུལ་ཤུགས་ཀྱི་སྤྱོད་པ་ལ་ཞུགས་པས།",
    "target": "མཐ ར་ གྲུབ་ཆེན་ ཕག་ཚང་པ་ དང་ ལྷན་ ཅིག་ བརྟུལ་ ཤུགས་ ཀྱི་ སྤྱོད་པ་ ལ་ ཞུགས་པ ས །"
  },
  {
    "source": "དགེ་སློང་མའི་བསླབ་པ་ལས་ཉམས་སོ་ཞེས་གྲགས་པ་ངན་པ་བྱུང་བ་བཟློག་པའི་ཕྱིར།",
    "target": "དགེ་སློང་མ འི་ བསླབ་པ་ ལས་ ཉམས་ སོ་ ཞེས་ གྲགས་པ་ ངན་པ་ བྱུང་བ་ བཟློག་པ འི་ ཕྱི ར །"
  },
  {
    "source": "བཅོམ་ལྡན་འདས་ཕག་མོ་དབུ་བཅད་མའི་ཚུལ་དུ་ཀུན་གྱིས་མཐོང་སར་མཁའ་སྤྱོད་ལ་གཤེགས་པ་ཡིན་ནོ།།",
    "target": "བཅོམ་ལྡན་འདས་ ཕག་མོ་ དབུ་ བཅད་ མ འི་ ཚུལ་ དུ་ ཀུན་ གྱིས་ མཐོང་ ས ར་ མཁའ་སྤྱོད་ ལ་ གཤེགས་པ་ ཡིན་ ནོ ། །"
  },
  {
    "source": "དེས་པཎྜི་ཏ་དཔལ་གྱི་བཟང་པོ་དང་།",
    "target": "དེ ས་ པཎྜི་ཏ་ དཔལ་ གྱི་ བཟང་པོ་ དང་ །"
  },
  {
    "source": "དེས་ཏིང་འཛིན་བཟང་པོ།",
    "target": "དེ ས་ ཏིང་འཛིན་ བཟང་པོ །"
  },
  {
    "source": "དེས་ཀྱང་ལྷག་པའི་ལྷ་འོད་དཔག་ཏུ་མེད་པའི་ཐུགས་རྗེ་སྒྱུ་མ་ཇོ་བོ་རྗེ་ལྷ་གཅིག་ལ་གདམས་ཤིང་།",
    "target": "དེ ས་ ཀྱང་ ལྷག་པ འི་ ལྷ་ འོད་ དཔག་ ཏུ་ མེད་པ འི་ ཐུགས་རྗེ་ སྒྱུ་མ་ ཇོ་བོ་ རྗེ་ ལྷ་ གཅིག་ ལ་ གདམས་ ཤིང་ །"
  },
  {
    "source": "དེ་ལས་རིམ་པར་བརྒྱུད་དེ།",
    "target": "དེ་ ལས་ རིམ་པ ར་ བརྒྱུད་ དེ །"
  },
  {
    "source": "ཆོས་ཀྱི་རྗེ་གཙང་པ་རྒྱ་རས་པ་དཔོན་སློབ་རྣམས་ཀྱི་ཉམས་སུ་བསྟར་བྱར་གྱུར་ཏོ།།",
    "target": "ཆོས་ ཀྱི་ རྗེ་ གཙང་པ་ རྒྱ་རས་པ་ དཔོན་སློབ་ རྣམས་ ཀྱི་ ཉམས་ སུ་ བསྟ ར་ བྱ ར་ གྱུར་ ཏོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "སྔོན་འགྲོ་དངོས་གཞི་གཉིས་ལས།",
    "target": "སྔོན་ འགྲོ་ དངོས་གཞི་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "དལ་འབྱོར་རྙེད་པར་དཀའ་ཞིང་མྱུར་དུ་འཇིག་པ་དང་།",
    "target": "དལ་འབྱོར་ རྙེད་པ ར་ དཀའ་ ཞིང་ མྱུར་ དུ་ འཇིག་པ་ དང་ །"
  },
  {
    "source": "ལས་དང་འབྲས་བུ་འབྲེལ་པ་ལ་ཡིད་ཆེས་པས་འཁོར་བས་འཇིགས་ཤིང་།",
    "target": "ལས་ དང་ འབྲས་བུ་ འབྲེལ་པ་ ལ་ ཡིད་ ཆེས་པ ས་ འཁོར་བ ས་ འཇིགས་ ཤིང་ །"
  },
  {
    "source": "ཐར་པ་ཆེན་པོ་ཐོབ་པར་འདོད་པའི་དད་པ་ཅན་དག་གིས།",
    "target": "ཐར་པ་ ཆེན་པོ་ ཐོབ་པ ར་ འདོད་པ འི་ དད་པ་ ཅན་ དག་ གིས །"
  },
  {
    "source": "བདེ་བའི་སྟན་ལ་འདུག་སྟེ།",
    "target": "བདེ་བ འི་ སྟན་ ལ་ འདུག་ སྟེ །"
  },
  {
    "source": "སྐྱབས་སུ་འགྲོ་བ་དང་སེམས་བསྐྱེད་པ་དང་།",
    "target": "སྐྱབས་ སུ་ འགྲོ་བ་ དང་ སེམས་ བསྐྱེད་པ་ དང་ །"
  },
  {
    "source": "བྱམས་པ་དང་སྙིང་རྗེ་དང་དགའ་བ་དང་བཏང་སྙོམས་ཏེ།",
    "target": "བྱམས་པ་ དང་ སྙིང་རྗེ་ དང་ དགའ་བ་ དང་ བཏང་སྙོམས་ ཏེ །"
  },
  {
    "source": "སེམས་ཅན་ཐམས་ཅད་ལ་བུ་ཆུང་ངུ་མའི་མ་དང་མཚུངས་པར་བལྟ་བས་ཚད་མེད་པའི་མིང་ཐོབ་པ་ལ་བསླབ་པར་བྱའོ།།",
    "target": "སེམས་ཅན་ ཐམས་ཅད་ ལ་ བུ་ ཆུང་ངུ་ མ འི་ མ་ དང་ མཚུངས་པ ར་ བལྟ་བ ས་ ཚད་ མེད་པ འི་ མིང་ ཐོབ་པ་ ལ་ བསླབ་པ ར་ བྱ འོ ། །"
  },
  {
    "source": "གཉིས་པ་དངོས་གཞི་ལ་བསྐྱེད་རིམ།",
    "target": "གཉིས་པ་ དངོས་གཞི་ ལ་ བསྐྱེད་རིམ །"
  },
  {
    "source": "རྫོགས་རིམ།",
    "target": "རྫོགས་རིམ །"
  },
  {
    "source": "ལས་ཁ་ཚར་པ་བསྟན་པ་གསུམ་ལས་དང་པོ་ལ།",
    "target": "ལས་ ཁ་ ཚར་པ་ བསྟན་པ་ གསུམ་ ལས་ དང་པོ་ ལ །"
  },
  {
    "source": "གཙོ་རྐྱང་དུ་བསྒྲུབ་པ།",
    "target": "གཙོ་ རྐྱང་ དུ་ བསྒྲུབ་པ །"
  },
  {
    "source": "གཙོ་འཁོར་སྦྲགས་ཏེ་བསྒྲུབ་པ།",
    "target": "གཙོ་འཁོར་ སྦྲགས་ ཏེ་ བསྒྲུབ་པ །"
  },
  {
    "source": "སེམས་དཔའ་སུམ་བརྩེགས་སུ་བསྒྲུབ་པ།",
    "target": "སེམས་དཔའ་ སུམ་ བརྩེགས་ སུ་ བསྒྲུབ་པ །"
  },
  {
    "source": "རིགས་དྲུག་གི་ས་བོན་སྲེག་པ།",
    "target": "རིགས་ དྲུག་ གི་ ས་བོན་ སྲེག་པ །"
  },
  {
    "source": "རིགས་ལྔར་བསྒྲུབ་པ།",
    "target": "རིགས་ ལྔ ར་ བསྒྲུབ་པ །"
  },
  {
    "source": "ཞིང་ཁམས་སྦྱང་བ།",
    "target": "ཞིང་ཁམས་ སྦྱང་བ །"
  },
  {
    "source": "ཚེ་རུ་བསྒྲུབ་པ་དང་བདུན་ལས།",
    "target": "ཚེ་ རུ་ བསྒྲུབ་པ་ དང་ བདུན་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཤེས་རབ་ཀྱི་མིག་གིས་གང་ཟག་གི་བདག་མ་རྙེད་པ་བདག་གི་དེ་ཁོ་ན་ཉིད་དེ།",
    "target": "ཤེས་རབ་ ཀྱི་ མིག་ གིས་ གང་ཟག་ གི་ བདག་ མ་ རྙེད་པ་ བདག་ གི་ དེ་ཁོ་ན་ཉིད་ དེ །"
  },
  {
    "source": "དེ་ལ་གནས་ནས་ཨོཾ་སྭ་བྷཱ་ཝ་ཤུདྷཱཿསརྦ་དྷརྨཱཿསྭ་བྷཱ་ཝ་ཤུདྡྷོ྅ཧཾ།",
    "target": "དེ་ ལ་ གནས་ ནས་ ཨོཾ་ སྭ་ བྷཱ་ཝ་ ཤུདྷཱཿ སརྦ་དྷརྨཱཿ སྭ་ བྷཱ་ཝ་ ཤུདྡྷོ྅ཧཾ །"
  },
  {
    "source": "དེའི་གསལ་སྣང་བྷྲཱུྃ་ལས་པོ་ཏ་ལའི་རིའི་སྤོར།",
    "target": "དེ འི་ གསལ་སྣང་ བྷྲཱུྃ་ ལས་ པོ་ཏ་ ལ འི་ རི འི་ སྤོར །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་ནོར་བུ་རིན་པོ་ཆེའི་གཞལ་མེད་ཀྱི་ཁང་།",
    "target": "དེ་བཞིན་གཤེགས་པ་ ཐམས་ཅད་ ཀྱིས་ བྱིན་ གྱིས་ བརླབས་པ འི་ ནོར་བུ་ རིན་པོ་ཆེ འི་ གཞལ་མེད་ ཀྱི་ ཁང་ །"
  },
  {
    "source": "མཚན་ཉིད་ཚང་ལ་ཡིད་དུ་འོང་བ་རྣམས་ཀྱིས་བལྟ་ན་སྡུག་པར་བྱས་པའི་ནང་དུ།",
    "target": "མཚན་ཉིད་ ཚང་ ལ་ ཡིད་ དུ་ འོང་བ་ རྣམས་ ཀྱིས་ བལྟ་ ན་ སྡུག་པ ར་ བྱས་པ འི་ ནང་ དུ །"
  },
  {
    "source": "པཾ་ལས་པདྨའི་སྡོང་པོ་ཟེའུ་འབྲུའི་ནང་དུ་ཟླ་བ་ཕྱེད་ཙམ་དིམ་པའི་གདན་ལ་ཧྲཱིཿདེ་ལས་འོད་ཟེར་འཕྲོས།",
    "target": "པཾ་ ལ ས་ པདྨ འི་ སྡོང་པོ་ ཟེའུ་འབྲུ འི་ ནང་ དུ་ ཟླ་བ་ ཕྱེད་ ཙམ་ དིམ་པ འི་ གདན་ ལ་ ཧྲཱིཿ དེ་ ལས་ འོད་ཟེར་ འཕྲོས །"
  },
  {
    "source": "སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས།",
    "target": "སེམས་ཅན་ ཐམས་ཅད་ ཀྱི་ སྡིག་སྒྲིབ་ སྦྱངས །"
  },
  {
    "source": "འཕགས་པའི་གོ་འཕང་ལ་བཀོད།",
    "target": "འཕགས་པ འི་ གོ་འཕང་ ལ་ བཀོད །"
  },
  {
    "source": "འོད་ཟེར་ཚུར་འདུས་ཡོངས་སུ་གྱུར་པ་ལས།",
    "target": "འོད་ཟེར་ ཚུ ར་ འདུས་ ཡོངས་ སུ་ གྱུར་པ་ ལས །"
  },
  {
    "source": "བདག་ཉིད་བཅོམ་ལྡན་འདས་འཕགས་པ་སྤྱན་རས་གཟིགས་ཀྱི་དབང་པོ་ཁ་བ་གསར་པའི་མདངས་ལྟར་དཀར་བ།",
    "target": "བདག་ ཉིད་ བཅོམ་ལྡན་འདས་ འཕགས་པ་ སྤྱན་རས་གཟིགས་ ཀྱི་ དབང་པོ་ ཁ་བ་ གསར་པ འི་ མདངས་ ལྟ ར་ དཀར་བ །"
  },
  {
    "source": "རྩ་བའི་ཕྱག་གཉིས་ཐལ་མོ་སྦྱར་ཞིང་འོག་མ་གཉིས་བགྲང་འཕྲེང་དང་ཆུ་སྐྱེས་འཛིན་པ།",
    "target": "རྩ་བ འི་ ཕྱག་ གཉིས་ ཐལ་མོ་ སྦྱར་ ཞིང་ འོག་མ་ གཉིས་ བགྲང་འཕྲེང་ དང་ ཆུ་ སྐྱེས་ འཛིན་པ །"
  },
  {
    "source": "ཤིན་ཏུ་ཞི་བའི་སྐུ་མཛེས་སྡུག་གི་རི་མོ་རྫོགས་པ།",
    "target": "ཤིན་ ཏུ་ ཞི་བ འི་ སྐུ་ མཛེས་ སྡུག་ གི་ རི་མོ་ རྫོགས་པ །"
  },
  {
    "source": "མཚན་དཔེའི་བྱིན་གྱིས་མཚར་ཞིང་།",
    "target": "མཚན་དཔེ འི་ བྱིན་ གྱིས་ མཚར་ ཞིང་ །"
  },
  {
    "source": "རིན་པོ་ཆེའི་རྒྱན་དང་།",
    "target": "རིན་པོ་ཆེ འི་ རྒྱན་ དང་ །"
  },
  {
    "source": "དར་གྱི་ན་བཟས་ཀླུབས་ནས་ཁ་དོག་ལྔ་པའི་འཇའི་སྣལ་མས་ཁོར་ཡུག་ཏུ་བྱས་པའི་ནང་ན་བཞུགས་པའི་སྤྱི་བོར་ཨོཾ།",
    "target": "དར་ གྱི་ ན་ བཟ ས་ ཀླུབས་ ནས་ ཁ་དོག་ ལྔ་པ འི་ འཇ འི་ སྣལ་མ ས་ ཁོར་ཡུག་ ཏུ་ བྱས་པ འི་ ནང་ ན་ བཞུགས་པ འི་ སྤྱི་བོ ར་ ཨོཾ །"
  },
  {
    "source": "མགྲིན་པར་ཨཱཿཐུགས་ཀའི་ཆ་སྟོད་དུ་ཧཱུྃ།",
    "target": "མགྲིན་པ ར་ ཨཱཿ ཐུགས་ཀ འི་ ཆ་ སྟོད་ དུ་ ཧཱུྃ །"
  },
  {
    "source": "ཆ་སྨད་དུ་ཟླ་བ་ལ་ཧྲཱིཿདེ་ལས་འཕྲོས་པའི་འོད་ཟེར་གྱི་ལྕགས་ཀྱུས།",
    "target": "ཆ་ སྨད་ དུ་ ཟླ་བ་ ལ་ ཧྲཱིཿ དེ་ ལས་ འཕྲོས་པ འི་ འོད་ཟེར་ གྱི་ ལྕགས་ ཀྱུས །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱི་སྙིང་རྗེའི་སྤྱི་གཟུགས་སྤྱན་དྲངས།",
    "target": "དེ་བཞིན་གཤེགས་པ་ ཐམས་ཅད་ ཀྱི་ སྙིང་རྗེ འི་ སྤྱི་གཟུགས་ སྤྱན་ དྲངས །"
  },
  {
    "source": "ཛཿཧཱུྃ་བཾ་ཧོཿབདག་ཉིད་དང་གཉིས་སུ་མེད་པར་བསྲེས།",
    "target": "ཛཿ ཧཱུྃ་ བཾ་ ཧོཿ བདག་ཉིད་ དང་ གཉིས་སུ་མེད་པ ར་ བསྲེས །"
  },
  {
    "source": "སླར་ཡང་དེ་བཞིན་གཤེགས་པ་ལྔ་སྤྱན་དྲངས་པ་རྣམས་ཀྱིས།",
    "target": "སླ ར་ ཡང་ དེ་བཞིན་གཤེགས་པ་ ལྔ་ སྤྱན་ དྲངས་པ་ རྣམས་ ཀྱིས །"
  },
  {
    "source": "རིན་པོ་ཆེའི་བུམ་པ་བདུད་རྩིས་གང་བས་དབང་བསྐུར་བའི་རྒྱུན་སྤྱི་བོར་ལུད་པ་ལས།",
    "target": "རིན་པོ་ཆེ འི་ བུམ་པ་ བདུད་རྩི ས་ གང་བ ས་ དབང་ བསྐུར་བ འི་ རྒྱུན་ སྤྱི་བོ ར་ ལུད་པ་ ལས །"
  },
  {
    "source": "རལ་པའི་ཟུར་ཕུད་ཀྱི་དབུས་སུ་རྩ་བའི་བླ་མ་འོད་དཔག་མེད་མཆོག་གི་སྤྲུལ་པའི་སྐུ་ཆ་བྱད་ཅན་གྱིས་རྒྱས་བཏབ་པ་ལ་སེམས་བཟུང་སྟེ།",
    "target": "རལ་པ འི་ ཟུར་ཕུད་ ཀྱི་ དབུས་ སུ་ རྩ་བ འི་ བླ་མ་ འོད་དཔག་མེད་ མཆོག་ གི་ སྤྲུལ་པ འི་ སྐུ་ ཆ་བྱད་ ཅན་ གྱིས་ རྒྱ ས་ བཏབ་པ་ ལ་ སེམས་ བཟུང་ སྟེ །"
  },
  {
    "source": "རེག་པའམ་མཐོང་བ་ཙམ་གྱི་བར་དུ་བསླབ་པར་བྱའོ།།",
    "target": "རེག་པ འམ་ མཐོང་བ་ ཙམ་ གྱི་ བར་ དུ་ བསླབ་པ ར་ བྱ འོ ། །"
  },
  {
    "source": "དེ་ནས་ངལ་ན་ས་བོན་གྱི་མཐར།",
    "target": "དེ་ ནས་ ངལ་ ན་ ས་བོན་ གྱི་ མཐ ར །"
  },
  {
    "source": "ཨོཾ་མ་ཎི་པདྨེ་ཧཱུྃ།",
    "target": "ཨོཾ་ མ་ ཎི་ པདྨེ་ ཧཱུྃ །"
  },
  {
    "source": "ཞེས་པའི་སྔགས་གཡས་སྐོར་དུ་གསལ་བཏབ་སྟེ་འོད་ཀྱི་སྤྲོ་བསྡུ་ལ་དམིགས་ནས་བཟླ་བར་བྱའོ།།",
    "target": "ཞེས་ པ འི་ སྔགས་ གཡས་སྐོར་ དུ་ གསལ་ བཏབ་ སྟེ་ འོད་ ཀྱི་ སྤྲོ་ བསྡུ་ ལ་ དམིགས་ ནས་ བཟླ་བ ར་ བྱ འོ ། །"
  },
  {
    "source": "དེ་ལས་དུབ་ན།",
    "target": "དེ་ ལས་ དུབ་ ན །"
  },
  {
    "source": "སྣོད་བཅུད་ཐམས་ཅད་མེ་ལོང་ལ་ཧས་བཏབ་པ་འདུ་བ་ལྟར་སྐད་ཅིག་གིས་སྟོང་པ་ཉིད་ལ་བཅུག་སྟེ།",
    "target": "སྣོད་བཅུད་ ཐམས་ཅད་ མེ་ལོང་ ལ་ ཧས་ བཏབ་པ་ འདུ་བ་ ལྟ ར་ སྐད་ ཅིག་ གིས་ སྟོང་པ་ཉིད་ ལ་ བཅུག་ སྟེ །"
  },
  {
    "source": "དེའི་དགེ་བའི་རྩ་བ་བླ་ན་མེད་པའི་བྱང་ཆུབ་ཀྱི་བར་དུ་གཏོང་བར་བྱའོ།།",
    "target": "དེ འི་ དགེ་བ འི་ རྩ་བ་ བླ་ ན་ མེད་པ འི་ བྱང་ཆུབ་ ཀྱི་ བར་ དུ་ གཏོང་བ ར་ བྱ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "གཞན་འདྲ་བ་ལས།",
    "target": "གཞན་ འདྲ་བ་ ལས །"
  },
  {
    "source": "བཾ་ལས་རྩ་བ་གཅིག་ལས་སྡོང་པོ་གསུམ་དུ་གྱེས་པའི་པདྨའི་གེ་སར་གྱི་ནང་དུ་ཕྱེད་ཙམ་དིམ་པའི་ཟླ་བ་ལ་དབུས་སུ་ཧྲཱིཿགཡོན་གཡས་སུ་ཐིག་ལེ་དཀར་སེར་གསལ་བཏབ་ནས།",
    "target": "བཾ་ ལས་ རྩ་བ་ གཅིག་ ལས་ སྡོང་པོ་ གསུམ་ དུ་ གྱེས་པ འི་ པདྨ འི་ གེ་ ས ར་ གྱི་ ནང་ དུ་ ཕྱེད་ ཙམ་ དིམ་པ འི་ ཟླ་བ་ ལ་ དབུས་ སུ་ ཧྲཱིཿགཡོན་ གཡས་ སུ་ ཐིག་ལེ་ དཀར་སེར་ གསལ་ བཏབ་ ནས །"
  },
  {
    "source": "གཙོ་བོ་བསྐྱེད་པའི་བར་སྔར་བཞིན་ལ།",
    "target": "གཙོ་བོ་ བསྐྱེད་པ འི་ བར་ སྔ ར་ བཞིན་ ལ །"
  },
  {
    "source": "གཡོན་གྱི་ཐིག་ལེ་ཡུམ་ཡི་གེ་དྲུག་མ།",
    "target": "གཡོན་ གྱི་ ཐིག་ལེ་ ཡུམ་ ཡི་གེ་ དྲུག་ མ །"
  },
  {
    "source": "ལྷའི་བུ་མོ་བཅུ་དྲུག་ལོན་པའི་ལང་ཚོ་ཅན་དཀར་མོ།",
    "target": "ལྷ འི་ བུ་མོ་ བཅུ་ དྲུག་ ལོན་པ འི་ ལང་ཚོ་ཅན་ དཀར་ མོ །"
  },
  {
    "source": "རྒྱན་དང་ཕྱག་རྒྱ་བཅོམ་ལྡན་འདས་དང་མཚུངས་པ་ལ་ཕྱེད་སྐྱིལ་གྱིས་བཞུགས་པ།",
    "target": "རྒྱན་ དང་ ཕྱག་རྒྱ་ བཅོམ་ལྡན་འདས་ དང་ མཚུངས་པ་ ལ་ ཕྱེད་ སྐྱིལ་ གྱིས་ བཞུགས་པ །"
  },
  {
    "source": "གཡས་ཀྱི་ཐིག་ལེ་སྲས་ནོར་བུ་འཛིན་པ་སྐུ་མདོག་སེར་པོ་ཞལ་གཅིག་ཕྱག་བཞི།",
    "target": "གཡས་ ཀྱི་ ཐིག་ལེ་ སྲས་ ནོར་བུ་ འཛིན་པ་ སྐུ་ མདོག་ སེར་པོ་ ཞལ་ གཅིག་ ཕྱག་ བཞི །"
  },
  {
    "source": "རྩ་བའི་ཕྱག་ཐལ་སྦྱར་དང་།",
    "target": "རྩ་བ འི་ ཕྱག་ ཐལ་ སྦྱར་ དང་ །"
  },
  {
    "source": "ནོར་བུ་དང་ཆུ་སྐྱེས་འཛིན་པ།",
    "target": "ནོར་བུ་ དང་ ཆུ་ སྐྱེས་ འཛིན་པ །"
  },
  {
    "source": "རྒྱན་གྱིས་སྤྲས་ཏེ་ཕྱེད་སྐྱིལ་གྱིས་བཞུགས་པ་སྟེ།",
    "target": "རྒྱན་ གྱིས་ སྤྲས་ ཏེ་ ཕྱེད་ སྐྱིལ་ གྱིས་ བཞུགས་པ་ སྟེ །"
  },
  {
    "source": "གཉིས་ཀའང་བཅོམ་ལྡན་འདས་ལ་གུས་པས་མངོན་པར་ཕྱོགས་པའོ།།",
    "target": "གཉིས་ ཀ འང་ བཅོམ་ལྡན་འདས་ ལ་ གུས་པ ས་ མངོན་པ ར་ ཕྱོགས་ པ འོ ། །"
  },
  {
    "source": "ལྷ་གསུམ་ཀའི་སྐྱི་བོར་ཨོཾ་ནས།",
    "target": "ལྷ་ གསུམ་ ཀ འི་ སྐྱི་ བོར་ ཨོཾ་ ནས །"
  },
  {
    "source": "བཟླས་པའི་བར་སྔར་བཞིན་བཟླ་དུས་ཐུགས་ཀ་ནས་སྔགས་འཕྲེང་འཕྲོས་པ།",
    "target": "བཟླས་པ འི་ བར་ སྔ ར་ བཞིན་ བཟླ་ དུས་ ཐུགས་ ཀ་ ནས་ སྔགས་ འཕྲེང་ འཕྲོས་པ །"
  },
  {
    "source": "ཡུམ་སྲས་ཀྱི་ཐུགས་ཀ་ནས་སླར་འཁོར་བའི་སྤྲོ་བསྡུ་ལ་དམིགས་པར་བྱའོ།།",
    "target": "ཡུམ་ སྲས་ ཀྱི་ ཐུགས་ ཀ་ ནས་ སླ ར་ འཁོར་བ འི་ སྤྲོ་ བསྡུ་ ལ་ དམིགས་པ ར་ བྱ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ལྷ་གསུམ་བསྐྱེད་པ་ནས་རྒྱས་བཏབ་ཀྱི་བར་སྔར་བཞིན་ལ།",
    "target": "ལྷ་ གསུམ་ བསྐྱེད་པ་ ནས་ རྒྱ ས་ བཏབ་ ཀྱི་ བར་ སྔ ར་ བཞིན་ ལ །"
  },
  {
    "source": "གཙོ་བོའི་ཐུགས་ཀར་ཡེ་ཤེས་སེམས་དཔའ་མཁའ་ལ་སྤྱོད་པའི་སྤྱན་རས་གཟིགས།",
    "target": "གཙོ་བོ འི་ ཐུགས་ཀ ར་ ཡེ་ཤེས་ སེམས་དཔའ་ མཁའ་ ལ་ སྤྱོད་པ འི་ སྤྱན་རས་ གཟིགས །"
  },
  {
    "source": "ཕྱག་གཡས་མཆོག་སྦྱིན།",
    "target": "ཕྱག་ གཡས་ མཆོག་ སྦྱིན །"
  },
  {
    "source": "གཡོན་ཐུགས་ཀར་ཆུ་སྐྱེས་ཀྱི་སྡོང་བུ་འཛིན་པ།",
    "target": "གཡོན་ ཐུགས་ ཀ ར་ ཆུ་སྐྱེས་ ཀྱི་ སྡོང་བུ་ འཛིན་པ །"
  },
  {
    "source": "ཤིན་ཏུ་བཞེངས་སྐུ་དྲང་སྲོང་གི་ཆ་བྱད་ཅན་པད་ཟླ་ལ་བཞུགས་པ།",
    "target": "ཤིན་ ཏུ་ བཞེངས་ སྐུ་ དྲང་སྲོང་ གི་ ཆ་བྱད་ ཅན་ པད་ ཟླ་ ལ་ བཞུགས་པ །"
  },
  {
    "source": "དེའི་ཡང་ཐུགས་ཀར་ཏིང་ངེ་འཛིན་སེམས་དཔའ་ཟླ་བ་ལ་ཧྲཱིཿཡིག་སྔགས་ཀྱིས་བསྐོར་བ་གསལ་བཏབ་ནས།",
    "target": "དེ འི་ ཡང་ ཐུགས་ ཀ ར་ ཏིང་ངེ་འཛིན་ སེམས་དཔའ་ ཟླ་བ་ ལ་ ཧྲཱིཿ ཡིག་ སྔགས་ ཀྱིས་ བསྐོར་བ་ གསལ་ བཏབ་ ནས །"
  },
  {
    "source": "ལྷ་གསུམ་ཀའི་ཐུགས་ཀ་ནས་རང་དང་འདྲ་བའི་ལྷ་འོད་ཟེར་གྱི་སྣ་ལ་ཞུགས་པ་སྤྲོས་ནས།",
    "target": "ལྷ་ གསུམ་ ཀ འི་ ཐུགས་ ཀ་ ནས་ རང་ དང་ འདྲ་བ འི་ ལྷ་ འོད་ཟེར་ གྱི་ སྣ་ ལ་ ཞུགས་པ་ སྤྲོས་ ནས །"
  },
  {
    "source": "སེམས་ཅན་ཐམས་ཅད་ཀྱི་དོན་མཛད་པར་བསམ་མོ།།",
    "target": "སེམས་ཅན་ ཐམས་ཅད་ ཀྱི་ དོན་ མཛད་པ ར་ བསམ་ མོ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "བདག་ཉིད་ཀྱི་སྤྱི་བོར་ལྷའི་ས་བོན་ཨ་དཀར་པོ།",
    "target": "བདག་ ཉིད་ ཀྱི་ སྤྱི་བོ ར་ ལྷ འི་ ས་བོན་ ཨ་ དཀར་ པོ །"
  },
  {
    "source": "མགྲིན་པར་ལྷ་མིན་གྱི་སུ་དམར་སྐྱ།",
    "target": "མགྲིན་པ ར་ ལྷ་མིན་ གྱི་ སུ་ དམར་སྐྱ །"
  },
  {
    "source": "སྙིང་གར་མིའི་ནྲི་སྔོན་པོ།",
    "target": "སྙིང་ག ར་ མི འི་ ནྲི་ སྔོན་པོ །"
  },
  {
    "source": "ལྟེ་བར་དུད་འགྲོའི་ཏྲི་སེར་པོ།",
    "target": "ལྟེ་བ ར་ དུད་འགྲོ འི་ ཏྲི་ སེར་པོ །"
  },
  {
    "source": "ནུ་ལམ་དུ་ཡི་དྭགས་ཀྱི་པྲེ་ལྗང་ཁུ།",
    "target": "ནུ་ ལམ་ དུ་ ཡི་དྭགས་ ཀྱི་ པྲེ་ ལྗང་ཁུ །"
  },
  {
    "source": "བཤང་ལམ་དུ་དམྱལ་བའི་དུ་དུད་ཁ་རྣམས་དང་།",
    "target": "བཤང་ལམ་ དུ་ དམྱལ་བ འི་ དུ་ དུད་ཁ་ རྣམས་ དང་ །"
  },
  {
    "source": "མདུན་དུ་བཅོམ་ལྡན་འདས་སྤྱན་རས་གཟིགས་གཙོ་རྐྱང་བཞིན་སྐྱེད།",
    "target": "མདུན་ དུ་ བཅོམ་ལྡན་འདས་ སྤྱན་རས་གཟིགས་ གཙོ་ རྐྱང་ བཞིན་ སྐྱེད །"
  },
  {
    "source": "བཟླས་པའི་དུས་བཅོམ་ལྡན་འདས་ཀྱི་གནས་དྲུག་ཏུ་ཟླ་བའི་དཀྱིལ་འཁོར་ལ།",
    "target": "བཟླས་པ འི་ དུས་ བཅོམ་ལྡན་འདས་ ཀྱི་ གནས་ དྲུག་ ཏུ་ ཟླ་བ འི་ དཀྱིལ་འཁོར་ ལ །"
  },
  {
    "source": "ཨོཾམཎིཔདམེཧཱུྃཞེས་པའི་ས་བོན་ལ་རིག་པའི་རྒྱལ་པོ་དེ་ཉིད་ཀྱིས་བསྐོར་བ་དཀར་དམར་སྔོ་སེར་ལྗང་མཐིང་ཁ་གསལ་བཏབ་སྟེ།",
    "target": "ཨོཾ མཎི པདམེ ཧཱུྃ ཞེས་ པ འི་ ས་བོན་ ལ་ རིག་པ འི་ རྒྱལ་པོ་ དེ་ ཉིད་ ཀྱིས་ བསྐོར་བ་ དཀར་དམར་ སྔོ་སེ ར་ ལྗང་ མཐིང་ ཁ་གསལ་ བཏབ་ སྟེ །"
  },
  {
    "source": "སྔགས་དྲག་པོའི་འཛབ་ཏུ་བཟླ་དུས།",
    "target": "སྔགས་ དྲག་པོ འི་ འཛབ་ ཏུ་ བཟླ་ དུས །"
  },
  {
    "source": "བཤང་བའི་དུ་ལས་འོད་ཟེར་ནག་པོ་འཕྲོས་པས།",
    "target": "བཤང་བ འི་ དུ་ ལས་ འོད་ཟེར་ ནག་པོ་ འཕྲོས་པ ས །"
  },
  {
    "source": "རང་གཞན་གྱིས་ཐོག་མ་མེད་པ་ནས་བསགས་པའི་དམྱལ་བ་མྱོང་འགྱུར་གྱི་ལས་ངན་བག་ཆགས་དང་བཅས་པ་བསྡུས།",
    "target": "རང་ གཞན་ གྱིས་ ཐོག་མ་ མེད་པ་ ནས་ བསགས་པ འི་ དམྱལ་བ་ མྱོང་ འགྱུར་ གྱི་ ལས་ངན་ བག་ཆགས་ དང་ བཅས་པ་ བསྡུས །"
  },
  {
    "source": "དམྱལ་བའི་གནས་གཟུགས་སྡུག་བསྔལ་དང་བཅས་པར་བསྒྱུར་ནས་ཅུང་ཟད་གསལ་བཏབ་པའི་མཐར།",
    "target": "དམྱལ་བ འི་ གནས་ གཟུགས་ སྡུག་བསྔལ་ དང་ བཅས་པ ར་ བསྒྱུར་ ནས་ ཅུང་ཟད་ གསལ་ བཏབ་པ འི་ མཐ ར །"
  },
  {
    "source": "མདུན་བསྐྱེད་ཀྱི་ཧཱུྃ་ཡིག་ལས་ཡེ་ཤེས་ཀྱི་མེ་ལྕེ་འཕྲོས་བཤང་བའི་ལམ་དུ་ཞུགས།",
    "target": "མདུན་ བསྐྱེད་ ཀྱི་ ཧཱུྃ་ ཡིག་ ལས་ ཡེ་ཤེས་ ཀྱི་ མེ་ལྕེ་ འཕྲོས་ བཤང་བ འི་ ལམ་ དུ་ ཞུགས །"
  },
  {
    "source": "དམྱལ་བའི་གནས་གཟུགས་སྡུག་བསྔལ་རྣམས་བསྲེས་ནས་ཧཱུྃ་ཡིག་ནག་པོ་ཞིག་ཏུ་གྱུར།",
    "target": "དམྱལ་བ འི་ གནས་ གཟུགས་ སྡུག་བསྔལ་ རྣམས་ བསྲེས་ ནས་ ཧཱུྃ་ ཡིག་ནག་པོ་ ཞིག་ ཏུ་ གྱུར །"
  },
  {
    "source": "དེ་བཞིན་དུ་གནས་ལྔ་ལ་ཡང་རིགས་འགྲེའོ།།",
    "target": "དེ་ བཞིན་ དུ་ གནས་ ལྔ་ ལ་ ཡང་ རིགས་ འགྲེ འོ ། །"
  },
  {
    "source": "མཐར་མདུན་བསྐྱེད་ཀྱི་བཅོམ་ལྡན་འདས་བདག་ཉིད་ལ་བསྟིམ་མོ།།",
    "target": "མཐ ར་ མདུན་ བསྐྱེད་ ཀྱི་ བཅོམ་ལྡན་འདས་ བདག་ ཉིད་ ལ་ བསྟིམ་ མོ ། །"
  },
  {
    "source": "ལྔ་པ་ནི།",
    "target": "ལྔ་པ་ ནི །"
  },
  {
    "source": "རང་གི་བཤང་ལམ་གྱི་ཧཱུྃ་ཡིག་ལས་མེ་འབར།",
    "target": "རང་ གི་ བཤང་ལམ་ གྱི་ ཧཱུྃ་ ཡིག་ ལས་ མེ་ འབར །"
  },
  {
    "source": "རྣམ་སྨིན་གྱི་ལུས་སྦྱངས་ནས།",
    "target": "རྣམ་སྨིན་ གྱི་ ལུས་ སྦྱངས་ ནས །"
  },
  {
    "source": "སྤྱན་རས་གཟིགས་ཀྱི་སྐུར་བྱས་པའི་སྤྱི་བོའི་ཨོཾ་ལས་སྐུ་སྤྱན་རས་གཟིགས་དཀར་པོ།",
    "target": "སྤྱན་རས་གཟིགས་ ཀྱི་ སྐུ ར་ བྱས་པ འི་ སྤྱི་བོ འི་ ཨོཾ་ ལས་ སྐུ་ སྤྱན་རས་གཟིགས་ དཀར་པོ །"
  },
  {
    "source": "མགྲིན་པར་མ་ལས་གསུང་གི་དམར་པོ།",
    "target": "མགྲིན་པ ར་ མ་ལ ས་ གསུང་ གི་ དམར་པོ །"
  },
  {
    "source": "སྙིང་གར་ཎི་ལས་ཐུགས་ཀྱི་སྔོན་པོ།",
    "target": "སྙིང་ག ར་ ཎི་ ལས་ ཐུགས་ ཀྱི་ སྔོན་པོ །"
  },
  {
    "source": "ལྟེ་བར་པད་ལས་ཡོན་ཏན་གྱི་སེར་པོ།",
    "target": "ལྟེ་བ ར་ པད་ ལས་ ཡོན་ཏན་ གྱི་ སེར་པོ །"
  },
  {
    "source": "གསང་གནས་སུ་མེ་ལས་འཕྲིན་ལས་ཀྱི་སྤྱན་རས་གཟིགས་ལྗང་ཁུ་རྣམས་ཀྱི་ཐུགས་ཀར་ཟླ་བ་ལ་ས་བོན་སྔགས་འཕྲེང་དང་བཅས་པ་རང་གི་ཁ་དོག་དང་མཐུན་པར་གསལ་བཏབ།",
    "target": "གསང་གནས་ སུ་ མེ་ལ ས་ འཕྲིན་ ལས་ ཀྱི་ སྤྱན་རས་གཟིགས་ ལྗང་ཁུ་ རྣམས་ ཀྱི་ ཐུགས་ ཀ ར་ ཟླ་བ་ ལ་ ས་བོན་ སྔགས་ འཕྲེང་ དང་ བཅས་པ་ རང་ གི་ ཁ་དོག་ དང་ མཐུན་པ ར་ གསལ་བཏབ །"
  },
  {
    "source": "སྔགས་བཟླ་བའི་དུས།",
    "target": "སྔགས་ བཟླ་བ འི་ དུས །"
  },
  {
    "source": "སྤྱི་བོ་ལས་འོད་ཟེར་དཀར་པོ་འཕྲོས།",
    "target": "སྤྱི་བོ་ ལས་ འོད་ཟེར་ དཀར་པོ་ འཕྲོས །"
  },
  {
    "source": "བདག་གི་ལུས་ཐམས་ཅད་གང་།",
    "target": "བདག་ གི་ ལུས་ ཐམས་ཅད་ གང་ །"
  },
  {
    "source": "བ་སྤུའི་བུ་ག་རྣམས་ནས་ཕྱིར་སོང་བས་འཇིག་རྟེན་གྱི་ཁམས་ཐམས་ཅད་གང་།",
    "target": "བ་སྤུ འི་ བུ་ག་ རྣམས་ ནས་ ཕྱི ར་ སོང་བ ས་ འཇིག་རྟེན་ གྱི་ ཁམས་ ཐམས་ཅད་ གང་ །"
  },
  {
    "source": "བདག་གཞན་ཐམས་ཅད་ཀྱི་ཉོན་མོངས་པ་གཏི་མུག་དང་དེའི་དབང་གིས་བསགས་པའི་ལས་ཀྱི་སྒྲིབ་པ་བག་ཆགས་དང་བཅས་པ་སྦྱངས།",
    "target": "བདག་གཞན་ ཐམས་ཅད་ ཀྱི་ ཉོན་ མོངས་པ་ གཏི་མུག་ དང་ དེ འི་ དབང་ གིས་ བསགས་པ འི་ ལས་ ཀྱི་ སྒྲིབ་པ་ བག་ཆགས་ དང་ བཅས་པ་ སྦྱང ས །"
  },
  {
    "source": "སྤྱན་རས་གཟིགས་ཀྱི་སྐུའི་དངོས་གྲུབ་ཐོབ་པར་བསམས་ལ་བཟླའོ།།",
    "target": "སྤྱན་རས་གཟིགས་ ཀྱི་ སྐུ འི་ དངོས་གྲུབ་ ཐོབ་པ ར་ བསམས་ ལ་ བཟླ འོ ། །"
  },
  {
    "source": "དེ་བཞིན་དུ་མགྲིན་པར་འདོད་ཆགས༴གསུང་གི༴སྙིང་གར་ཞེ་སྡང༴ཐུགས་ཀྱི༴ལྟེ་བར་ང་རྒྱལ༴ཡོན་ཏན༴གསང་གནས་སུ་ཕྲག་དོག༴འཕྲིན་ལས༴དྲུག་པ་ནི།",
    "target": "དེ་ བཞིན་ དུ་ མགྲིན་པ ར་ འདོད་ ཆགས ༴ གསུང་ གི ༴ སྙིང་ ག ར་ ཞེ་ སྡང ༴ ཐུགས་ ཀྱི ༴ ལྟེ་བ ར་ ང་ རྒྱལ ༴ ཡོན་ཏན ༴ གསང་གནས་ སུ་ ཕྲག་ དོག ༴ འཕྲིན་ལས ༴ དྲུག་པ་ ནི །"
  },
  {
    "source": "སེམས་གཡོ་བ་མེད་པའི་རྒྱུན་ལ་རྩེ་གཅིག་ཏུ་མཉམ་པར་བཞག་ཅིང་།",
    "target": "སེམས་ གཡོ་བ་ མེད་པ འི་ རྒྱུན་ ལ་རྩེ་ གཅིག་ ཏུ་ མཉམ་པ ར་ བཞག་ ཅིང་ །"
  },
  {
    "source": "དེ་ལས་མི་གནས་པར་འཕྲོ་ན།",
    "target": "དེ་ ལས་ མི་ གནས་པ ར་ འཕྲོ་ ན །"
  },
  {
    "source": "འཕྲོ་མཁན་གྱི་ཤེས་པ་ལ་སོ་སོར་བརྟགས་ཏེ་ཕྱིན་ཅི་ལོག་ལས་ཕྱུང་ནས་ཡང་དག་པའི་ངང་དུ་བཞག་གོ།",
    "target": "འཕྲོ་ མཁན་ གྱི་ ཤེས་པ་ ལ་ སོ་སོ ར་ བརྟགས་ ཏེ་ ཕྱིན་ ཅི་ ལོག་ ལས་ ཕྱུང་ ནས་ ཡང་ དག་པ འི་ ངང་ དུ་ བཞག་ གོ །"
  },
  {
    "source": "འདི་ནི་ངོ་བོའི་སྒོ་ནས་ཞིང་ཆོས་སྐུར་སྦྱང་བ་ཞེས་བྱའོ།།",
    "target": "འདི་ ནི་ ངོ་བོ འི་ སྒོ་ ནས་ ཞིང་ ཆོས་སྐུ ར་ སྦྱང་བ་ ཞེས་ བྱ འོ ། །"
  },
  {
    "source": "དེ་ལས་ལངས་པའི་རྗེས་ཐོབ་ཏུ་གང་ཤར་གྱི་སྣང་བ་འཕགས་པ་སྤྱན་རས་གཟིགས་ཀྱི་སྐུར་རྟོགས་པས་ལྷག་པར་མོས་པར་བྱེད་པ་སྣང་ཚད་སྐུའི་ཁྱེར་སོ་ཞེས་བྱའོ།།",
    "target": "དེ་ ལས་ ལངས་པ འི་ རྗེས་ཐོབ་ ཏུ་ གང་ ཤར་ གྱི་ སྣང་བ་ འཕགས་པ་ སྤྱན་རས་གཟིགས་ ཀྱི་ སྐུ ར་ རྟོགས་པ ས་ ལྷག་པ ར་ མོས་པ ར་ བྱེད་པ་ སྣང་ ཚད་ སྐུ འི་ ཁྱེར་ སོ་ ཞེས་ བྱ འོ ། །"
  },
  {
    "source": "སྒྲར་ལྷང་ལྷང་གྲགས་པ་ཐམས་ཅད་ཡི་གེ་དྲུག་པར་རྟོགས་པས་ལྷག་པར་མོས་པར་བྱེད་པ་གྲགས་ཚད་གསུང་གིས་ཁྱེར་སོ་ཞེས་བྱའོ།།",
    "target": "སྒྲར་ ལྷང་ལྷང་ གྲགས་པ་ ཐམས་ཅད་ ཡི་གེ་ དྲུག་པ ར་ རྟོགས་པ ས་ ལྷག་པ ར་ མོས་པ ར་ བྱེད་པ་ གྲགས་ ཚད་ གསུང་ གིས་ ཁྱེར་ སོ་ ཞེས་ བྱ འོ ། །"
  },
  {
    "source": "ཡིད་ཀྱི་རབ་ཏུ་གཡོ་བ་ཐམས་ཅད་སྒྱུ་མ་ཙམ་དུ་རྟོགས་པས་ལྷག་པར་མོས་པ་འཆར་ཚད་ཐུགས་ཆོས་ཉིད་ཀྱི་ཁྱེར་སོ་ཞེས་བྱའོ།།",
    "target": "ཡིད་ ཀྱི་ རབ་ ཏུ་ གཡོ་བ་ ཐམས་ཅད་ སྒྱུ་མ་ ཙམ་ དུ་ རྟོགས་པ ས་ ལྷག་པ ར་ མོས་པ་ འཆར་ ཚད་ ཐུགས་ ཆོས་ཉིད་ ཀྱི་ ཁྱེར་ སོ་ ཞེས་ བྱ འོ ། །"
  },
  {
    "source": "འདི་ནི་རྣམ་པའི་སྒོ་ནས་ཞིང་ལོངས་སྐུར་སྦྱང་བ་ཞེས་བྱའོ།།",
    "target": "འདི་ ནི་ རྣམ་པ འི་ སྒོ་ ནས་ ཞིང་ ལོངས་སྐུ ར་ སྦྱང་བ་ ཞེས་ བྱ འོ ། །"
  },
  {
    "source": "ཐོ་རངས་ཀྱི་ཚེ།",
    "target": "ཐོ་རངས་ ཀྱི་ ཚེ །"
  },
  {
    "source": "བདག་ཉིད་འཕགས་པའི་སྐུར་གསལ་བའི་ཐུགས་ཀའི་སྔགས་འཕྲེང་ལས།",
    "target": "བདག་ཉིད་ འཕགས་པ འི་ སྐུ ར་ གསལ་བ འི་ ཐུགས་ཀ འི་ སྔགས་ འཕྲེང་ ལས །"
  },
  {
    "source": "འོད་ཟེར་ཤི་གསོས་ཀྱི་བདུད་རྩི་ལྟ་བུ་འཕྲོས་པས།",
    "target": "འོད་ཟེར་ ཤི་ གསོས་ ཀྱི་ བདུད་རྩི་ ལྟ་བུ་ འཕྲོས་པ ས །"
  },
  {
    "source": "སེམས་ཅན་ཐམས་ཅད་ཀྱི་ནད་དང་སྡུག་བསྔལ་མྱ་ངན་དང་ཡིད་མི་བདེ་བ་ཐམས་ཅད་དག་པ་དང་།",
    "target": "སེམས་ཅན་ ཐམས་ཅད་ ཀྱི་ ནད་ དང་ སྡུག་བསྔལ་ མྱ་ངན་ དང་ ཡིད་ མི་ བདེ་བ་ ཐམས་ཅད་ དག་པ་ དང་ །"
  },
  {
    "source": "སྔ་དྲོ་འོད་ཟེར་དམར་པོ་ལྕགས་ཀྱུའི་རྣམ་པ་ཅན་འཕྲོས་པས།",
    "target": "སྔ་དྲོ་ འོད་ཟེར་ དམར་པོ་ ལྕགས་ཀྱུ འི་ རྣམ་པ་ ཅན་ འཕྲོས་པ ས །"
  },
  {
    "source": "སྣང་མི་སྣང་རྒྱུ་མི་རྒྱུའི་འགྲོ་བ་ཐམས་ཅད་རང་དབང་དང་བྲལ་བར་བདག་གི་དབང་དུ་གྱུར་པ་དང་།",
    "target": "སྣང་ མི་ སྣང་ རྒྱུ་ མི་ རྒྱུ འི་ འགྲོ་བ་ ཐམས་ཅད་ རང་ དབང་ དང་ བྲལ་བ ར་ བདག་ གི་ དབང་ དུ་ གྱུར་པ་ དང་ །"
  },
  {
    "source": "དགོང་མོ་སྔགས་འཕྲེང་སྔོན་པོ་ལས་འོད་ཟེར་འཕྲོས་པས།",
    "target": "དགོང་མོ་ སྔགས་ འཕྲེང་ སྔོན་པོ་ ལས་ འོད་ཟེར་ འཕྲོས་པ ས །"
  },
  {
    "source": "བདག་གཞན་ཐམས་ཅད་ཀྱི་འདོད་ཆགས་ཞེ་སྡང་གཏི་མུག་གི་དགྲ་བོ་སྟོང་པ་ཉིད་ཀྱི་འབྲུབ་ཁུང་དུ་བཀུགའདོད་ཆགས་མི་སྡུག་པ་དང་།",
    "target": "བདག་གཞན་ ཐམས་ཅད་ ཀྱི་ འདོད་ཆགས་ ཞེ་སྡང་ གཏི་མུག་ གི་ དགྲ་བོ་ སྟོང་པ་ཉིད་ ཀྱི་ འབྲུབ་ཁུང་ དུ་ བཀུག འདོད་ཆགས་ མི་ སྡུག་པ་ དང་ །"
  },
  {
    "source": "ཞེ་སྡང་བྱམས་པ་དང་།",
    "target": "ཞེ་སྡང་ བྱམས་པ་ དང་ །"
  },
  {
    "source": "གཏི་མུག་སོ་སོར་རྟོག་པའི་མཚོན་ཆས་བསད།",
    "target": "གཏི་མུག་ སོ་སོ ར་ རྟོག་པ འི་ མཚོན་ཆ ས་ བསད །"
  },
  {
    "source": "སོ་སོར་རང་རིག་པའི་ཕོ་ཉས་ཟོས་པས་ཚིམ་པར་བསམ་པ་དང་།",
    "target": "སོ་སོ ར་ རང་ རིག་པ འི་ ཕོ་ཉ ས་ ཟོས་པ ས་ ཚིམ་པ ར་ བསམ་པ་ དང་ །"
  },
  {
    "source": "སྲོད་ལ་འོད་ཟེར་སེར་པོ་འཕྲོས་པས།",
    "target": "སྲོད་ ལ་ འོད་ཟེར་ སེར་པོ་ འཕྲོས་པ ས །"
  },
  {
    "source": "བདག་གཞན་གྱི་བསོད་ནམས་དང་འབྱོར་པ་སྟེ་ཕུན་སུམ་ཚོགས་པ་རྒྱས་པར་བསམ།",
    "target": "བདག་གཞན་ གྱི་ བསོད་ནམས་ དང་ འབྱོར་པ་ སྟེ་ ཕུན་སུམ་ཚོགས་པ་ རྒྱས་པ ར་ བསམ །"
  },
  {
    "source": "བདག་སངས་རྒྱས་པའི་ཞིང་དུ་སེམས་ཅན་ཐམས་ཅད་ཞི་རྒྱས་དབང་དྲག་བཞི་ལ་དབང་འབྱོར་བ་ཤ་སྟག་འབྱུང་བར་གྱུར་ཅིག་ཅེས།",
    "target": "བདག་ སངས་རྒྱས་པ འི་ ཞིང་ དུ་ སེམས་ཅན་ ཐམས་ཅད་ ཞི་རྒྱས་དབང་དྲག་ བཞི་ ལ་ དབང་ འབྱོར་བ་ ཤ་སྟག་ འབྱུང་བ ར་ གྱུར་ ཅིག་ ཅེས །"
  },
  {
    "source": "བསྔོ་བ་བྱ་ཞིང་སྤྲུལ་སྐུར་སྦྱང་བའོ།།",
    "target": "བསྔོ་བ་ བྱ་ ཞིང་ སྤྲུལ་སྐུ ར་ སྦྱང་བ འོ ། །"
  },
  {
    "source": "བདུན་པ་ནི།",
    "target": "བདུན་པ་ ནི །"
  },
  {
    "source": "སྤྱི་བོའི་བླ་མ་འོད་དཔག་ཏུ་མེད་པའི་ཕྱག་ཏུ།",
    "target": "སྤྱི་བོ འི་ བླ་མ་ འོད་ དཔག་ ཏུ་ མེད་པ འི་ ཕྱག་ ཏུ །"
  },
  {
    "source": "དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་བརླབས་པའི་འཆི་བ་མེད་པའི་བདུད་རྩིས་གང་བའི་བུམ་པ་བསྣམས་པ་ལ་དམིགས་ནས།",
    "target": "དེ་བཞིན་གཤེགས་པ་ ཐམས་ཅད་ ཀྱིས་ བྱིན་ གྱིས་ བརླབས་པ འི་ འཆི་བ་ མེད་པ འི་ བདུད་རྩི ས་ གང་བ འི་ བུམ་པ་ བསྣམས་པ་ ལ་ དམིགས་ ནས །"
  },
  {
    "source": "སྔགས་གསོལ་འདེབས་ཀྱི་ཚུལ་དུ་བཟླས་པས།",
    "target": "སྔགས་ གསོལ་འདེབས་ ཀྱི་ ཚུལ་ དུ་ བཟླས་པ ས །"
  },
  {
    "source": "བདུད་རྩི་ཆིལ་ཆིལ་ལུད་པ་བདག་སྤྱན་རས་གཟིགས་སུ་གསལ་བའི་སྤྱི་བོ་ནས་ཞུགས་པས།",
    "target": "བདུད་རྩི་ ཆིལ་ ཆིལ་ ལུད་པ་ བདག་ སྤྱན་རས་གཟིགས་ སུ་ གསལ་བ འི་ སྤྱི་བོ་ ནས་ ཞུགས་པ ས །"
  },
  {
    "source": "ཚེ་ཐོག་མ་མེད་པ་ནས་བསགས་པའི་སྡིག་སྒྲིབ་ནད་ཐམས་ཅད་དུད་ཁུ་རྣམ་པ་དང་།",
    "target": "ཚེ་ ཐོག་མ་ མེད་པ་ ནས་ བསགས་པ འི་ སྡིག་སྒྲིབ་ ནད་ ཐམས་ཅད་ དུད་ཁུ་ རྣམ་པ་ དང་ །"
  },
  {
    "source": "གདོན་བགེགས་འཆི་བདག་ལ་སོགས་པའི་བདུད་བཞི་མི་སྡུག་པའི་གཟུགས་སུ་རྐང་པའི་མཐེ་བོང་ནས་དོན་པས།",
    "target": "གདོན་ བགེགས་ འཆི་བདག་ ལ་ སོགས་པ འི་ བདུད་ བཞི་ མི་ སྡུག་པ འི་ གཟུགས་ སུ་ རྐང་པ འི་ མཐེ་བོང་ ནས་ དོན་པ ས །"
  },
  {
    "source": "ལུས་དྲི་མ་མེད་པར་གྱུར་པ་འཆི་མེད་ཀྱི་བདུད་རྩིས་གང་བས།",
    "target": "ལུས་ དྲི་མ་ མེད་པ ར་ གྱུར་པ་ འཆི་མེད་ ཀྱི་ བདུད་རྩི ས་ གང་བ ས །"
  },
  {
    "source": "གསེར་འགྱུར་གྱི་རྩིས་ལྕགས་བསྲེགས་པ་ལ་རེག་པ་བཞིན།",
    "target": "གསེར་འགྱུར་ གྱི་ རྩིས་ ལྕགས་ བསྲེགས་པ་ ལ་ རེག་པ་ བཞིན །"
  },
  {
    "source": "ལུས་ངག་ཡིད་གསུམ་འཆི་བ་མེད་པ་སྐུ་གསུང་ཐུགས་རྡོ་རྗེར་གྱུར་པར་བསམ་མོ།།",
    "target": "ལུས་ངག་ ཡིད་ གསུམ་ འཆི་བ་ མེད་པ་ སྐུ་གསུང་ཐུགས་ རྡོ་རྗེ ར་ གྱུར་པ ར་ བསམ་ མོ ། །"
  },
  {
    "source": "གཉིས་པ་རྫོགས་རིམ་ལ།",
    "target": "གཉིས་པ་ རྫོགས་རིམ་ ལ །"
  },
  {
    "source": "ཞི་གནས་དང་།",
    "target": "ཞི་གནས་ དང་ །"
  },
  {
    "source": "ལྷག་མཐོང་གཉིས་ལས།",
    "target": "ལྷག་མཐོང་ གཉིས་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཀླུའི་དབང་པོ་གཉིད་ཀྱི་ལོག་པ་ལྟ་བུར་ལུས་དྲང་པོར་བསྲང་།",
    "target": "ཀླུ འི་ དབང་པོ་ གཉིད་ ཀྱི་ ལོག་པ་ ལྟ་བུ ར་ ལུས་ དྲང་པོ ར་ བསྲང་ །"
  },
  {
    "source": "མིག་གཉའ་ཤིང་གང་ཙམ་གྱི་ཐད་དུ་གཡོ་བ་མེད་པར་གཏད།",
    "target": "མིག་ གཉའ་ཤིང་ གང་ ཙམ་ གྱི་ ཐད་ དུ་ གཡོ་བ་ མེད་པ ར་ གཏད །"
  },
  {
    "source": "དེ་ནས་སེམས་དང་པོར་ནང་ཉིད་ལ་བསྒྲིམས་ནས་དམིགས་པ་གང་ལ་སེམས་གཏད་ན་གནས་པ་སྐྱེ་བར་འགྱུར་བ་དེ་བསྒོམ་སྟེ།",
    "target": "དེ་ ནས་ སེམས་ དང་པོ ར་ ནང་ ཉིད་ ལ་ བསྒྲིམས་ ནས་ དམིགས་པ་ གང་ ལ་ སེམས་ གཏད་ ན་ གནས་པ་ སྐྱེ་བ ར་ འགྱུར་བ་ དེ་ བསྒོམ་ སྟེ །"
  },
  {
    "source": "ཀླུའི་བྱང་ཆུབ་ལ་མགོ་ལ་མ་ཧེའི་རྭ་སྐྱེས་པ་བསྒོམ་དུ་བཅུག་པས་སེམས་ཟིན་པ་བཞིན་ནོ།།",
    "target": "ཀླུ འི་ བྱང་ཆུབ་ ལ་ མགོ་ ལ་ མ་ ཧེ འི་ རྭ་ སྐྱེས་པ་ བསྒོམ་ དུ་ བཅུག་པ ས་ སེམས་ ཟིན་པ་ བཞིན་ ནོ ། །"
  },
  {
    "source": "གལ་ཏེ་མི་གནས་པར་འཕྲོ་ན།",
    "target": "གལ་ ཏེ་ མི་ གནས་པ ར་ འཕྲོ་ ན །"
  },
  {
    "source": "ཐོལ་སྐྱེས་རྦད་གཅོད་ཀྱིས་འགྱུར་བའི་འཕྲང་དགག་པར་བྱའོ།།",
    "target": "ཐོལ་ སྐྱེས་ རྦད་ གཅོད་ ཀྱིས་ འགྱུར་བ འི་ འཕྲང་ དགག་པ ར་ བྱ འོ ། །"
  },
  {
    "source": "གཞན་དུ་དྲན་པའི་སོ་པ་བསྐོས་ནས་དམིགས་པའི་རྒྱུན་ལ་བརྟགས་པས།",
    "target": "གཞན་ དུ་ དྲན་པ འི་ སོ་པ་ བསྐོས་ ནས་ དམིགས་པ འི་ རྒྱུན་ ལ་ བརྟགས་པ ས །"
  },
  {
    "source": "ཤིན་ཏུ་སྦྱངས་པ་དང་ལྡན་པའི་སེམས་སེམས་ཉིད་ལ་གནས་པར་འགྲུབ་སྟེ་ཞི་གནས་ཞེས་བྱའོ།།",
    "target": "ཤིན་ ཏུ་ སྦྱངས་པ་ དང་ ལྡན་པ འི་ སེམས་ སེམས་ཉིད་ ལ་ གནས་པ ར་ འགྲུབ་ སྟེ་ ཞི་གནས་ ཞེས་ བྱ འོ ། །"
  },
  {
    "source": "དེའི་ངང་དུ་ཆོས་ཐམས་ཅད་མཉམ་པ་ཉིད་དུ་བསྒྲུབ་པར་བྱའོ།།",
    "target": "དེ འི་ ངང་ དུ་ ཆོས་ ཐམས་ཅད་ མཉམ་པ་ ཉིད་ དུ་ བསྒྲུབ་པ ར་ བྱ འོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "སྤྱོད་པ་རྣམ་པར་སྦྱོང་བ་དང་།",
    "target": "སྤྱོད་པ་ རྣམ་པར་ སྦྱོང་བ་ དང་ །"
  },
  {
    "source": "དམིགས་པ་རྣམ་པར་སྦྱོང་བ་དང་།",
    "target": "དམིགས་པ་ རྣམ་པར་ སྦྱོང་བ་ དང་ །"
  },
  {
    "source": "ཉོན་མོངས་པ་རྣམས་པར་སྦྱོང་བའི་ཚུལ་གསུམ་ལས།",
    "target": "ཉོན་ མོངས་པ་ རྣམས་ པར་ སྦྱོང་བ འི་ ཚུལ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འགྲོ་བ་དང་།",
    "target": "འགྲོ་བ་ དང་ །"
  },
  {
    "source": "འཆག་པ་དང་།",
    "target": "འཆག་པ་ དང་ །"
  },
  {
    "source": "ཉལ་བ་དང་།",
    "target": "ཉལ་བ་ དང་ །"
  },
  {
    "source": "འདུག་པའི་གནས་སྐབས་ཐམས་ཅད་དུ་སོ་སོར་རྟོག་པའི་ཤེས་རབ་ཀྱིས་མ་ཡེངས་པར་ཡོངས་སུ་སྤྱོད་པར་བྱེད་པའོ།།",
    "target": "འདུག་པ འི་ གནས་ སྐབས་ ཐམས་ཅད་ དུ་ སོ་སོ ར་ རྟོག་པ འི་ ཤེས་རབ་ ཀྱིས་ མ་ ཡེངས་པ ར་ ཡོངས་ སུ་ སྤྱོད་པ ར་ བྱེད་པ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ཚོགས་དྲུག་གི་སྣང་བ་ལ་དགག་སྒྲུབ་ཀྱི་བཟོ་བཅོས་མི་བྱ་བར་ལྷུག་པར་འཇོག་པ་སྟེ།",
    "target": "ཚོགས་ དྲུག་ གི་ སྣང་བ་ ལ་ དགག་སྒྲུབ་ ཀྱི་ བཟོ་བཅོས་ མི་ བྱ་བ ར་ ལྷུག་པ ར་ འཇོག་པ་ སྟེ །"
  },
  {
    "source": "དེས་མི་འཆིང་ཞིང་གྲོལ་བར་འགྱུར་བ་སྒྱུ་མ་མཁན་ལ་སྒྱུ་མ་བཞིན་ནོ།།",
    "target": "དེ ས་ མི་ འཆིང་ ཞིང་ གྲོལ་བ ར་ འགྱུར་བ་ སྒྱུ་མ་ མཁན་ ལ་ སྒྱུ་མ་ བཞིན་ ནོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ཉོན་མོངས་པ་དུག་གསུམ་མམ་ལྔ་ལ་སོགས་པ་གང་ཤར་ཡང་།",
    "target": "ཉོན་ མོངས་པ་ དུག་ གསུམ་ མམ་ ལྔ་ ལ་ སོགས་པ་ གང་ ཤར་ ཡང་ །"
  },
  {
    "source": "དེ་ཉིད་ངོས་བཟུང་ནས་དེའི་རང་ངོ་ལ་སོ་སོ་རང་གིས་རིག་པས་བརྟགས་ན།",
    "target": "དེ་ ཉིད་ ངོས་ བཟུང་ ནས་ དེ འི་ རང་ ངོ་ ལ་ སོ་སོ་ རང་ གིས་ རིག་པ ས་ བརྟགས་ ན །"
  },
  {
    "source": "ཆེད་དུ་སྤང་མ་དགོས་པར་རང་ཞིར་འགྱུར་ཏེ།",
    "target": "ཆེད་ དུ་ སྤང་མ་ དགོས་པ ར་ རང་ ཞི ར་ འགྱུར་ ཏེ །"
  },
  {
    "source": "ཚུལ་འདིས་ཉོན་མོངས་པ་ཐམས་ཅད་བྱང་ཆུབ་ཐོབ་པའི་ཐབས་ཀྱི་མཆོག་ཏུ་འགྱུར་རོ།།",
    "target": "ཚུལ་ འདི ས་ ཉོན་ མོངས་པ་ ཐམས་ཅད་ བྱང་ཆུབ་ ཐོབ་པ འི་ ཐབས་ ཀྱི་ མཆོག་ ཏུ་ འགྱུར་ རོ ། །"
  },
  {
    "source": "གསུམ་པ་ལས་ཁ་ཚར་བསྟན་པ་ལ།",
    "target": "གསུམ་པ་ ལས་ ཁ་ཚར་ བསྟན་པ་ ལ །"
  },
  {
    "source": "ཐོག་མར་ལྡང་བའི་ཚེ།",
    "target": "ཐོག་མ ར་ ལྡང་བ འི་ ཚེ །"
  },
  {
    "source": "རང་ཉིད་འཕགས་པ་སྤྱན་རས་གཟིགས་དང་།",
    "target": "རང་ ཉིད་ འཕགས་པ་ སྤྱན་རས་གཟིགས་ དང་ །"
  },
  {
    "source": "གོས་དང་རྒྱན་ཐམས་ཅད་ན་བཟའ་དང་རྒྱན་དུ་ཤེས་པས་བགོ་ཞིང་།",
    "target": "གོས་ དང་ རྒྱན་ ཐམས་ཅད་ ན་བཟའ་ དང་ རྒྱན་ དུ་ ཤེས་པ ས་ བགོ་ ཞིང་ །"
  },
  {
    "source": "བྱ་སྤྱོད་ཐམས་ཅད་གཞན་དོན་གྱི་བསམ་པས་སྤྱོད་པའོ།།",
    "target": "བྱ་སྤྱོད་ ཐམས་ཅད་ གཞན་དོན་ གྱི་ བསམ་པ ས་ སྤྱོད་པ འོ ། །"
  },
  {
    "source": "ཆུ་སྦྱིན་ནི།",
    "target": "ཆུ་ སྦྱིན་ ནི །"
  },
  {
    "source": "ལག་པ་གཙང་མར་བཀྲུས།",
    "target": "ལག་པ་ གཙང་མ ར་ བཀྲུས །"
  },
  {
    "source": "རྩམ་པའི་དྲིས་མ་རེག་པར་བྱས་ལ།",
    "target": "རྩམ་པ འི་ དྲིས་ མ་ རེག་པ ར་ བྱས་ ལ །"
  },
  {
    "source": "མ་ཎི་ངག་ཏུ་བརྗོད་ཅིང་ཆུ་སྦྱིན་པ་དང་།",
    "target": "མ་ ཎི་ ངག་ ཏུ་ བརྗོད་ ཅིང་ ཆུ་ སྦྱིན་པ་ དང་ །"
  },
  {
    "source": "ཡིད་ཀྱི་དམིགས་པས་འཕགས་པ་སྤྱན་རས་གཟིགས་སུ་གསལ་བའི་ཐུགས་ཀ་ནས་འོད་ཟེར་འཕྲོས།",
    "target": "ཡིད་ ཀྱི་ དམིགས་པ ས་ འཕགས་པ་ སྤྱན་རས་གཟིགས་ སུ་ གསལ་བ འི་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "ཡི་དྭགས་ཀྱི་ཚོགས་མདུན་དུ་བཀུགཕྱག་མཐིལ་ནས་བདུད་རྩི་འོ་མ་ལྟ་བུའི་རྒྱུན་སྦྱིན་པས་ངོམས་ཤིང་ཚིམས་པས་སྡུག་བསྔལ་དང་མྱ་ངན་དང་ཡིད་མི་བདེ་བ་ལས་ཐར་བར་བསམས་ལ་མཐར་རང་གནས་སུ་སོང་བར་བལྟའོ།།",
    "target": "ཡི་དྭགས་ ཀྱི་ ཚོགས་ མདུན་ དུ་ བཀུགཕྱག་ མཐིལ་ ནས་ བདུད་རྩི་ འོ་མ་ ལྟ་བུ འི་ རྒྱུན་ སྦྱིན་པ ས་ ངོམས་ ཤིང་ ཚིམས་པ ས་ སྡུག་བསྔལ་ དང་ མྱ་ངན་ དང་ ཡིད་ མི་ བདེ་བ་ ལས་ ཐར་བ ར་ བསམས་ ལ་ མཐ ར་ རང་ གནས་ སུ་ སོང་བ ར་ བལྟ འོ ། །"
  },
  {
    "source": "ཚ་ཚ་གདབ་པ་ནི།",
    "target": "ཚ་ཚ་ གདབ་པ་ ནི །"
  },
  {
    "source": "ས་བརྐོ་བ་དང་།",
    "target": "ས་ བརྐོ་བ་ དང་ །"
  },
  {
    "source": "འབི་འབི་རིན་པོ་ཆེ་ལྔའི་རང་བཞིན་དུ་བྱིན་གྱིས་བརླབས་པ།",
    "target": "འབི་ འབི་ རིན་པོ་ཆེ་ ལྔ འི་ རང་བཞིན་ དུ་ བྱིན་ གྱིས་ བརླབས་པ །"
  },
  {
    "source": "འདེབས་པ།",
    "target": "འདེབས་པ །"
  },
  {
    "source": "ཡེ་ཤེས་པ་བསྟིམ་པ།",
    "target": "ཡེ་ཤེས་པ་ བསྟིམ་པ །"
  },
  {
    "source": "རབ་གནས་ཐམས་ཅད་ཡི་གེ་དྲུག་པའི་རིག་སྔགས་ཀྱིས་འགྲུབ་བོ།།",
    "target": "རབ་གནས་ ཐམས་ཅད་ ཡི་གེ་ དྲུག་པ འི་ རིག་སྔགས་ ཀྱིས་ འགྲུབ་ བོ ། །"
  },
  {
    "source": "ཟས་ཀྱི་རྣལ་འབྱོར་ནི།",
    "target": "ཟས་ ཀྱི་ རྣལ་འབྱོར་ ནི །"
  },
  {
    "source": "རང་ཉིད་ལྷར་གསལ་བའི་གནས་ལྔར་རིགས་ལྔ་གསལ་བཏབ།",
    "target": "རང་ ཉིད་ ལྷ ར་ གསལ་བ འི་ གནས་ ལྔ ར་ རིགས་ ལྔ་ གསལ་བཏབ །"
  },
  {
    "source": "སྤྱི་བོའི་བླ་མ་དང་བཅས་པས་བཟའ་བཏུང་འཆི་མེད་ཀྱི་བདུད་རྩིར་གྱུར་པ་ལོངས་སྤྱད་པས་ཚིམ་པར་བསམ་པས་སོ།།",
    "target": "སྤྱི་བོ འི་ བླ་མ་ དང་ བཅས་པ ས་ བཟའ་བཏུང་ འཆི་མེད་ ཀྱི་ བདུད་རྩི ར་ གྱུར་པ་ ལོངས་ སྤྱད་པ ས་ ཚིམ་པ ར་ བསམ་པ ས་ སོ ། །"
  },
  {
    "source": "ནམ་གུང་ཤེས་བྱ་བུམ་པར་བཅུག་པའི་རྣལ་འབྱོར་ནི།",
    "target": "ནམ་གུང་ ཤེས་བྱ་ བུམ་པ ར་ བཅུག་པ འི་ རྣལ་འབྱོར་ ནི །"
  },
  {
    "source": "རང་ཉིད་འཕགས་པར་གསལ་བཏབ་པའི་སྙིང་གར་ཡེ་ཤེས་སེམས་དཔའ།",
    "target": "རང་ ཉིད་ འཕགས་པ ར་ གསལ་ བཏབ་པ འི་ སྙིང་ག ར་ ཡེ་ཤེས་ སེམས་ དཔའ །"
  },
  {
    "source": "དེའི་འོད་ཀྱིས་སྣང་བ་ཐམས་ཅད་སྒྲིབ་བྲལ་དུ་སྦྱང་བར་བྱ་སྟེ།",
    "target": "དེ འི་ འོད་ ཀྱིས་ སྣང་བ་ ཐམས་ཅད་ སྒྲིབ་ བྲལ་ དུ་ སྦྱང་བ ར་ བྱ་ སྟེ །"
  },
  {
    "source": "སེམས་མ་ཡེངས་པའི་དྲན་པ་ལ་བཅིངས་པ་ཉིད་ཀྱིས་སོ།།",
    "target": "སེམས་ མ་ ཡེངས་པ འི་ དྲན་པ་ ལ་ བཅིངས་པ་ ཉིད་ ཀྱིས་ སོ ། །"
  },
  {
    "source": "འདའ་ཀ་མ་འཕོ་བའི་རྣལ་འབྱོར་ནི།",
    "target": "འདའ་ ཀ་ མ་ འཕོ་བ འི་ རྣལ་འབྱོར་ ནི །"
  },
  {
    "source": "རང་སྤྱན་རས་གཟིགས་དང་སྤྱི་བོར་བླ་མ་འོད་དཔག་མེད་གསལ་བཏབ་པའི་སྐུ་ལུས་ཀྱི་དབུས་སུ་ཡེ་ཤེས་ཀྱི་དབུ་མ།",
    "target": "རང་ སྤྱན་རས་གཟིགས་ དང་ སྤྱི་བོ ར་ བླ་མ་ འོད་དཔག་མེད་ གསལ་ བཏབ་པ འི་ སྐུ་ལུས་ ཀྱི་ དབུས་ སུ་ ཡེ་ཤེས་ ཀྱི་ དབུ་མ །"
  },
  {
    "source": "རང་གི་ལྟེ་བའི་ཐད་དུ་རྣམ་པར་ཤེས་པ་ཐིག་ལེ་ཙ་ན་ཀའི་ཚད་ཙམ་དུ་ཕྲ་བ་བལྟས་ཏེ།",
    "target": "རང་ གི་ ལྟེ་བ འི་ ཐད་ དུ་ རྣམ་པ ར་ ཤེས་པ་ ཐིག་ལེ་ ཙ་ན་ཀ འི་ ཚད་ ཙམ་ དུ་ ཕྲ་བ་ བལྟས་ ཏེ །"
  },
  {
    "source": "རླུང་བཟུང་།",
    "target": "རླུང་ བཟུང་ །"
  },
  {
    "source": "མཐར་འོག་གི་རླུང་དྲག་ཏུ་བསྒུལ་བས་སྣའི་སྒོར་ཤུགས་དང་བཅས་ཏེ་འབྱིན་པ་དང་བསྟུན།",
    "target": "མཐ ར་ འོག་ གི་ རླུང་ དྲག་ ཏུ་ བསྒུལ་ བས་ སྣ འི་ སྒོ ར་ ཤུགས་ དང་ བཅས་ ཏེ་ འབྱིན་པ་ དང་ བསྟུན །"
  },
  {
    "source": "ཡིད་ཀྱིས་ཐིག་ལེ་དབུ་མའི་ནང་ནས་བླ་མའི་ཐུགས་ཀར་རྩལ་པོ་ཆེས་མདའ་འཕངས་པ་བཞིན་སོང་བར་བསམས་ཏེ།",
    "target": "ཡིད་ ཀྱིས་ ཐིག་ལེ་ དབུ་མ འི་ ནང་ ནས་ བླ་མ འི་ ཐུགས་ཀ ར་ རྩལ་པོ་ཆེ ས་ མདའ་ འཕངས་པ་ བཞིན་ སོང་བ ར་ བསམས་ ཏེ །"
  },
  {
    "source": "མཐར་དམིགས་པ་མེད་པ་ལ་ཡུད་ཙམ་བཞག་ཅིང་།",
    "target": "མཐ ར་ དམིགས་པ་ མེད་པ་ ལ་ ཡུད་ ཙམ་ བཞག་ ཅིང་ །"
  },
  {
    "source": "དེའི་ཚེ་རླུང་ནང་དུ་མི་རྔུབ་པའོ།།",
    "target": "དེ འི་ ཚེ་ རླུང་ ནང་ དུ་ མི་ རྔུབ་པ འོ ། །"
  },
  {
    "source": "ཐམས་ཅད་ཀྱི་མཐར་དགེ་བའི་རྩ་བ་སེམས་ཅན་ཐམས་ཅད་ཀྱི་ཆེད་དུ་བྱང་ཆུབ་ཆེན་པོར་བསྔོ་བ་ནི་བསྔོ་བ་སྨོན་ལམ་གྱི་རྣལ་འབྱོར་རོ།།",
    "target": "ཐམས་ཅད་ ཀྱི་ མཐ ར་ དགེ་བ འི་ རྩ་བ་ སེམས་ཅན་ ཐམས་ཅད་ ཀྱི་ ཆེད་ དུ་ བྱང་ཆུབ་ ཆེན་པོ ར་ བསྔོ་བ་ ནི་ བསྔོ་བ་ སྨོན་ལམ་ གྱི་ རྣལ་འབྱོར་ རོ ། །"
  },
  {
    "source": "དེ་ལྟར།",
    "target": "དེ་ ལྟ ར །"
  },
  {
    "source": "ཐུགས་རྗེ་ཆེན་པོའི་སྨར་ཁྲིད་ཤིན་ཏུ་ཉུང་ངུར་བསྡུས་པའི་ཡི་གེ་འདི་ཡང་།",
    "target": "ཐུགས་རྗེ་ཆེན་པོ འི་ སྨར་ ཁྲིད་ ཤིན་ ཏུ་ ཉུང་ ངུར་ བསྡུས་པ འི་ ཡི་གེ་ འདི་ ཡང་ །"
  },
  {
    "source": "འཕྱོངས་རྒྱས་ནས་སྡེ་པ་ཧོར་ཕྲུག་མགོན་པོ་ཚེ་འཕེལ་གྱིས་བསྐུལ་བའི་ངོར་དགེ་སློང་པདྨ་དཀར་པོས།",
    "target": "འཕྱོངས་ རྒྱས་ ནས་ སྡེ་པ་ ཧོར་ ཕྲུག་ མགོན་པོ་ ཚེ་ འཕེལ་ གྱིས་ བསྐུལ་བ འི་ ངོ ར་ དགེ་སློང་ པདྨ་ དཀར་ པོ ས །"
  },
  {
    "source": "དགེ་བའི་བཤེས་གཉེན་མང་པོས་བྱིན་གྱིས་བརླབས་པའི་ཐང་པོ་ཆེའི་ཆོས་སྐྱོང་བའི་ཕོ་བྲང་ཐོབ་རྒྱལ་ལྷ་རྩེར་སྦྱར་བའོ།།",
    "target": "དགེ་བ འི་ བཤེས་གཉེན་ མང་པོ ས་ བྱིན་ གྱིས་ བརླབས་པ འི་ ཐང་ པོ་ ཆེ འི་ ཆོས་སྐྱོང་ བ འི་ ཕོ་བྲང་ ཐོབ་རྒྱལ་ ལྷ་ རྩེ ར་ སྦྱར་ བ འོ ། །"
  },
  {
    "source": "།།",
    "target": "། །"
  }
]
