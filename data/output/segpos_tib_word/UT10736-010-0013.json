[
  {
    "source": "༄༅།།",
    "target": "༄༅ ། །"
  },
  {
    "source": "ལམ་ཟབ་བླ་མ་སྒྲུབ་པའི་དམིགས་རིམ་བཞུགས་སོ།།",
    "target": "ལམ་ ཟབ་ བླ་མ་ སྒྲུབ་པ འི་ དམིགས་ རིམ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མཿསརྦ་ཛྙཱ་དྷ་རྨ་རཱ་ཛ་ཝ་གིནྡྲ།།",
    "target": "ན་མཿ སརྦ་ཛྙཱ་ དྷ་ རྨ་ རཱ་ཛ་ ཝ་ གིནྡྲ ། །"
  },
  {
    "source": "མཁྱེན་པའི་ཕ་མཐའ་མི་མངོན་ཞིང་།།",
    "target": "མཁྱེན་པ འི་ ཕ་མཐའ་ མི་ མངོན་ ཞིང་ ། །"
  },
  {
    "source": "བརྩེ་བའི་རྦ་རླབས་གཡོ་བ་ཅན།",
    "target": "བརྩེ་བ འི་ རྦ་རླབས་ གཡོ་བ་ཅན །"
  },
  {
    "source": "རྟོགས་པའི་ཡིད་བཞིན་ནོར་བུས་བལྟམས།།",
    "target": "རྟོགས་པ འི་ ཡིད་ བཞིན་ ནོར་བུ ས་ བལྟམས ། །"
  },
  {
    "source": "ཡོངས་འཛིན་ཆུ་གཏེར་དབང་པོར་འདུད།།",
    "target": "ཡོངས་འཛིན་ ཆུ་གཏེར་ དབང་པོ ར་ འདུད ། །"
  },
  {
    "source": "དཀར་རྒྱུད་ཀུན་གྱི་བགྲོད་པ་གཅིག་པའི་ལམ།།",
    "target": "དཀར་ རྒྱུད་ ཀུན་ གྱི་ བགྲོད་པ་ གཅིག་པ འི་ ལམ ། །"
  },
  {
    "source": "མདོ་རྒྱུད་ཀུན་གྱི་སྙིང་ཕྱུང་བླ་མ་ཡི།།",
    "target": "མདོ་རྒྱུད་ ཀུན་ གྱི་ སྙིང་ ཕྱུང་ བླ་མ་ ཡི ། །"
  },
  {
    "source": "སྒྲུབ་ཐབས་ཟབ་མོ་སློབ་བུས་བསྐུལ་བའི་ངོར།།",
    "target": "སྒྲུབ་ཐབས་ ཟབ་མོ་ སློབ་བུ ས་ བསྐུལ་བ འི་ ངོར ། །"
  },
  {
    "source": "བླ་མ་མཁའ་འགྲོར་བཟོད་གསོལ་བྲི་བར་བྱ།།",
    "target": "བླ་མ་ མཁའ་འགྲོ ར་ བཟོད་གསོལ་ བྲི་བ ར་ བྱ ། །"
  },
  {
    "source": "དེ་ཡང་ལམ་ཟབ་མོ་བླ་མ་སྒྲུབ་པའི་ཞལ་གདམས་ལ།",
    "target": "དེ་ ཡང་ ལམ་ ཟབ་མོ་ བླ་མ་ སྒྲུབ་པ འི་ ཞལ་ གདམས་ ལ །"
  },
  {
    "source": "སྔོན་འགྲོ་བསླབ་པ་གསུམ་ལ་བསླབ་པ།",
    "target": "སྔོན་ འགྲོ་ བསླབ་པ་ གསུམ་ ལ་ བསླབ་པ །"
  },
  {
    "source": "དངོས་གཞི་སྨིན་གྲོལ་གཉིས་ལ་བསླབ་པ།",
    "target": "དངོས་གཞི་ སྨིན་གྲོལ་ གཉིས་ ལ་ བསླབ་པ །"
  },
  {
    "source": "རྗེས་ངོ་སྤྲོད་པ་ལ་བསླབ་པ་དང་གསུམ་ལས།",
    "target": "རྗེས་ ངོ་ སྤྲོད་པ་ ལ་ བསླབ་པ་ དང་ གསུམ་ ལས །"
  },
  {
    "source": "དང་པོ་དམ་ཚིག་གཙང་མ་ལ་བསླབ་པ་དང་།",
    "target": "དང་པོ་ དམ་ཚིག་ གཙང་མ་ ལ་ བསླབ་པ་ དང་ །"
  },
  {
    "source": "ཚོགས་བསགས་པ་ལ་བསླབ་པ་དང་།",
    "target": "ཚོགས་ བསགས་པ་ ལ་ བསླབ་པ་ དང་ །"
  },
  {
    "source": "གསོལ་བ་འདེབས་པ་ལ་བསླབ་པ་དང་གསུམ་ལས།",
    "target": "གསོལ་བ་ འདེབས་པ་ ལ་ བསླབ་པ་ དང་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "བླ་མ་དང་མཆེད་གྲོགས་ལ་དམ་ཚིག་མ་ཉམས་པར་བྱ་ཞིང་།",
    "target": "བླ་མ་ དང་ མཆེད་གྲོགས་ ལ་ དམ་ཚིག་ མ་ ཉམས་པ ར་ བྱ་ ཞིང་ །"
  },
  {
    "source": "ཕྱི་ནང་གསང་བ་དེ་ཁོ་ན་ཉིད་ཀྱི་རྡོ་རྗེ་སེམས་དཔའི་སྒོམ་བཟླས་རྒྱུན་དུ་བྱ་བ་ཡིན་ནོ།།",
    "target": "ཕྱི་ནང་ གསང་བ་ དེ་ ཁོ་ན་ཉིད་ ཀྱི་ རྡོ་རྗེ་ སེམས་ དཔ འི་ སྒོམ་བཟླས་ རྒྱུན་ དུ་ བྱ་བ་ ཡིན་ ནོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སྦྱིན་གཏོང་ཅི་འབྱོར་པ་བགྱིད་ཅིང་།",
    "target": "སྦྱིན་ གཏོང་ ཅི་ འབྱོར་པ་ བགྱིད་ ཅིང་ །"
  },
  {
    "source": "བསྒྲུབ་པའི་མཎྜལ་བཀོད་ལ།",
    "target": "བསྒྲུབ་པ འི་ མཎྜལ་ བཀོད་ ལ །"
  },
  {
    "source": "མཆོད་པའི་མཎྜལ་འབུལ་བ་ལ་བསླབ་པའོ།།",
    "target": "མཆོད་པ འི་ མཎྜལ་ འབུལ་བ་ ལ་ བསླབ་པ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སྤྱི་བོའི་གཙུག་གམ་སྙིང་གི་དཀྱིལ་ལམ།",
    "target": "སྤྱི་བོ འི་ གཙུག་ གམ་ སྙིང་ གི་ དཀྱིལ་ ལམ །"
  },
  {
    "source": "མདུན་གྱི་ནམ་མཁའ་གང་རུང་དུ་བླ་མ་བསྒོམ་ལ་ལུས་ལོངས་སྤྱོད་འབུལ་ཞིང་མ་ནམ་མཁའ་སོགས་ཀྱིས་གསོལ་འདེབས་ཁ་ཚིག་ཙམ་མིན་པར་སྙིང་ཁོང་རུས་པའི་གཏིང་ནས་འདེབས་པ་ལ་བསླབ་པ་རྣམས་སོ།།",
    "target": "མདུན་ གྱི་ ནམ་མཁའ་ གང་ རུང་ དུ་ བླ་མ་ བསྒོམ་ ལ་ ལུས་ ལོངས་སྤྱོད་ འབུལ་ ཞིང་ མ་ ནམ་མཁའ་ སོགས་ ཀྱིས་ གསོལ་ འདེབས་ ཁ་ ཚིག་ ཙམ་ མིན་པ ར་ སྙིང་ ཁོང་ རུས་པ འི་ གཏིང་ ནས་ འདེབས་པ་ ལ་ བསླབ་པ་ རྣམས་ སོ ། །"
  },
  {
    "source": "དངོས་གཞི་ལ།",
    "target": "དངོས་གཞི་ ལ །"
  },
  {
    "source": "སྨིན་པར་བྱེད་པའི་དབང་གིས་སྨིན་པར་བྱས་ལ།",
    "target": "སྨིན་པ ར་ བྱེད་པ འི་ དབང་ གིས་ སྨིན་པ ར་ བྱས་ ལ །"
  },
  {
    "source": "ལུང་འབུམ་ལ་སོགས་པ་སྔོན་དུ་འགྲོ་བ་བྱས་ནས།",
    "target": "ལུང་ འབུམ་ ལ་ སོགས་པ་ སྔོན་ དུ་ འགྲོ་བ་ བྱས་ ནས །"
  },
  {
    "source": "ཕྱི་སྒྲུབ་ནང་སྒྲུབ་ལ་སོགས་པའི་ཞལ་ཤེས་རྣམས།",
    "target": "ཕྱི་ སྒྲུབ་ ནང་ སྒྲུབ་ ལ་ སོགས་པ འི་ ཞལ་ ཤེས་ རྣམས །"
  },
  {
    "source": "མཚམས་ལོ་གསུམ་མམ།",
    "target": "མཚམས་ ལོ་ གསུམ་ མམ །"
  },
  {
    "source": "ལོ་གཅིག་གམ་ཟླ་བ་བརྒྱད་ཀྱི་བཀའ་རྒྱ་བཏབ་ལ་བྱིན།",
    "target": "ལོ་ གཅིག་ གམ་ ཟླ་བ་ བརྒྱད་ ཀྱི་ བཀའ་རྒྱ་ བཏབ་ ལ་ བྱིན །"
  },
  {
    "source": "དེ་ལ་དང་པོ་ཕྱི་སྒྲུབ་ཀྱི་དམིགས་པ་ནི།",
    "target": "དེ་ ལ་ དང་པོ་ ཕྱི་ སྒྲུབ་ ཀྱི་ དམིགས་པ་ ནི །"
  },
  {
    "source": "སྒྲུབ་པ་ཅི་ཙམ་བྱེད་པའི་བར་གྱི་མཐུན་རྐྱེན་ཚང་བར་བསགས་ནས་ཕྱི་སྤྱད་ནང་དུ་མི་གཏོང་།",
    "target": "སྒྲུབ་པ་ ཅི་ ཙམ་ བྱེད་པ འི་ བར་ གྱི་ མཐུན་རྐྱེན་ ཚང་བ ར་ བསགས་ ནས་ ཕྱི་སྤྱད་ ནང་ དུ་ མི་ གཏོང་ །"
  },
  {
    "source": "ནང་སྤྱད་ཕྱིར་མི་གཏོང་།",
    "target": "ནང་ སྤྱད་ ཕྱི ར་ མི་ གཏོང་ །"
  },
  {
    "source": "ཆུ་དགོས་དུས་ཆུ་དར་འཕྱར།",
    "target": "ཆུ་ དགོས་ དུས་ ཆུ་ དར་ འཕྱར །"
  },
  {
    "source": "བུག་སྒོའི་ཕྱིར་མཐོ་དཀར་པོ་ཅིག་བརྩིག་ལ་སྒོར་ས་དེ།",
    "target": "བུག་སྒོ འི་ ཕྱི ར་ མཐོ་ དཀར་པོ་ ཅིག་ བརྩིག་ ལ་ སྒོ ར་ ས་ དེ །"
  },
  {
    "source": "སྤྱན་རས་གཟིགས་ཕྱག་སྟོང་སྤྱན་སྟོང་དུ་གསལ་བ་ལ་མ་ཎི་སྟོང་ངམ་བརྒྱ།",
    "target": "སྤྱན་རས་གཟིགས་ ཕྱག་ སྟོང་ སྤྱན་ སྟོང་ དུ་ གསལ་བ་ ལ་ མ་ ཎི་ སྟོང་ ངམ་ བརྒྱ །"
  },
  {
    "source": "སྒོ་ཚུན་གྱི་སྤྱིལ་པོའི་རྒྱ་དེ་སྤྱན་རས་གཟིགས་ཞལ་གཅིག་ཕྱག་བཞི་པར་བསྒོམ་ལ་མ་ཎི་སྟོང་ངམ་བརྒྱ།",
    "target": "སྒོ་ ཚུན་ གྱི་ སྤྱིལ་པོ འི་ རྒྱ་ དེ་ སྤྱན་རས་གཟིགས་ ཞལ་ གཅིག་ ཕྱག་ བཞི་པ ར་ བསྒོམ་ ལ་ མ་ ཎི་ སྟོང་ ངམ་ བརྒྱ །"
  },
  {
    "source": "མལ་དེ་ཉིད་ཁ་སར་པ་ཎིར་བསྒོམས་ལ་མ་ཎི་སྟོང་ངམ་བརྒྱ།",
    "target": "མལ་ དེ་ ཉིད་ ཁ་ སར་པ་ ཎིར་ བསྒོམས་ ལ་ མ་ ཎི་ སྟོང་ ངམ་ བརྒྱ །"
  },
  {
    "source": "སྐུ་དེ་གསུམ་ཀའང་གཅིག་གི་ཐུགས་ཀར་གཅིག་བཞུགས་པ༑",
    "target": "སྐུ་ དེ་ གསུམ་ ཀ འང་ གཅིག་ གི་ ཐུགས་ ཀ ར་ གཅིག་ བཞུགས་པ ༑"
  },
  {
    "source": "ཁ་སར་པ་ཎིའི་ཐུགས་ཀར་རང་ཡོད་པའི་མདུན་དུ་ཞིང་ཁམས་གསེར་གྱི་ས་གཞི་ལག་མཐིལ་ལྟར་འཁོད་སྙོམས་པའི་དབུས་སུ་བཾ་ལས་བདུད་རྩིའི་རྒྱ་མཚོ།",
    "target": "ཁ་ས ར་པ་ ཎི འི་ ཐུགས་ཀ ར་ རང་ ཡོད་པ འི་ མདུན་ དུ་ ཞིང་ཁམས་ གསེར་ གྱི་ ས་གཞི་ ལག་མཐིལ་ ལྟ ར་ འཁོད་ སྙོམས་པ འི་ དབུས་ སུ་ བཾ་ ལས་ བདུད་རྩི འི་ རྒྱ་མཚོ །"
  },
  {
    "source": "དེའི་དབུས་སུ་པཾ་ལས་དཔག་བསམ་ཤིང་གི་སྡོང་པོ་རྩ་བ་གཅིག་ལ་ཡལ་ག་དུ་མར་གྱེས་པའི་སྟེང་དུ་འདབ་དྲུག་བརྩེགས་ལྷའི་གོས་གྱིས་ཀླུབས་པའི་ཁར།",
    "target": "དེ འི་ དབུས་ སུ་ པཾ་ ལ ས་ དཔག་བསམ་ཤིང་ གི་ སྡོང་པོ་ རྩ་བ་ གཅིག་ ལ་ ཡལ་ག་ དུ་མ ར་ གྱེས་པ འི་ སྟེང་ དུ་ འདབ་ དྲུག་ བརྩེག ས་ ལྷ འི་ གོས་ གྱིས་ ཀླུབས་པ འི་ ཁ ར །"
  },
  {
    "source": "ངོ་བོ་དྲིན་ཅན་རྩ་བའི་བླ་མ།",
    "target": "ངོ་བོ་ དྲིན་ཅན་ རྩ་བ འི་ བླ་མ །"
  },
  {
    "source": "རྣམ་པ་རྡོ་རྗེ་འཆང་དུ་གསལ་བའི་དབུ་ཐོག་ནས་ཡར།",
    "target": "རྣམ་པ་ རྡོ་རྗེ་ འཆང་ དུ་ གསལ་བ འི་ དབུ་ ཐོག་ ནས་ ཡར །"
  },
  {
    "source": "བརྒྱུད་པའི་བླ་མ་རྣམས་མཐོ་བརྩེགས་སུ་བཞུགས་པ་ལ་དུས་གསུམ་གྱི་བླ་མས་བསྐོར་བ།",
    "target": "བརྒྱུད་པ འི་ བླ་མ་ རྣམས་ མཐོ་ བརྩེགས་ སུ་ བཞུགས་པ་ ལ་ དུས་ གསུམ་ གྱི་ བླ་མ ས་ བསྐོར་བ །"
  },
  {
    "source": "མདུན་དུ་པད་ཉིའི་གདན་ལ་བདེ་མཆོག་འཁོར་ལོ་ལ་ཡི་དམ་ལྷ་ཚོགས་ཀྱིས་བསྐོར་བ།",
    "target": "མདུན་ དུ་ པད་ ཉི འི་ གདན་ ལ་ བདེ་མཆོག་ འཁོར་ལོ་ ལ་ ཡི་དམ་ ལྷ་ཚོགས་ ཀྱིས་ བསྐོར་བ །"
  },
  {
    "source": "གཡས་སུ་པད་ཟླའི་གདན་ལ་ཤཱཀྱ་ཐུབ་པ་ལ་དུས་གསུམ་གྱི་སངས་རྒྱས་ཀྱིས་བསྐོར་བ།",
    "target": "གཡས་ སུ་ པད་ ཟླ འི་ གདན་ ལ་ ཤཱཀྱ་ཐུབ་པ་ ལ་ དུས་ གསུམ་ གྱི་ སངས་རྒྱས་ ཀྱིས་ བསྐོར་བ །"
  },
  {
    "source": "རྒྱབ་ཏུ་ཡུམ་ཆེན་མོ་ལ་ལུང་རྟོགས་ཀྱི་ཆོས་ཀྱིས་བསྐོར་བ༑",
    "target": "རྒྱབ་ ཏུ་ ཡུམ་ ཆེན་ མོ་ ལ་ ལུང་རྟོགས་ ཀྱི་ ཆོས་ ཀྱིས་ བསྐོར་བ ༑"
  },
  {
    "source": "གཡོན་དུ་སྤྱན་རས་གཟིགས་ལ་འཕགས་པའི་དགེ་འདུན་རྣམས་ཀྱིས་བསྐོར་བའི་ཕྱོགས་མཚམས་ཐམས་ཅད་དུ་དཔའ་བོ་མཁའ་འགྲོ་ཆོས་སྐྱོང་སྲུང་མ་རྣམས་སྤྲིན་གྱི་ཕུང་པོ་གཏིབས་པ་ལྟར་གསལ་བས།",
    "target": "གཡོན་ དུ་ སྤྱན་རས་གཟིགས་ ལ་ འཕགས་པ འི་ དགེ་འདུན་ རྣམས་ ཀྱིས་ བསྐོར་བ འི་ ཕྱོགས་ མཚམས་ ཐམས་ཅད་ དུ་ དཔའ་བོ་མཁའ་འགྲོ་ ཆོས་སྐྱོང་ སྲུང་མ་ རྣམས་ སྤྲིན་ གྱི་ ཕུང་པོ་ གཏིབས་པ་ ལྟ ར་ གསལ་བ ས །"
  },
  {
    "source": "སེམས་ཅན་ཐམས་ཅད་ཀྱི་དོན་དུ་རྣམ་མཁྱེན་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ།",
    "target": "སེམས་ཅན་ ཐམས་ཅད་ ཀྱི་ དོན་ དུ་ རྣམ་མཁྱེན་ སངས་རྒྱས་ ཀྱི་ གོ་འཕང་ རིན་པོ་ཆེ་ ཐོབ་པ ར་ བྱ །"
  },
  {
    "source": "དེའི་ཕྱིར་དུ་ལམ་ཟབ་མོ་བླ་མ་སྒྲུབ་སྙམ་པའི་བསམ་པས་སྐྱབས་འགྲོ་སེམས་བསྐྱེད་ལན་གསུམ་བྱ།",
    "target": "དེ འི་ ཕྱི ར་ དུ་ ལམ་ ཟབ་མོ་ བླ་མ་ སྒྲུབ་ སྙམ་པ འི་ བསམ་པ ས་ སྐྱབས་ འགྲོ་ སེམས་ བསྐྱེད་ ལན་ གསུམ་ བྱ །"
  },
  {
    "source": "རྡོ་རྗེ་སེམས་དཔའི་སྒོམ་བཟླས་བྱས།",
    "target": "རྡོ་རྗེ་ སེམས་ དཔ འི་ སྒོམ་བཟླས་ བྱས །"
  },
  {
    "source": "གོང་གི་སྐྱབས་ཡུལ་སླར་ཡང་གསལ་བར་དམིགས་ལ།",
    "target": "གོང་ གི་ སྐྱབས་ ཡུལ་ སླ ར་ ཡང་ གསལ་བ ར་ དམིགས་ ལ །"
  },
  {
    "source": "བླ་མ་དམ་པ་རྗེ་བཙུན་པའི་མཎྜལ་ཉི་ཤུ་རྩ་གཅིག་འབུལ་ཞིང་འདོད་དོན་གསོལ་བ་བཏབ།",
    "target": "བླ་མ་ དམ་པ་ རྗེ་བཙུན་ པ འི་ མཎྜལ་ ཉི་ཤུ་ རྩ་ གཅིག་ འབུལ་ ཞིང་ འདོད་དོན་ གསོལ་བ་ བཏབ །"
  },
  {
    "source": "ཡན་ལག་བདུན་པའི་ཐོག་མ་ཕྱག་འཚལ་བ་ནིརང་གི་ལུས་འདི་རབ་བྱུང་བའི་ཆ་བྱད་གཞོན་ཞིང་མཛེས་པ་ཞིང་གི་རྡུལ་སྙེད་དུ་སྤྲུལ་ཏེ།",
    "target": "ཡན་ལག་བདུན་པ འི་ ཐོག་མ་ ཕྱག་ འཚལ་བ་ ནི རང་ གི་ ལུས་ འདི་ རབ་བྱུང་ བ འི་ ཆ་བྱད་ གཞོན་ ཞིང་ མཛེས་པ་ ཞིང་ གི་ རྡུལ་ སྙེད་ དུ་ སྤྲུལ་ ཏེ །"
  },
  {
    "source": "མཁའ་མཉམ་སེམས་ཅན་ཐམས་ཅད་ཀྱང་རབ་ཏུ་བྱུང་བའི་ཆ་བྱད་དུ་གསལ་ནས་རམ་འདེགས་པར་བསམ་ནས།",
    "target": "མཁའ་མཉམ་ སེམས་ཅན་ ཐམས་ཅད་ ཀྱང་ རབ་ ཏུ་ བྱུང་བ འི་ ཆ་བྱད་ དུ་ གསལ་ ནས་ རམ་ འདེགས་པ ར་ བསམ་ ནས །"
  },
  {
    "source": "མ་ནམ་མའི་ཕྱག་སྟོང་བཙལ་ལ།",
    "target": "མ་ ནམ་ མ འི་ ཕྱག་ སྟོང་ བཙལ་ ལ །"
  },
  {
    "source": "ཕྱི་ནང་གསང་བའི་མཆོད་བས་མཆོད།",
    "target": "ཕྱི་ནང་ གསང་བ འི་ མཆོད་བ ས་ མཆོད །"
  },
  {
    "source": "བླ་མ་རྡོ་རྗེ་འཛིན་པ་ཞེས་སོགས་ཀྱིས་སྟོབས་བཞིའི་སྒོ་ནས་སྡིག་པ་བཤགས་རྗེས་སུ་ཡི་རངས་འབུལ།",
    "target": "བླ་མ་ རྡོ་རྗེ་ འཛིན་པ་ ཞེས་ སོགས་ ཀྱིས་ སྟོབས་ བཞི འི་ སྒོ་ ནས་ སྡིག་པ་ བཤགས་ རྗེས་ སུ་ ཡི་ རངས་ འབུལ །"
  },
  {
    "source": "དཔལ་ལྡན་བླ་མ་དམ་པའི་སྐུའི་སྒོ་ནས་ཆོས་ཀྱི་འཁོར་ལོ་བསྐོར་བར་སྩལ་དུ་གསོལ།",
    "target": "དཔལ་ལྡན་བླ་མ་ དམ་པ འི་ སྐུ འི་ སྒོ་ ནས་ ཆོས་ ཀྱི་ འཁོར་ལོ་ བསྐོར་བ ར་ སྩལ་ དུ་ གསོལ །"
  },
  {
    "source": "བདག་གིས་སྤྲུལ་སྐུ་འགྲུབ་པར་བྱིན་གྱིས་བརླབ་ཏུ་གསོལ།",
    "target": "བདག་ གིས་ སྤྲུལ་སྐུ་ འགྲུབ་པ ར་ བྱིན་ གྱིས་ བརླབ་ ཏུ་ གསོལ །"
  },
  {
    "source": "གསུང་གི་ལོངས་སྐུ་འགྲུབ་པར་བྱིན་གྱིས་བརླབ་ཏུ་གསོལ།",
    "target": "གསུང་ གི་ ལོངས་སྐུ་ འགྲུབ་པ ར་ བྱིན་ གྱིས་ བརླབ་ ཏུ་ གསོལ །"
  },
  {
    "source": "ཐུགས་ཀྱི་ཆོས་སྐུ་འགྲུབ་པར་བྱིན་གྱིས་བརླབ་ཏུ་གསོལ།",
    "target": "ཐུགས་ ཀྱི་ ཆོས་སྐུ་ འགྲུབ་པ ར་ བྱིན་ གྱིས་ བརླབ་ ཏུ་ གསོལ །"
  },
  {
    "source": "མྱ་ངན་ལས་མི་འདའ་བར་གསོལ་བ་གདབ༑",
    "target": "མྱ་ངན་ ལས་ མི་ འདའ་བ ར་ གསོལ་བ་ གདབ ༑"
  },
  {
    "source": "སྐྱབས་ཡུལ་རྣམས་རིམ་པས་བླ་མ་ལ་ཐིམ།",
    "target": "སྐྱབས་ ཡུལ་ རྣམས་ རིམ་པ ས་ བླ་མ་ ལ་ ཐིམ །"
  },
  {
    "source": "རང་སྤྱན་རས་གཟིགས་སུ་གསལ་བཏབ་པའི་སྤྱི་བོར་བླ་མ་སྤྱན་དྲངས།",
    "target": "རང་ སྤྱན་རས་གཟིགས་ སུ་ གསལ་ བཏབ་པ འི་ སྤྱི་བོ ར་ བླ་མ་ སྤྱན་ དྲངས །"
  },
  {
    "source": "མ་ལུས་ཀུན་ཁྱབ་མས་གསོལ་བ་བཏབ།",
    "target": "མ་ ལུས་ ཀུན་ ཁྱབ་ མ ས་ གསོལ་བ་ བཏབ །"
  },
  {
    "source": "ཏིང་ངེ་འཛིན་གྱི་དབང་བླངས།",
    "target": "ཏིང་ངེ་འཛིན་ གྱི་ དབང་ བླངས །"
  },
  {
    "source": "རང་ལ་བསྟིམ་མཉམ་པར་གཞག།",
    "target": "རང་ ལ་ བསྟིམ་ མཉམ་པ ར་ གཞག །"
  },
  {
    "source": "དེ་ལས་སྐྱོ་ན་དགེ་བ་འདི་ཡིས་གྱུར་དུ་བདག།",
    "target": "དེ་ ལས་ སྐྱོ་ ན་ དགེ་བ་ འདི་ ཡིས་ གྱུར་ དུ་ བདག །"
  },
  {
    "source": "ཅེས་སོགས་དང་།",
    "target": "ཅེས་ སོགས་ དང་ །"
  },
  {
    "source": "བདག་གིས་དཔལ་ལྡན་བླ་མ་དམ་པ་འགྲུབ་པར་གྱུར་ཅིག།",
    "target": "བདག་ གིས་ དཔལ་ལྡན་བླ་མ་ དམ་པ་ འགྲུབ་པ ར་ གྱུར་ ཅིག །"
  },
  {
    "source": "འགྲུབ་ནས་འགྲོ་བ་སེམས་ཅན་གྱི་དོན་རྒྱ་ཆེན་པོ་འགྲུབ་པར་གྱུར་ཅིག།",
    "target": "འགྲུབ་ ནས་ འགྲོ་བ་ སེམས་ཅན་ གྱི་ དོན་ རྒྱ་ ཆེན་པོ་ འགྲུབ་པ ར་ གྱུར་ ཅིག །"
  },
  {
    "source": "ཅེས་པའི་སྨོན་ལམ་འདེབས་ཤིང་ཕུང་པོའི་ཚོགས་འཁོར་དང་གཏོར་མའི་རྣལ་འབྱོར་གང་འགྲུབ་བྱེད་པའོ༑།",
    "target": "ཅེས་ པ འི་ སྨོན་ལམ་ འདེབས་ ཤིང་ ཕུང་པོ འི་ ཚོགས་འཁོར་ དང་ གཏོར་མ འི་ རྣལ་འབྱོར་ གང་ འགྲུབ་ བྱེད་པ འོ ༑ །"
  },
  {
    "source": "གཉིས་པ།",
    "target": "གཉིས་པ །"
  },
  {
    "source": "མཎྜལ་ཡན་ཕྱི་སྒྲུབ་བཞིན་ལ།",
    "target": "མཎྜལ་ ཡན་ ཕྱི་ སྒྲུབ་ བཞིན་ ལ །"
  },
  {
    "source": "རང་ཉིད་བདེ་མཆོག་ལྷན་སྐྱེས་སུ་གསལ་བཏབ་པའི་སྤྱི་བོ་ན་ཡར་བླ་བསྒྲུབ་བརྒྱུད་པའི་བླ་མ་རྣམས་གསལ་བཏབ།",
    "target": "རང་ ཉིད་ བདེ་མཆོག་ ལྷན་སྐྱེས་ སུ་ གསལ་ བཏབ་པ འི་ སྤྱི་བོ་ ན་ ཡར་ བླ་ བསྒྲུབ་ བརྒྱུད་པ འི་ བླ་མ་ རྣམས་ གསལ་བཏབ །"
  },
  {
    "source": "ལུས་ལོངས་སྤྱོད་ཀྱི་དངོས་པོ་ཕུལ།",
    "target": "ལུས་ ལོངས་སྤྱོད་ ཀྱི་ དངོས་པོ་ ཕུལ །"
  },
  {
    "source": "བརྒྱུད་པའི་གསོལ་བ་བཏབ།",
    "target": "བརྒྱུད་པ འི་ གསོལ་བ་ བཏབ །"
  },
  {
    "source": "རིམ་གྱིས་རྩ་བའི་བླ་མ་ལ་ཐིམ།",
    "target": "རིམ་ གྱིས་ རྩ་བ འི་ བླ་མ་ ལ་ ཐིམ །"
  },
  {
    "source": "དེ་ལ་ཏིང་ངེ་འཛིན་གྱི་དབང་བླངས།",
    "target": "དེ་ ལ་ ཏིང་ངེ་འཛིན་ གྱི་ དབང་ བླངས །"
  },
  {
    "source": "འོད་དུ་ཞུ་རང་ལ་ཐིམ།",
    "target": "འོད་ དུ་ ཞུ་ རང་ ལ་ ཐིམ །"
  },
  {
    "source": "མཉམ་པར་གཞག།",
    "target": "མཉམ་པ ར་ གཞག །"
  },
  {
    "source": "དེ་ལས་སྐྱོ་ནའང་བདེ་མཆོག་ལྷན་སྐྱེས་ཡབ་ཡུམ་ཕྱི་གསལ་ནང་གསལ་དུ་གསལ་བའི་ལུས་ཀྱི་དབུས་དྲངས་པོར་རྩ་གསུམ་འཁོར་ལོ་བཞི་དང་བཅས་པ།",
    "target": "དེ་ ལས་ སྐྱོ་ ན འང་ བདེ་མཆོག་ ལྷན་སྐྱེས་ ཡབ་ཡུམ་ ཕྱི་ གསལ་ ནང་གསལ་ དུ་ གསལ་བ འི་ ལུས་ ཀྱི་ དབུས་ དྲངས་པོ ར་ རྩ་ གསུམ་ འཁོར་ལོ་ བཞི་ དང་ བཅས་པ །"
  },
  {
    "source": "གསང་གནས་ཀྱི་རྩ་འདབ་སུམ་ཅུ་རྩ་གཉིས་ལ།",
    "target": "གསང་གནས་ ཀྱི་ རྩ་ འདབ་ སུམ་ ཅུ་ རྩ་ གཉིས་ ལ །"
  },
  {
    "source": "བླ་མ་དོན་ཡོད་གྲུབ་པ།",
    "target": "བླ་མ་ དོན་ཡོད་གྲུབ་པ །"
  },
  {
    "source": "ཡབ་ཡུམ་སོ་གཉིས།",
    "target": "ཡབ་ཡུམ་ སོ་ གཉིས །"
  },
  {
    "source": "ལྟེ་བའི་རྩ་འདབ་དྲུག་ཅུ་རྩ་བཞི་ལ་བླ་མ་རིན་ཆེན་འབྱུང་ལྡན་སེར་པོ་ཡབ་ཡུམ་རྩ་གྲངས་དང་མཉམ་པ།",
    "target": "ལྟེ་བ འི་ རྩ་ འདབ་ དྲུག་ ཅུ་ རྩ་ བཞི་ ལ་ བླ་མ་ རིན་ཆེན་འབྱུང་ལྡན་ སེར་པོ་ ཡབ་ཡུམ་ རྩ་ གྲངས་ དང་ མཉམ་པ །"
  },
  {
    "source": "སྙིང་ཁའི་རྩ་འདབ་བརྒྱད་ལ་བླ་མ་མི་བསྐྱོད་པ་སྔོན་པོ་ཡབ་ཡུམ་བརྒྱད།",
    "target": "སྙིང་ ཁ འི་ རྩ་ འདབ་ བརྒྱད་ ལ་ བླ་མ་ མི་ བསྐྱོད་པ་ སྔོན་པོ་ ཡབ་ཡུམ་ བརྒྱད །"
  },
  {
    "source": "མགྲིན་པར་རྩ་འདབ་བཅུ་དྲུག་ལ་བླ་མ་འོད་དཔག་མེད་དམར་པོ་ཡབ་ཡུམ་བཅུ་དྲུག།",
    "target": "མགྲིན་པ ར་ རྩ་ འདབ་ བཅུ་ དྲུག་ ལ་ བླ་མ་ འོད་དཔག་མེད་ དམར་པོ་ ཡབ་ཡུམ་ བཅུ་ དྲུག །"
  },
  {
    "source": "སྤྱི་བོར་རྩ་འདབ་སོ་གཉིས་ལ་བླ་མ་རྣམ་སྣང་དཀར་པོ་ཡབ་ཡུམ་སོ་གཉིས་གསལ་བཏབ་ཡེ་ཤེས་སེམས་དཔའི་ཚུལ་དང་མ་ནམ་མཁའ་མ།",
    "target": "སྤྱི་བོ ར་ རྩ་ འདབ་ སོ་ གཉིས་ ལ་ བླ་མ་ རྣམ་སྣང་ དཀར་པོ་ ཡབ་ཡུམ་ སོ་ གཉིས་ གསལ་ བཏབ་ ཡེ་ཤེས་ སེམས་ དཔ འི་ ཚུལ་ དང་ མ་ ནམ་མཁའ་ མ །"
  },
  {
    "source": "གང་གི་འཁོར་བའི་ཉེས་པ་ནི།།",
    "target": "གང་ གི་ འཁོར་བ འི་ ཉེས་པ་ ནི ། །"
  },
  {
    "source": "ཞེས་སོགས་ཀྱིས་ཕྱག་སོགས་ཡན་ལག་བདུན་པ་འབུལ།",
    "target": "ཞེས་ སོགས་ ཀྱིས་ ཕྱག་ སོགས་ ཡན་ལག་བདུན་པ་ འབུལ །"
  },
  {
    "source": "མ་ནམ་མ་བཞི་བསྐོར་ལན་བདུན་གྱི་རྗེས་སུ།",
    "target": "མ་ ནམ་ མ་ བཞི་ བསྐོར་ ལན་ བདུན་ གྱི་ རྗེས་ སུ །"
  },
  {
    "source": "མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ།།",
    "target": "མ་ ནམ་མཁའ་ དང་ མཉམ་པ འི་ སེམས་ཅན་ ཐམས་ཅད་ བླ་མ་ སངས་རྒྱས་ རིན་པོ་ཆེ་ ལ་ སྐྱབས་ སུ་ མཆི འོ ། །"
  },
  {
    "source": "ཞེས་པ་སྟོང་ཕྲག་གཅིག་སོང་བ་དང་།",
    "target": "ཞེས་ པ་ སྟོང་ ཕྲག་ གཅིག་ སོང་བ་ དང་ །"
  },
  {
    "source": "མ་ལུས་ཀུན་ཁྱབ་མའི་གསོལ་འདེབས་ཚར་གཅིག་གི་རྗེས་སུ།",
    "target": "མ་ ལུས་ ཀུན་ ཁྱབ་ མ འི་ གསོལ་ འདེབས་ ཚར་ གཅིག་ གི་ རྗེས་ སུ །"
  },
  {
    "source": "མདུན་གྱི་བླ་མ་ལྷན་སྐྱེས་ཀྱི་གསང་གནས་ཀྱི་དོན་གྲུབ་ཡབ་ཡུམ་འོད་དུ་ཞུ།",
    "target": "མདུན་ གྱི་ བླ་མ་ ལྷན་སྐྱེས་ ཀྱི་ གསང་གནས་ ཀྱི་ དོན་ གྲུབ་ ཡབ་ཡུམ་ འོད་ དུ་ ཞུ །"
  },
  {
    "source": "རང་གི་གསང་གནས་ཀྱི་དོན་གྲུབ་ཡབ་ཡུམ་ལ་ཐིམ་པས།",
    "target": "རང་ གི་ གསང་གནས་ ཀྱི་ དོན་ གྲུབ་ ཡབ་ཡུམ་ ལ་ ཐིམ་པ ས །"
  },
  {
    "source": "འདུ་བྱེད་གྱི་ཕུང་པོ་སྦྱངས༑",
    "target": "འདུ་བྱེད་ གྱི་ ཕུང་པོ་ སྦྱངས ༑"
  },
  {
    "source": "ཕྲག་དོག་གི་དྲི་མ་དག།",
    "target": "ཕྲག་དོག་ གི་ དྲི་མ་ དག །"
  },
  {
    "source": "བྱ་བ་གྲུབ་པའི་ཡེ་ཤེས་མངོན་དུ་བྱས།",
    "target": "བྱ་བ་ གྲུབ་པ འི་ ཡེ་ཤེས་ མངོན་ དུ་ བྱས །"
  },
  {
    "source": "དོན་ཡོད་གྲུབ་པའི་འཕྲིན་ལས་ལ་དབང་ཞིང་།",
    "target": "དོན་ཡོད་གྲུབ་པ འི་ འཕྲིན་ལས་ ལ་ དབང་ ཞིང་ །"
  },
  {
    "source": "དོན་ཡོད་གྲུབ་པའི་གོ་འཕང་མངོན་དུ་བྱ།",
    "target": "དོན་ཡོད་གྲུབ་པ འི་ གོ་འཕང་ མངོན་ དུ་ བྱ །"
  },
  {
    "source": "སྔོ་བ་སྨོན་ལམ་བྱ་བ་སྔ་ཐུན་ནོ།།",
    "target": "སྔོ་བ་ སྨོན་ལམ་ བྱ་བ་ སྔ་ཐུན་ ནོ ། །"
  },
  {
    "source": "གུང་ཐུན་ལ་གསོལ་བ་འདེབས་པ་ཡན་གོང་བཞིན་ལ།",
    "target": "གུང་ ཐུན་ ལ་ གསོལ་བ་ འདེབས་པ་ ཡན་ གོང་ བཞིན་ ལ །"
  },
  {
    "source": "མདུན་གྱི་བླ་མ་ལྷན་སྐྱེས་ཀྱི་ལྟེ་བའི་རིན་ཆེན་འབྱུང་ལྡན་ཡབ་ཡུམ་འོད་དུ་ཞུ།",
    "target": "མདུན་ གྱི་ བླ་མ་ ལྷན་སྐྱེས་ ཀྱི་ ལྟེ་བ འི་ རིན་ཆེན་འབྱུང་ལྡན་ ཡབ་ཡུམ་ འོད་ དུ་ ཞུ །"
  },
  {
    "source": "རང་གི་ལྟེ་བའི་རིན་ཆེན་འབྱུང་གནས་ཡབ་ཡུམ་རྣམས་ལ་ཐིམ།",
    "target": "རང་ གི་ ལྟེ་བ འི་ རིན་ཆེན་འབྱུང་གནས་ ཡབ་ཡུམ་ རྣམས་ ལ་ ཐིམ །"
  },
  {
    "source": "ཚོར་བའི་ཕུང་པོ་སྦྱངས།",
    "target": "ཚོར་བ འི་ ཕུང་པོ་ སྦྱངས །"
  },
  {
    "source": "ང་རྒྱལ་གྱི་དྲི་མ་དག།",
    "target": "ང་རྒྱལ་ གྱི་ དྲི་མ་ དག །"
  },
  {
    "source": "མཉམ་པ་ཉིད་ཀྱི་ཡེ་ཤེས་མངོན་དུ་བྱས།",
    "target": "མཉམ་པ་ ཉིད་ ཀྱི་ ཡེ་ཤེས་ མངོན་ དུ་ བྱས །"
  },
  {
    "source": "རིན་ཆེན་འབྱུང་ལྡན་གྱི་འཕྲིན་ལས་ལ་དབང་ཞིང་།",
    "target": "རིན་ཆེན་ འབྱུང་ ལྡན་ གྱི་ འཕྲིན་ལས་ ལ་ དབང་ ཞིང་ །"
  },
  {
    "source": "རིན་འབྱུང་གི་གོ་འཕང་མངོན་དུ་བྱ།",
    "target": "རིན་འབྱུང་ གི་ གོ་འཕང་ མངོན་ དུ་ བྱ །"
  },
  {
    "source": "མཐར་བསྔོ་བ་བྱེད་པ་གུང་ཐུན་ནོ།།",
    "target": "མཐ ར་ བསྔོ་བ་ བྱེད་པ་ གུང་ཐུན་ ནོ ། །"
  },
  {
    "source": "ཡང་གསོལ་བ་འདེབས་པ་ཡན་གོང་བཞིན་ལ།",
    "target": "ཡང་ གསོལ་བ་ འདེབས་པ་ ཡན་ གོང་ བཞིན་ ལ །"
  },
  {
    "source": "མདུན་གྱི་ཧེ་རུ་ཀའི་ཐུགས་ཀའི་མི་བསྐྱོད་པ་ཡབ་ཡུམ་རང་གི་སྙིང་གའི་མི་བསྐྱོད་པ་ཡབ་ཡུམ་ལ་ཐིམ།",
    "target": "མདུན་ གྱི་ ཧེ་རུ་ ཀ འི་ ཐུགས་ ཀ འི་ མི་ བསྐྱོད་པ་ ཡབ་ཡུམ་ རང་ གི་ སྙིང་ག འི་ མི་ བསྐྱོད་པ་ ཡབ་ཡུམ་ ལ་ ཐིམ །"
  },
  {
    "source": "རྣམ་པར་ཤེས་པའི་ཕུང་པོ་སྦྱངས།",
    "target": "རྣམ་པ ར་ ཤེས་པ འི་ ཕུང་པོ་ སྦྱངས །"
  },
  {
    "source": "ཞེ་སྡང་གི་དྲི་མ་དག།",
    "target": "ཞེ་སྡང་ གི་ དྲི་མ་ དག །"
  },
  {
    "source": "མེ་ལོང་ལྟ་བུའི་ཡེ་ཤེས་མངོན་དུ་བྱས།",
    "target": "མེ་ལོང་ ལྟ་བུ འི་ ཡེ་ཤེས་ མངོན་ དུ་ བྱས །"
  },
  {
    "source": "མི་བསྐྱོད་པའི་འཕྲིན་ལས་ལ་དབང་ཞིང་།",
    "target": "མི་ བསྐྱོད་པ འི་ འཕྲིན་ལས་ ལ་ དབང་ ཞིང་ །"
  },
  {
    "source": "མི་བསྐྱོད་པའི་གོ་འཕང་མངོན་དུ་བྱ།",
    "target": "མི་ བསྐྱོད་པ འི་ གོ་འཕང་ མངོན་ དུ་ བྱ །"
  },
  {
    "source": "བསྔོ་བ་སྨོན་ལམ་བྱེད་པ་ཕྱི་ཐུན་ནོ།།",
    "target": "བསྔོ་བ་ སྨོན་ལམ་ བྱེད་པ་ ཕྱི་ ཐུན་ ནོ ། །"
  },
  {
    "source": "ཡང་གཞན་གོང་ལྟར་ལ།",
    "target": "ཡང་ གཞན་ གོང་ ལྟ ར་ ལ །"
  },
  {
    "source": "བླ་མའི་མགྲིན་པའི་འོད་དཔག་མེད་ཡབ་ཡུམ་འོད་དུ་ཞུ།",
    "target": "བླ་མ འི་ མགྲིན་པ འི་ འོད་དཔག་མེད་ ཡབ་ཡུམ་ འོད་ དུ་ ཞུ །"
  },
  {
    "source": "རང་གི་མགྲིན་པའི་འོད་དཔག་མེད་ཡབ་ཡུམ་ལ་ཐིམ།",
    "target": "རང་ གི་ མགྲིན་པ འི་ འོད་དཔག་མེད་ ཡབ་ཡུམ་ ལ་ ཐིམ །"
  },
  {
    "source": "འདུ་ཤེས་ཀྱི་ཕུང་པོ་སྦྱངས།",
    "target": "འདུ་ཤེས་ ཀྱི་ ཕུང་པོ་ སྦྱངས །"
  },
  {
    "source": "འདོད་ཆགས་ཀྱི་དྲི་མ་དག།",
    "target": "འདོད་ཆགས་ ཀྱི་ དྲི་མ་ དག །"
  },
  {
    "source": "སོ་སོར་རྟོག་པའི་ཡེ་ཤེས་མངོན་དུ་བྱས།",
    "target": "སོ་སོ ར་ རྟོག་པ འི་ ཡེ་ཤེས་ མངོན་ དུ་ བྱས །"
  },
  {
    "source": "འོད་དཔག་མེད་ཀྱི་འཕྲིན་ལས་ལ་དབང་ཞིང་།",
    "target": "འོད་ དཔག་མེད་ ཀྱི་ འཕྲིན་ལས་ ལ་ དབང་ ཞིང་ །"
  },
  {
    "source": "འོད་དཔག་མེད་ཀྱི་གོ་འཕང་མངོན་དུ་བྱ།",
    "target": "འོད་ དཔག་མེད་ ཀྱི་ གོ་འཕང་ མངོན་ དུ་ བྱ །"
  },
  {
    "source": "བསྡོ་བ་སྨོན་ལམ་བྱེད་པ་སྲོད་ཐུན་ནོ།།",
    "target": "བསྡོ་བ་ སྨོན་ལམ་ བྱེད་པ་ སྲོད་ ཐུན་ ནོ ། །"
  },
  {
    "source": "ཡང་གཞན་གོང་ལྟར་ལ་བླ་མའི་སྤྱི་བོའི་རྣམ་པར་སྣང་མཛད་ཡབ་ཡུམ་འོད་དུ་ཞུ།",
    "target": "ཡང་ གཞན་ གོང་ ལྟ ར་ ལ་ བླ་མ འི་ སྤྱི་བོ འི་ རྣམ་པར་སྣང་མཛད་ ཡབ་ཡུམ་ འོད་ དུ་ ཞུ །"
  },
  {
    "source": "རང་གི་སྤྱི་བོའི་རྣམ་པར་སྣང་མཛད་ཡབ་ཡུམ་ལ་ཐིམ།",
    "target": "རང་ གི་ སྤྱི་བོ འི་ རྣམ་པར་སྣང་མཛད་ ཡབ་ཡུམ་ ལ་ ཐིམ །"
  },
  {
    "source": "གཟུགས་ཀྱི་ཕུང་པོ་སྦྱངས།",
    "target": "གཟུགས་ ཀྱི་ ཕུང་པོ་ སྦྱངས །"
  },
  {
    "source": "གཏི་མུག་གི་དྲི་མ་དག།",
    "target": "གཏི་མུག་ གི་ དྲི་མ་ དག །"
  },
  {
    "source": "ཆོས་ཀྱི་དབྱིངས་ཀྱི་ཡེ་ཤེས་མངོན་དུ་བྱས།",
    "target": "ཆོས་ ཀྱི་ དབྱིངས་ ཀྱི་ ཡེ་ཤེས་ མངོན་ དུ་ བྱས །"
  },
  {
    "source": "རྣམ་པར་སྣང་མཛད་ཀྱི་འཕྲིན་ལས་ལ་དབང་ཞིང་།",
    "target": "རྣམ་པར་སྣང་མཛད་ ཀྱི་ འཕྲིན་ལས་ ལ་ དབང་ ཞིང་ །"
  },
  {
    "source": "རྣམ་པར་སྣང་མཛད་ཀྱི་གོ་འཕང་མངོན་དུ་བྱ།",
    "target": "རྣམ་པར་སྣང་མཛད་ ཀྱི་ གོ་འཕང་ མངོན་ དུ་ བྱ །"
  },
  {
    "source": "བསྔོ་བ་སྨོན་ལམ་བྱེད་པ་གུང་ཐུན་ནོ།།",
    "target": "བསྔོ་བ་ སྨོན་ལམ་ བྱེད་པ་ གུང་ཐུན་ ནོ ། །"
  },
  {
    "source": "དེ་ནས་ཐོར་ཐུན་ལ།",
    "target": "དེ་ ནས་ ཐོར་ཐུན་ ལ །"
  },
  {
    "source": "ཡང་གཞན་གོང་ལྟར་ལ།",
    "target": "ཡང་ གཞན་ གོང་ ལྟ ར་ ལ །"
  },
  {
    "source": "མདུན་གྱི་ལྷན་སྐྱེས་ཡབ་ཡུམ་འོད་དུ་ཞུ།",
    "target": "མདུན་ གྱི་ ལྷན་སྐྱེས་ ཡབ་ཡུམ་ འོད་ དུ་ ཞུ །"
  },
  {
    "source": "རང་གི་སྤྱི་བོ་ནས་རིམ་པ་བཞིན་དུ་གནས་ལྔའི་ལྷ་ཚོགས་ལ་དབང་བསྐུར།",
    "target": "རང་ གི་ སྤྱི་བོ་ ནས་ རིམ་པ་ བཞིན་ དུ་ གནས་ ལྔ འི་ ལྷ་ཚོགས་ ལ་ དབང་ བསྐུར །"
  },
  {
    "source": "ལུས་གང་།",
    "target": "ལུས་ གང་ །"
  },
  {
    "source": "ཆུ་ལྷག་མ་ཡར་ལུད་པ་ལས་སྤྱི་བོར་བླ་མ་རྡོ་རྗེ་འཆང་ཆེན་པོས་དབུ་བརྒྱན།",
    "target": "ཆུ་ ལྷག་མ་ ཡར་ ལུད་པ་ ལས་ སྤྱི་བོ ར་ བླ་མ་ རྡོ་རྗེ་འཆང་ཆེན་པོ ས་ དབུ་ བརྒྱན །"
  },
  {
    "source": "མཉམ་པར་གཞག་པ་ནི་དོན་ཀྱི་བླ་མ་སྒྲུབ་པའོ།།",
    "target": "མཉམ་པ ར་ གཞག་པ་ ནི་ དོན་ ཀྱི་ བླ་མ་ སྒྲུབ་པ འོ ། །"
  },
  {
    "source": "མཐར་བསྔོ་བ་སྨོན་ལམ་བགྱིད་པ་ནི་ནང་སྒྲུབ་བོ།།",
    "target": "མཐ ར་ བསྔོ་བ་ སྨོན་ལམ་ བགྱིད་པ་ ནི་ ནང་ སྒྲུབ་ བོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སྲུང་འཁོར་ནས་བླ་མའི་རྣལ་འབྱོར་གྱི་བར་གོང་བཞིན་ལ།",
    "target": "སྲུང་འཁོར་ ནས་ བླ་མ འི་ རྣལ་འབྱོར་ གྱི་ བར་ གོང་ བཞིན་ ལ །"
  },
  {
    "source": "ཚད་མེད་བཞི་བསྒོམ་པའི་རྣལ་འབྱོར་ནི།",
    "target": "ཚད་མེད་ བཞི་ བསྒོམ་པ འི་ རྣལ་འབྱོར་ ནི །"
  },
  {
    "source": "སེམས་ཅན་ཐམས་ཅད་ཀྱི་དོན་དུ་བདག་གིས་ལམ་ཟབ་མོ་བླ་མ་སྒྲུབ་སྙམ་པའི་བསམ་པས་ཚད་མེད་བཞི་བསྒོམ།",
    "target": "སེམས་ཅན་ ཐམས་ཅད་ ཀྱི་ དོན་ དུ་ བདག་ གིས་ ལམ་ ཟབ་མོ་ བླ་མ་ སྒྲུབ་ སྙམ་པ འི་ བསམ་པ ས་ ཚད་ མེད་ བཞི་ བསྒོམ །"
  },
  {
    "source": "བསྐྱེད་རིམ་ལྷའི་རྣལ་འབྱོར་ནི།",
    "target": "བསྐྱེད་རིམ་ ལྷ འི་ རྣལ་འབྱོར་ ནི །"
  },
  {
    "source": "རང་ཉིད་བདེ་མཆོག་ལྷན་སྐྱེས་སུ་གསལ་བཏབ་པའི་ཐུགས་ཀར་བླ་མ་བདེ་མཆོག་ཏུ་གསལ་བའི་ཐུགས་ཁར་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ཡིག་ཡེ་ཤེས་ལྔ་ལྡན།",
    "target": "རང་ ཉིད་ བདེ་མཆོག་ ལྷན་སྐྱེས་ སུ་ གསལ་ བཏབ་པ འི་ ཐུགས་ཀ ར་ བླ་མ་ བདེ་མཆོག་ ཏུ་ གསལ་བ འི་ ཐུགས་ ཁ ར་ ཉི་མ འི་ དཀྱིལ་འཁོར་ གྱི་ སྟེང་ དུ་ ཧཱུྃ་ ཡིག་ ཡེ་ཤེས་ ལྔ་ལྡན །"
  },
  {
    "source": "མཐའ་མར་ཨོཾ་ཨཱཿགུ་རུ་ཌཱ་ཀི་ནཱི་སིདྷི་ཧཱུྃ།",
    "target": "མཐའ་མ ར་ ཨོཾ་ ཨཱཿགུ་ རུ་ ཌཱ་ཀི་ ནཱི་ སིདྷི་ ཧཱུྃ །"
  },
  {
    "source": "ཞེས་པས་བསྐོར་བ་ལ་གསལ་འདེབས་པ་ནི་བཟླས་པ་སྔགས་ཀྱི་རྣལ་འབྱོར་རོ།།",
    "target": "ཞེས་ པ ས་ བསྐོར་བ་ ལ་ གསལ་འདེབས་ པ་ ནི་ བཟླས་པ་ སྔགས་ ཀྱི་ རྣལ་འབྱོར་ རོ ། །"
  },
  {
    "source": "འོད་ཟེར་སྤྲོ་བསྡུའི་རྣལ་འབྱོར་ལ།",
    "target": "འོད་ཟེར་ སྤྲོ་ བསྡུ འི་ རྣལ་འབྱོར་ ལ །"
  },
  {
    "source": "ཐུགས་ཀའི་སྔགས་འཕྲེང་ལས་འོད་ཟེར་དཀར་པོ་དཔག་ཏུ་མེད་པ་འཕྲོས།",
    "target": "ཐུགས་ཀ འི་ སྔགས་ འཕྲེང་ ལ ས་ འོད་ཟེར་ དཀར་པོ་ དཔག་ ཏུ་ མེད་པ་ འཕྲོས །"
  },
  {
    "source": "སངས་རྒྱས་བྱང་སེམས་རྣམས་ལ་མཉེས་པའི་མཆོད་པ་ཕུལ།",
    "target": "སངས་རྒྱས་ བྱང་སེམས་ རྣམས་ ལ་ མཉེས་པ འི་ མཆོད་པ་ ཕུལ །"
  },
  {
    "source": "སེམས་ཅན་ཐམས་ཅད་ཀྱི་སྡིག་སྒྲིབ་མ་ལུས་པ་སྦྱངས།",
    "target": "སེམས་ཅན་ ཐམས་ཅད་ ཀྱི་ སྡིག་སྒྲིབ་ མ་ ལུས་པ་ སྦྱངས །"
  },
  {
    "source": "སླར་རྒྱལ་བ་མ་ལུས་པའི་སྐུ་གསུང་ཐུགས་ཀྱི་བྱིན་རླབས་ཐམས་ཅད་འོད་ཟེར་གྱི་ཚུལ་དུ་བསྡུས་ནས་སྔགས་འཕྲེང་ལ་ཐིམ་པར་བསམ་ཞིང་།",
    "target": "སླ ར་ རྒྱལ་བ་ མ་ ལུས་པ འི་ སྐུ་གསུང་ཐུགས་ ཀྱི་ བྱིན་རླབས་ ཐམས་ཅད་ འོད་ཟེར་ གྱི་ ཚུལ་ དུ་ བསྡུས་ ནས་ སྔགས་ འཕྲེང་ ལ་ ཐིམ་པ ར་ བསམ་ ཞིང་ །"
  },
  {
    "source": "སྔགས་བཟླས་པས་འོད་ཟེར་སྤྲོ་བསྡུ་ཡང་ཡང་བྱ།",
    "target": "སྔགས་ བཟླས་པ ས་ འོད་ཟེར་ སྤྲོ་ བསྡུ་ ཡང་ ཡང་ བྱ །"
  },
  {
    "source": "རྫོགས་པའི་རིམ་པའི་རྣལ་འབྱོར་ནི།",
    "target": "རྫོགས་པ འི་ རིམ་པ འི་ རྣལ་འབྱོར་ ནི །"
  },
  {
    "source": "རྣམ་པ་ལྷ་སྐུ་རང་བཞིན་སྟོང་ཉིད་སྤྲོས་པའི་མཐའ་དང་བྲལ་བའི་བདེ་སྟོང་དབྱེར་མེད་ཟུང་འཇུག་གི་ངང་ལ་འཇོག་པ་ནི་དོན་གྱི་བླ་མ་སྒྲུབ་པ་སྟེ།",
    "target": "རྣམ་པ་ ལྷ་སྐུ་ རང་བཞིན་ སྟོང་ཉིད་ སྤྲོས་པ འི་ མཐའ་ དང་ བྲལ་བ འི་ བདེ་ སྟོང་ དབྱེར་མེད་ ཟུང་འཇུག་ གི་ ངང་ ལ་ འཇོག་པ་ ནི་ དོན་ གྱི་ བླ་མ་ སྒྲུབ་པ་ སྟེ །"
  },
  {
    "source": "དེ་ལས་སྐྱོན་བསྔོ་བ་སྨོན་ལམ་གྱིས་རྒྱས་འདེབས་པ་བསྔོ་བ་སྨོན་ལམ་གྱི་རྣལ་འབྱོར།",
    "target": "དེ་ ལས་ སྐྱོན་ བསྔོ་བ་ སྨོན་ལམ་ གྱིས་ རྒྱ ས་ འདེབས་ པ་ བསྔོ་བ་ སྨོན་ལམ་ གྱི་ རྣལ་འབྱོར །"
  },
  {
    "source": "སྦྱིན་སྲེག་གི་རྣལ་འབྱོར་ནི།",
    "target": "སྦྱིན་སྲེག་ གི་ རྣལ་འབྱོར་ ནི །"
  },
  {
    "source": "སྔ་དགོང་ཐབ་བསངས་མེ་ལྷ་བསྐྱེད་པའི་ལྟོ་བར་ཁོག་མ་གཞལ་ཡས་ཁང་།",
    "target": "སྔ་དགོང་ ཐབ་ བསངས་ མེ་ ལྷ་ བསྐྱེད་པ འི་ ལྟོ་བ ར་ ཁོག་མ་ གཞལ་ཡས་ཁང་ །"
  },
  {
    "source": "རྫས་བདེ་མཆོག་ཞུ་བའི་བདུད་རྩིར་བསམ།",
    "target": "རྫས་ བདེ་མཆོག་ ཞུ་བ འི་ བདུད་རྩི ར་ བསམ །"
  },
  {
    "source": "རང་ལུས་བདེ་མཆོག་ཏུ་གསལ་བའི་ལྕེ་ཆུང་བླ་མ་ལྷན་སྐྱེས་ཡབ་ཡུམ།",
    "target": "རང་ ལུས་ བདེ་མཆོག་ ཏུ་ གསལ་བ འི་ ལྕེ་ཆུང་ བླ་མ་ ལྷན་སྐྱེས་ ཡབ་ ཡུམ །"
  },
  {
    "source": "ལྕེ་མེ་ལྷ།",
    "target": "ལྕེ་ མེ་ ལྷ །"
  },
  {
    "source": "ཁ་ཧོམ་ཁུང་།",
    "target": "ཁ་ ཧོམ་ཁུང་ །"
  },
  {
    "source": "ལག་པ་དགང་བླུགས་ཟས་བདེ་བའི་མཆོད་པས་བླ་མ་མཆོད་པས།",
    "target": "ལག་པ་ དགང་བླུགས་ ཟས་ བདེ་བ འི་ མཆོད་པ ས་ བླ་མ་ མཆོད་པ ས །"
  },
  {
    "source": "སྐུ་ལས་བདེ་བའི་རྒྱུན་བབས་པས་འཁོར་ལོ་བཞི་གང་།",
    "target": "སྐུ་ ལས་ བདེ་བ འི་ རྒྱུན་ བབས་པ ས་ འཁོར་ལོ་ བཞི་ གང་ །"
  },
  {
    "source": "འཕྲིན་ལས་བཞི་ལ་དབང་བར་བསྒོམ།",
    "target": "འཕྲིན་ལས་ བཞི་ ལ་ དབང་བ ར་ བསྒོམ །"
  },
  {
    "source": "གཏོར་མའི་རྣལ་འབྱོར་ནི།",
    "target": "གཏོར་མ འི་ རྣལ་འབྱོར་ ནི །"
  },
  {
    "source": "གཏོར་མ་བྱིན་གྱིས་རླབས།",
    "target": "གཏོར་མ་ བྱིན་ གྱིས་ རླབས །"
  },
  {
    "source": "ཡེ་ཤེས་ཀྱི་བདུད་རྩིར་བསམ་ལ།",
    "target": "ཡེ་ཤེས་ ཀྱི་ བདུད་རྩི ར་ བསམ་ ལ །"
  },
  {
    "source": "བླ་མ་བདེ་མཆོག་ཡབ་ཡུམ་དུས་གསུམ་གྱི་རྒྱལ་བ་སྲས་དང་བཅས་པ་ཐམས་ཅད་སྤྱན་དྲངས་གཏོར་མ་དབུལ།",
    "target": "བླ་མ་ བདེ་མཆོག་ ཡབ་ཡུམ་ དུས་ གསུམ་ གྱི་ རྒྱལ་བ་ སྲས་ དང་ བཅས་པ་ ཐམས་ཅད་ སྤྱན་ དྲངས་ གཏོར་མ་ དབུལ །"
  },
  {
    "source": "མཐར་མཆོད་བསྟོད་བྱེད།",
    "target": "མཐ ར་ མཆོད་ བསྟོད་ བྱེད །"
  },
  {
    "source": "ཆོགས་འཁོར་གྱི་རྣལ་འབྱོར་ནི།",
    "target": "ཆོགས་ འཁོར་ གྱི་ རྣལ་འབྱོར་ ནི །"
  },
  {
    "source": "རང་ཐ་མལ་གྱི་ལུས་ཤེས་པ་རྣལ་འབྱོར་མར་གྱུར་པ་སྤྱི་བོ་ནས་འཐོན།",
    "target": "རང་ ཐ་མལ་ གྱི་ ལུས་ ཤེས་པ་ རྣལ་འབྱོར་མ ར་ གྱུར་པ་ སྤྱི་བོ་ ནས་ འཐོན །"
  },
  {
    "source": "ཕྱག་གཡས་གྲི་གུག་གིས་སྨིན་མཚམས་ནས་ཐོད་པ་བྲེགས་པ།",
    "target": "ཕྱག་ གཡས་ གྲི་གུག་ གིས་ སྨིན་མཚམས་ ནས་ ཐོད་པ་ བྲེགས་པ །"
  },
  {
    "source": "མདུན་དུ་རང་བྱུང་གི་མི་མགོའི་སྒྱེད་བུ་གསུམ་གྱི་སྟེང་དུ་ཐོད་པ་ཕྱི་དཀར་ལ་ནང་དམར་བ་ཡངས་ཤིང་རྒྱ་ཆེ་བའི་ནང་དུ་ལུས་འདི་བཅུག་ལ་གྲི་གུག་གིས་རུག་གི་གཏུབས།",
    "target": "མདུན་ དུ་ རང་ བྱུང་ གི་ མི་ མགོ འི་ སྒྱེད་ བུ་ གསུམ་ གྱི་ སྟེང་ དུ་ ཐོད་པ་ ཕྱི་ དཀར་ ལ་ ནང་ དམར་བ་ ཡངས་ ཤིང་ རྒྱ་ཆེ་བ འི་ ནང་ དུ་ ལུས་ འདི་ བཅུག་ ལ་ གྲི་གུག་ གིས་ རུག་ གི་ གཏུབས །"
  },
  {
    "source": "ཨོཾ་ཨཱཿཧཱུྃ་གིས་བདུད་རྩིར་བྱིན་གྱིས་བརླབས་པ།",
    "target": "ཨོཾ་ ཨཱཿ ཧཱུྃ་ གིས་ བདུད་ རྩི ར་ བྱིན་ གྱིས་ བརླབས་པ །"
  },
  {
    "source": "རྣལ་འབྱོར་མའི་ཐུགས་ཀ་ནས་འོད་ཟེར་འཕྲོས་པས་བླ་མ་ཡི་དམ།",
    "target": "རྣལ་འབྱོར་མ འི་ ཐུགས་ ཀ་ ནས་ འོད་ཟེར་ འཕྲོས་པ ས་ བླ་མ་ ཡི་ དམ །"
  },
  {
    "source": "རྒྱལ་བ་རྒྱལ་སྲས།",
    "target": "རྒྱལ་བ་ རྒྱལ་ སྲས །"
  },
  {
    "source": "དཔའ་བོ་མཁའ་འགྲོ་སྲུང་མ་རིགས་དྲུག་གི་སེམས་ཅན་ཐམས་ཅད་བླ་མ་བདེ་མཆོག་ཡབ་ཡུམ་གྱི་རྣམ་པར་སྤྱན་དྲངས།",
    "target": "དཔའ་བོ་མཁའ་འགྲོ་ སྲུང་མ་ རིགས་ དྲུག་ གི་ སེམས་ཅན་ ཐམས་ཅད་ བླ་མ་ བདེ་མཆོག་ ཡབ་ཡུམ་ གྱི་ རྣམ་པ ར་ སྤྱན་ དྲངས །"
  },
  {
    "source": "དེ་དག་གི་ལྗགས་འོད་ཀྱི་སྤུ་གུ་ཅན་ཀྱིས་གསོལ་བས་ཟག་མེད་ཀྱི་བདེ་བས་དགྱེས་པར་བསམ་ཞིང་།",
    "target": "དེ་ དག་ གི་ ལྗགས་ འོད་ ཀྱི་ སྤུ་ གུ་ ཅན་ ཀྱིས་ གསོལ་བ ས་ ཟག་མེད་ ཀྱི་ བདེ་བ ས་ དགྱེས་པ ར་ བསམ་ ཞིང་ །"
  },
  {
    "source": "མཆོད་པའི་རྫས་མི་དམིགས་མཆོད་ཡུལ་མི་དམིགས་པའི་འཁོར་གསུམ་ཡོངས་དག་གི་ངང་ལ་མཉམ་པར་གཞག།",
    "target": "མཆོད་པ འི་ རྫས་ མི་ དམིགས་ མཆོད་ ཡུལ་མི་ དམིགས་པ འི་ འཁོར་ གསུམ་ ཡོངས་ དག་ གི་ ངང་ ལ་ མཉམ་པ ར་ གཞག །"
  },
  {
    "source": "འོད་གསལ་གྱི་རྣལ་འབྱོར་ནི།",
    "target": "འོད་གསལ་ གྱི་ རྣལ་འབྱོར་ ནི །"
  },
  {
    "source": "སྙིང་གར་པདྨ་འདབ་མ་བཞི་པའི་ལྟེ་བར་ཉི་ཟླའི་གདན་ལ་བླ་མའི་སྐུ་ཤེལ་ལྟར་དངས་པའི་ཐུགས་ཀར་ཤེས་པ་གཏང་པས་གཉིད་འོད་གསལ་དུ་འཇུག་པའི་རྣལ་འབྱོར་རོ།།",
    "target": "སྙིང་ག ར་ པདྨ་ འདབ་ མ་ བཞི་པ འི་ ལྟེ་བ ར་ ཉི་ཟླ འི་ གདན་ ལ་ བླ་མ འི་ སྐུ་ ཤེལ་ ལྟ ར་ དངས་པ འི་ ཐུགས་ཀ ར་ ཤེས་པ་ གཏང་པ ས་ གཉིད་ འོད་གསལ་ དུ་ འཇུག་པ འི་ རྣལ་འབྱོར་ རོ ། །"
  },
  {
    "source": "བཞི་སྒྲུབ་འཕྲིན་ལས་ཀྱི་བསྙེན་པ་ནི།",
    "target": "བཞི་ སྒྲུབ་ འཕྲིན་ ལས་ ཀྱི་ བསྙེན་པ་ ནི །"
  },
  {
    "source": "བླ་མའི་རྣལ་འབྱོར་ཡན་གོང་བཞིན་ལ།",
    "target": "བླ་མ འི་ རྣལ་འབྱོར་ ཡན་ གོང་ བཞིན་ ལ །"
  },
  {
    "source": "རང་ཉིད་བདེ་མཆོག་ལྷན་སྐྱེས་རྩ་གསུམ་འཁོར་ལོ་བཞི་དང་།",
    "target": "རང་ ཉིད་ བདེ་མཆོག་ ལྷན་སྐྱེས་ རྩ་ གསུམ་ འཁོར་ལོ་ བཞི་ དང་ །"
  },
  {
    "source": "སྟོང་རར་གསལ་བའི་སྤྱི་བོ་ནས་ལྟེ་བའི་བར་གྱི་ལྷ་གྲངས་ནང་སྒྲུབ་བཞིན་གསལ་བཏབ།",
    "target": "སྟོང་ར ར་ གསལ་བ འི་ སྤྱི་བོ་ ནས་ ལྟེ་བ འི་ བར་ གྱི་ ལྷ་ གྲངས་ ནང་ སྒྲུབ་ བཞིན་ གསལ་ བཏབ །"
  },
  {
    "source": "ཐུན་མོང་ལ་ཡན་ལག་བདུན་པ་བསྡུས་པ་ཅིག་ཕུལ་ལ།",
    "target": "ཐུན་མོང་ ལ་ ཡན་ལག་བདུན་པ་ བསྡུས་པ་ ཅིག་ ཕུལ་ ལ །"
  },
  {
    "source": "ཐུགས་ཀར་ཧཱུྃ་ཡིག་གི་མཐར་སྔགས་འཕྲེང་དཀར་པོ་གསལ་བཏབ་ལ།",
    "target": "ཐུགས་ཀ ར་ ཧཱུྃ་ ཡིག་ གི་ མཐ ར་ སྔགས་ འཕྲེང་ དཀར་པོ་ གསལ་ བཏབ་ ལ །"
  },
  {
    "source": "ཨོཾ་ཨཱཿགུ་རུ་ཌཱ་ཀི་ནི་སིདྡྷི་ཧཱུྃ།",
    "target": "ཨོཾ་ ཨཱཿ གུ་ རུ་ ཌཱ་ཀི་ ནི་ སིདྡྷི་ ཧཱུྃ །"
  },
  {
    "source": "ཞེས་བརྒྱ་སྟོང་ཁྲི་འབུམ་ལ་སོགས་བཟླས་པས་འོད་ཟེར་དཔག་ཏུ་མེད་པ་འཕྲོས་པ་ལ་བརྟེན།",
    "target": "ཞེས་ བརྒྱ་ སྟོང་ ཁྲི་ འབུམ་ ལ་ སོགས་ བཟླས་པ ས་ འོད་ཟེར་ དཔག་ ཏུ་ མེད་པ་ འཕྲོས་པ་ ལ་ བརྟེན །"
  },
  {
    "source": "སེམས་ཅན་ཐམས་ཅད་ཀྱི་སྡིག་སྒྲིབ་ཐམས་ཅད་ཞི་བར་བྱས།",
    "target": "སེམས་ཅན་ ཐམས་ཅད་ ཀྱི་ སྡིག་སྒྲིབ་ ཐམས་ཅད་ ཞི་བ ར་ བྱས །"
  },
  {
    "source": "སངས་རྒྱས་ཐམས་ཅད་མཉེས་པའི་མཆོད་པ་དབུལ།",
    "target": "སངས་རྒྱས་ ཐམས་ཅད་ མཉེས་པ འི་ མཆོད་པ་ དབུལ །"
  },
  {
    "source": "འོད་ཟེར་བྱིན་རླབས་ཀྱི་རྣམ་པར་བསྡུས་ཏེ།",
    "target": "འོད་ཟེར་ བྱིན་རླབས་ ཀྱི་ རྣམ་པ ར་ བསྡུས་ ཏེ །"
  },
  {
    "source": "སྔགས་འཕྲེང་ལ་ཐིམ་པས་རང་གི་ཆོས་སྒྲུབ་པའི་འགལ་རྐྱེན་བར་ཆད་ཐམས་ཅད་ཞི་བར་བསམ་བསྔོ་བ་སྨོན་ལམ་བྱ།",
    "target": "སྔགས་ འཕྲེང་ ལ་ ཐིམ་པ ས་ རང་ གི་ ཆོས་ སྒྲུབ་པ འི་ འགལ་རྐྱེན་ བར་ཆད་ ཐམས་ཅད་ ཞི་བ ར་ བསམ་ བསྔོ་བ་ སྨོན་ལམ་ བྱ །"
  },
  {
    "source": "སྔ་ཐུན་ལ༑",
    "target": "སྔ་ཐུན་ ལ ༑"
  },
  {
    "source": "ལྟེ་བའི་ལྷ་ཚོགས་གསལ་བཏབ་པ་ལ་ཡན་ལག་བདུན་པ་ཕུལ་ནས་འོད་ཟེར་སེར་པོའི་སྤྲོ་བསྡུས་རང་གི་ཚེ་དང་བསོད་ནམས་ཐམས་ཅད་རྒྱས་པར་བསམ།",
    "target": "ལྟེ་བ འི་ ལྷ་ཚོགས་ གསལ་ བཏབ་པ་ ལ་ ཡན་ལག་བདུན་པ་ ཕུལ་ ནས་ འོད་ཟེར་ སེར་པོ འི་ སྤྲོ་ བསྡུས་ རང་ གི་ ཚེ་ དང་ བསོད་ནམས་ ཐམས་ཅད་ རྒྱས་པ ར་ བསམ །"
  },
  {
    "source": "ཕྱི་ཐུན་ལ་མགྲིན་པའི་ལྷ་ཚོགས་གསལ་བཏབ་པ་ལ་ཡན་ལག་བདུན་པ་འབུལ་བ་ནས་འོད་ཟེར་དམར་པོའི་སྤྲོ་བསྡུས་འགྲོ་བ་ཐམས་ཅད་དབང་དུ་འདུས་པར་བསམ།",
    "target": "ཕྱི་ ཐུན་ ལ་ མགྲིན་པ འི་ ལྷ་ཚོགས་ གསལ་ བཏབ་པ་ ལ་ ཡན་ལག་བདུན་པ་ འབུལ་བ་ ནས་ འོད་ཟེར་ དམར་པོ འི་ སྤྲོ་ བསྡུས་ འགྲོ་བ་ ཐམས་ཅད་ དབང་ དུ་ འདུས་པ ར་ བསམ །"
  },
  {
    "source": "སྲོད་ཐུན་ལ་སྙིང་གའི་ལྷ་ཚོགས་གསལ་བཏབ་པ་ལ་ཡན་ལག་བདུན་པ་འབུལ་ཞིང་འོད་ཟེར་ནག་པོའི་སྤྲོ་བསྡུས་བསྟན་པ་ལ་གནོད་པ།",
    "target": "སྲོད་ ཐུན་ ལ་ སྙིང་ག འི་ ལྷ་ཚོགས་ གསལ་ བཏབ་པ་ ལ་ ཡན་ལག་བདུན་པ་ འབུལ་ ཞིང་ འོད་ཟེར་ ནག་པོ འི་ སྤྲོ་ བསྡུས་ བསྟན་པ་ ལ་ གནོད་པ །"
  },
  {
    "source": "རང་གི་སྒྲུབ་པ་ལ་བར་དུ་གཅོད་པ་ཐམས་ཅད་ཚར་བཅད་པར་བསམ་ཞིང་།",
    "target": "རང་ གི་ སྒྲུབ་པ་ ལ་ བར་ དུ་ གཅོད་པ་ ཐམས་ཅད་ ཚར་ བཅད་པ ར་ བསམ་ ཞིང་ །"
  },
  {
    "source": "ཐུན་རེ་བཞིན་བསྔོ་བ་སྨོན་ལམ་གྱི་རྒྱས་འདེབས་པ་བྱེད།",
    "target": "ཐུན་ རེ་ བཞིན་ བསྔོ་བ་ སྨོན་ལམ་ གྱི་ རྒྱ ས་ འདེབས་ པ་ བྱེད །"
  },
  {
    "source": "རྗེས་ངོ་སྤྲད་པ་ནི།",
    "target": "རྗེས་ ངོ་ སྤྲད་པ་ ནི །"
  },
  {
    "source": "རང་སེམས་སྐྱེ་བ་མེད་པ་ཅིར་ཡང་འཆར་བ་གསལ་གཞག་དང་དགག་སྒྲུབ་ཐམས་ཅད་དང་བྲལ་བ་བདེ་སྟོང་ལྷན་ཅིག་སྐྱེས་པའི་ཡེ་ཤེས་དེ་ལ་གཞི་ཕྱག་རྒྱ་ཆེན་པོ་ཟེར་ཏེ།",
    "target": "རང་སེམས་ སྐྱེ་བ་ མེད་པ་ ཅི ར་ ཡང་ འཆར་བ་ གསལ་ གཞག་ དང་ དགག་སྒྲུབ་ ཐམས་ཅད་ དང་ བྲལ་བ་ བདེ་སྟོང་ ལྷན་ ཅིག་ སྐྱེས་པ འི་ ཡེ་ཤེས་ དེ་ ལ་ གཞི་ ཕྱག་ རྒྱ་ཆེན་པོ་ ཟེར་ ཏེ །"
  },
  {
    "source": "རྗེ་དྭགས་པོ་ལྷ་རྗེས།",
    "target": "རྗེ་ དྭགས་པོ་ལྷ་རྗེ ས །"
  },
  {
    "source": "སེམས་ཉིད་ལྷན་ཅིག་སྐྱེས་པ་ཆོས་ཀྱི་སྐུ།",
    "target": "སེམས་ཉིད་ ལྷན་ ཅིག་ སྐྱེས་པ་ ཆོས་ ཀྱི་ སྐུ །"
  },
  {
    "source": "དེ་ཁའི་ངང་ནས་སྣང་སྲིད་ཐམས་ཅད་བླ་མ་སྐུ་གསུམ་གྱི་རོལ་པར་འཆར་ཞིང་།",
    "target": "དེ་ ཁ འི་ ངང་ ནས་ སྣང་སྲིད་ ཐམས་ཅད་ བླ་མ་ སྐུ་ གསུམ་ གྱི་ རོལ་པ ར་ འཆར་ ཞིང་ །"
  },
  {
    "source": "དེ་དག་ཀྱང་རང་བཞིན་དག་པ་ཆོས་སྐུ།",
    "target": "དེ་ དག་ ཀྱང་ རང་བཞིན་ དག་པ་ ཆོས་ སྐུ །"
  },
  {
    "source": "རྣམ་པ་དག་པ་ལོངས་སྐུ།",
    "target": "རྣམ་པ་ དག་པ་ ལོངས་ སྐུ །"
  },
  {
    "source": "བྱེད་ལས་དག་པ་སྤྲུལ་སྐུ་ཡིན་པས།",
    "target": "བྱེད་ལས་ དག་པ་ སྤྲུལ་སྐུ་ ཡིན་པ ས །"
  },
  {
    "source": "སྣང་གྲགས་ཀྱི་ཆོས་ཐམས་ཅད་ཆོས་སྐུའི་རྩལ།",
    "target": "སྣང་གྲགས་ ཀྱི་ ཆོས་ ཐམས་ཅད་ ཆོས་སྐུ འི་ རྩལ །"
  },
  {
    "source": "དེ་ལཾ་ཕྱག་རྒྱ་ཆེན་པོ་ཟེར་ཏེ།",
    "target": "དེ་ ལཾ་ ཕྱག་རྒྱ་ ཆེན་པོ་ ཟེར་ ཏེ །"
  },
  {
    "source": "སྣང་བ་ལྷན་ཅིག་སྐྱེས་པ་ཆོས་སྐུའི་འོད།",
    "target": "སྣང་བ་ ལྷན་ ཅིག་ སྐྱེས་པ་ ཆོས་སྐུ འི་ འོད །"
  },
  {
    "source": "ཅེས་གསུངས་སོ།",
    "target": "ཅེས་ གསུངས་ སོ །"
  },
  {
    "source": "མདོར་སྣང་བ་དང་སྟོང་པ་དབྱེར་མེད་སྣང་བ་དང་སེམས་ཉིད་དབྱེར་མེད།",
    "target": "མདོ ར་ སྣང་བ་ དང་ སྟོང་པ་ དབྱེར་ མེད་ སྣང་བ་ དང་ སེམས་ཉིད་ དབྱེར་ མེད །"
  },
  {
    "source": "འཁོར་འདས་དབྱེར་མེད་རྣམས་ལ་འབྲས་བུ་ཕྱག་རྒྱ་ཆེན་པོ་ཟེར་བ་ཡིན་ཏེ།",
    "target": "འཁོར་འདས་ དབྱེར་མེད་ རྣམས་ ལ་ འབྲས་བུ་ ཕྱག་རྒྱ་ ཆེན་པོ་ ཟེར་བ་ ཡིན་ ཏེ །"
  },
  {
    "source": "དེ་ཕྱིར་སྣང་སེམས་དབྱེར་མེད་ལྷན་ཅིག་སྐྱེས།",
    "target": "དེ་ ཕྱི ར་ སྣང་ སེམས་ དབྱེར་མེད་ ལྷན་ ཅིག་ སྐྱེས །"
  },
  {
    "source": "ཞེས་གསུངས་པ་ཡིན་ནོ།",
    "target": "ཞེས་ གསུངས་པ་ ཡིན་ ནོ །"
  },
  {
    "source": "ཞེས་འདི་ཆོས་ཀྱི་གཏེར་མཛོད་པས།།",
    "target": "ཞེས་ འདི་ ཆོས་ ཀྱི་ གཏེར་མཛོད་ པས ། །"
  },
  {
    "source": "སྐུལ་ངོར་ངག་དབང་ནོར་བུ་ཡིས།།",
    "target": "སྐུལ་ ངོ ར་ ངག་དབང་ནོར་བུ་ ཡིས ། །"
  },
  {
    "source": "ཆོས་ཀྱིས་འཚོ་བའི་ཅོག་སྒར་དུ།།",
    "target": "ཆོས་ ཀྱིས་ འཚོ་བ འི་ ཅོག་ སྒ ར་ དུ ། །"
  },
  {
    "source": "སྦྱར་བའི་ཡི་གེ་བླ་རྒྱམ་གྱིས།།",
    "target": "སྦྱར་བ འི་ ཡི་གེ་ བླ་ རྒྱམ་ གྱིས ། །"
  },
  {
    "source": "བགྱིས་པའི་དགེ་བས་རྣམ་མཁྱེན་ཤོག།",
    "target": "བགྱིས་པ འི་ དགེ་བ ས་ རྣམ་མཁྱེན་ ཤོག །"
  },
  {
    "source": "དཔེ་མི་བསྟན་པར་ཐུགས་ཉམས་སུ་བླངས་འཚལ་ལོ།།",
    "target": "དཔེ་ མི་ བསྟན་པ ར་ ཐུགས་ ཉམས་ སུ་ བླངས་ འཚལ་ ལོ ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  }
]
