[
  {
    "source": "༄༅།།",
    "target": "༄༅ ། །"
  },
  {
    "source": "བརྒྱད་པ་རྡོ་རྗེའི་བསྙེན་སྒྲུབ་ཀྱི་ལམ་སྲོལ་བཤད་པ་ལ་གཉིས།",
    "target": "བརྒྱད་པ་ རྡོ་རྗེ འི་ བསྙེན་སྒྲུབ་ ཀྱི་ ལམ་ སྲོལ་ བཤད་པ་ ལ་ གཉིས །"
  },
  {
    "source": "རིང་ལུགས་ངོས་བཟུང་།",
    "target": "རིང་ ལུགས་ ངོས་ བཟུང་ །"
  },
  {
    "source": "བརྒྱུད་སྲོལ་བཤད་པའོ།།",
    "target": "བརྒྱུད་ སྲོལ་ བཤད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གཞི་ལམ་འབྲས་བུར་མི་ཕྱེད་རྡོ་རྗེ་གསུམ།།",
    "target": "གཞི་ ལམ་ འབྲས་བུ ར་ མི་ ཕྱེད་ རྡོ་རྗེ་ གསུམ ། །"
  },
  {
    "source": "བསྙེན་སྒྲུབ་སྒྲུབ་ཆེན་ཡན་ལག་རྣལ་འབྱོར་མས།།",
    "target": "བསྙེན་སྒྲུབ་ སྒྲུབ་ ཆེན་ ཡན་ལག་ རྣལ་འབྱོར་མ ས ། །"
  },
  {
    "source": "རིན་ཆེན་དཔལ་ལ་ཐུགས་ཀྱི་ཟུང་སྩལ་བ།།",
    "target": "རིན་ཆེན་ དཔལ་ ལ་ ཐུགས་ ཀྱི་ ཟུང་ སྩལ་བ ། །"
  },
  {
    "source": "སྦྱང་གཞི་གཞི་ལམ་འབྲས་བུའི་གནས་སྐབས་གསུམ་དུ་རྒྱུན་ཆགས་པས་དབྱེར་མི་ཕྱེད་པའི་མཚན་ཉིད་ཅན་སྐུ་གསུང་ཐུགས་ཀྱི་རྡོ་རྗེ་གསུམ་པོ།",
    "target": "སྦྱང་གཞི་ གཞི་ ལམ་ འབྲས་བུ འི་ གནས་ སྐབས་ གསུམ་ དུ་ རྒྱུན་ཆགས་པ ས་ དབྱེ ར་ མི་ ཕྱེད་པ འི་ མཚན་ཉིད་ཅན་ སྐུ་གསུང་ཐུགས་ ཀྱི་ རྡོ་རྗེ་ གསུམ་པོ །"
  },
  {
    "source": "སྦྱང་བྱ་ལུས་ངག་ཡིད་གསུམ་གློ་བུར་འཁྲུལ་འཛིན་གནས་སྐབས་བཞིའི་བག་ཆགས་དང་བཅས་པས་བསྒྲིབས་པ་དེ་ཉིད།",
    "target": "སྦྱང་བྱ་ ལུས་ངག་ ཡིད་ གསུམ་ གློ་བུ ར་ འཁྲུལ་ འཛིན་ གནས་སྐབས་ བཞི འི་ བག་ཆགས་ དང་ བཅས་པ ས་ བསྒྲིབས་པ་ དེ་ ཉིད །"
  },
  {
    "source": "སྦྱོང་བྱེད་སོར་བསམ་བསྙེན་པའི་ཡན་ལག།",
    "target": "སྦྱོང་བྱེད་ སོར་ བསམ་ བསྙེན་པ འི་ ཡན་ལག །"
  },
  {
    "source": "སྲོག་རྩོལ་སྒྲུབ་པའི་ཡན་ལག།",
    "target": "སྲོག་རྩོལ་ སྒྲུབ་པ འི་ ཡན་ལག །"
  },
  {
    "source": "དྲན་ཏིང་སྒྲུབ་པ་ཆེན་པོའི་ཡན་ལག་གསུམ་གྱིས་སྦྱངས་འབྲས་དབང་རྣོན་བརྩོན་འགྲུས་ཅན་ཚེ་གཅིག་ལ་སྐུ་གསུམ་མངོན་དུ་བྱེད་པའི་མན་ངག་རྒྱལ་ཡུམ་རྡོ་རྗེ་རྣལ་འབྱོར་མ་དངོས་ཀྱིས་གྲུབ་ཆེན་ཨོ་རྒྱན་པ་རིན་ཆེན་དཔལ་ལ་ཐུགས་ཀྱི་ཟུང་བཅུད་སྩལ་བ་སྟེ།",
    "target": "དྲན་ ཏིང་ སྒྲུབ་པ་ ཆེན་པོ འི་ ཡན་ལག་ གསུམ་ གྱིས་ སྦྱངས་འབྲས་ དབང་ རྣོན་ བརྩོན་འགྲུས་ ཅན་ ཚེ་ གཅིག་ ལ་ སྐུ་ གསུམ་ མངོན་ དུ་ བྱེད་པ འི་ མན་ངག་ རྒྱལ་ཡུམ་ རྡོ་རྗེ་ རྣལ་འབྱོར་མ་ དངོས་ ཀྱིས་ གྲུབ་ཆེན་ ཨོ་ རྒྱན་པ་ རིན་ཆེན་ དཔལ་ ལ་ ཐུགས་ ཀྱི་ ཟུང་ བཅུད་ སྩལ་བ་ སྟེ །"
  },
  {
    "source": "དེའང་གྲུབ་ཆེན་དེ་ཉིད་མདོ་སྔགས་ཀྱི་སྦྱངས་པ་མཐར་ཕྱིན།",
    "target": "དེ འང་ གྲུབ་ཆེན་ དེ་ ཉིད་ མདོ་སྔགས་ ཀྱི་ སྦྱངས་པ་ མཐ ར་ ཕྱིན །"
  },
  {
    "source": "རོང་ལུགས་ཀྱི་བརྒྱུད་འཛིན་དུས་འཁོར་བ་སངས་རྒྱས་རྡོ་རྗེ་ལས་དུས་ཀྱི་འཁོར་ལོའི་རྒྱུད་འགྲེལ་མན་ངག་དང་བཅས་པ་གསན་ཏེ་མཁས་པའི་ཕུལ་དུ་གྱུར།",
    "target": "རོང་ ལུགས་ ཀྱི་ བརྒྱུད་འཛིན་ དུས་འཁོར་བ་ སངས་རྒྱས་ རྡོ་རྗེ་ ལས་ དུས་ ཀྱི་ འཁོར་ལོ འི་ རྒྱུད་ འགྲེལ་ མན་ངག་ དང་ བཅས་པ་ གསན་ ཏེ་ མཁས་པ འི་ ཕུལ་ དུ་ གྱུར །"
  },
  {
    "source": "རྒྱལ་བ་རྒོད་ཚང་པ་ལས་རྟོགས་པ་མཐར་ཐུག་བརྙེས།",
    "target": "རྒྱལ་བ་ རྒོད་ཚང་ པ་ ལས་ རྟོགས་པ་ མཐ ར་ ཐུག་ བརྙེས །"
  },
  {
    "source": "ཛཱ་ལནྡྷ་ར་སོགས་གནས་ཡུལ་མང་དུ་བྱོན།",
    "target": "ཛཱ་ ལནྡྷ་ ར་ སོགས་ གནས་ ཡུལ་ མང་ དུ་ བྱོན །"
  },
  {
    "source": "ཁྱད་པར་ནུབ་ཕྱོགས་ཨོ་རྒྱན་གྱི་ཡུལ་དུ་ཕེབ།",
    "target": "ཁྱད་པ ར་ ནུབ་ཕྱོགས་ ཨོ་རྒྱན་ གྱི་ ཡུལ་ དུ་ ཕེབ །"
  },
  {
    "source": "བར་ཆད་དང་འཇིགས་པ་ཆོ་འཕྲུལ་མཐའ་དག་ལྟ་བ་དང་བརྟུལ་ཞུགས་ཀྱི་སྤྱོད་པས་ཟིལ་གྱིས་མནན།",
    "target": "བར་ཆད་ དང་ འཇིགས་པ་ ཆོ་འཕྲུལ་ མཐའ་དག་ ལྟ་བ་ དང་ བརྟུལ་ཞུགས་ ཀྱི་ སྤྱོད་པ ས་ ཟིལ་ གྱིས་ མནན །"
  },
  {
    "source": "ཡུལ་དབུས་དྷུ་མ་ཐ་ལའི་ཕྱོགས་བཞིར་རིགས་བཞི་མཁའ་འགྲོས་བྱིན་གྱིས་བརླབས།",
    "target": "ཡུལ་དབུས་ དྷུ་ མ་ ཐ་ ལ འི་ ཕྱོགས་ བཞི ར་ རིགས་ བཞི་ མཁའ་འགྲོ ས་ བྱིན་ གྱིས་ བརླབས །"
  },
  {
    "source": "སྤྲུལ་པའི་མཛེས་མས་ལུང་བསྟན་པ་བཞིན་ཀ་བོ་ཀ་ཞེས་པའི་གྲོང་དུ་རྡོ་རྗེ་རྣལ་འབྱོར་མ་ཉིད་དང་པོ་སྨད་འཚོང་མའི་གཟུགས་སུ་བསྟན་ནས་བཟའ་བཏུང་དང་རེག་བྱའི་བདེ་བ་སྩལ་བས་རྩ་མདུད་ཐམས་ཅད་གྲོལ།",
    "target": "སྤྲུལ་པ འི་ མཛེས་མ ས་ ལུང་ བསྟན་པ་ བཞིན་ ཀ་བོ་ ཀ་ ཞེས་ པ འི་ གྲོང་ དུ་ རྡོ་རྗེ་ རྣལ་འབྱོར་མ་ ཉིད་ དང་པོ་ སྨད་ འཚོང་ མ འི་ གཟུགས་ སུ་ བསྟན་ ནས་ བཟའ་བཏུང་ དང་ རེག་བྱ འི་ བདེ་བ་ སྩལ་བ ས་ རྩ་ མདུད་ ཐམས་ཅད་ གྲོལ །"
  },
  {
    "source": "སྒྲ་དང་ས་གཡོས་སོགས་ལྟས་ཆེན་པོ་དང་བཅས་ཏེ་སླར་རྡོ་རྗེ་བཙུན་མོ་དངོས་སུ་སྣང་བས་གདམས་པ་འདི་རྫོགས་པར་གནང་།",
    "target": "སྒྲ་ དང་ ས་ གཡོས་ སོགས་ ལྟས་ ཆེན་པོ་ དང་ བཅས་ ཏེ་ སླ ར་ རྡོ་རྗེ་ བཙུན་མོ་ དངོས་ སུ་ སྣང་བ ས་ གདམས་པ་ འདི་ རྫོགས་པ ར་ གནང་ །"
  },
  {
    "source": "སྔར་གྱི་མཁའ་འགྲོ་བཞི་དང་སེང་གེ་གདོང་ཅན་ལྔ་པོས་ཀྱང་གདམས་པ་སྣ་རེ་གནང་བས་གྲུབ་པ་ཆེན་པོའི་ས་ལ་གནས་པར་གྱུར་ཏེ།",
    "target": "སྔ ར་ གྱི་ མཁའ་འགྲོ་ བཞི་ དང་ སེང་གེ་ གདོང་ ཅན་ ལྔ་པོ ས་ ཀྱང་ གདམས་པ་ སྣ་ རེ་ གནང་བ ས་ གྲུབ་པ་ ཆེན་པོ འི་ ས་ ལ་ གནས་པ ར་ གྱུར་ ཏེ །"
  },
  {
    "source": "བོད་དུ་བྱོན་ནས་མཁའ་འགྲོའི་ལུང་བཞིན་ཐོག་མར་གཡའ་བཟང་པ།",
    "target": "བོད་ དུ་ བྱོན་ ནས་ མཁའ་འགྲོ འི་ ལུང་ བཞིན་ ཐོག་མ ར་ གཡའ་ བཟང་པ །"
  },
  {
    "source": "སྣུབས་འདུལ་བ་འཛིན་པའི་དབོན་པོ་རིན་པོ་ཆེ་མཁར་ཆུ་བས་གསོལ་བ་བཏབ་པའི་ངོར་གཞུང་ཡི་གེར་བཀོད་པར་མཛད་དོ།།",
    "target": "སྣུབས་ འདུལ་བ་ འཛིན་པ འི་ དབོན་པོ་ རིན་པོ་ཆེ་ མཁར་ ཆུ་ བ ས་ གསོལ་བ་ བཏབ་པ འི་ ངོ ར་ གཞུང་ ཡི་གེ ར་ བཀོད་པ ར་ མཛད་ དོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "མཁར་ཆུ་བ་དང་ཟླ་སེང་སྦུ་ཏྲ་བ།",
    "target": "མཁར་ ཆུ་བ་ དང་ ཟླ་ སེང་ སྦུ་ ཏྲ་བ །"
  },
  {
    "source": "ཟུར་ཕུག་སྙེ་མདོ་སྐུ་མཆེད་སྲོལ་མང་ལས།།",
    "target": "ཟུར་ ཕུག་ སྙེ་ མདོ་ སྐུ་མཆེད་ སྲོལ་ མང་ ལས ། །"
  },
  {
    "source": "རྒྱལ་བ་གཉིས་པ་རང་བྱུང་ཆོས་རྗེ་ཡིས།།",
    "target": "རྒྱལ་བ་ གཉིས་པ་ རང་ བྱུང་ ཆོས་ རྗེ་ ཡིས ། །"
  },
  {
    "source": "རྡོ་རྗེའི་ཚིག་བཀྲོལ་གདམས་པའི་ལམ་བཟང་གསལ།།",
    "target": "རྡོ་རྗེ འི་ ཚིག་ བཀྲོལ་ གདམས་པ འི་ ལམ་བཟང་ གསལ ། །"
  },
  {
    "source": "རིན་པོ་ཆེ་མཁར་ཆུ་བས་དམིགས་རྐང་རེ་ལ་གསེར་ཞོ་རེའི་མཎྜལ་ཕུལ་ནས་ཞུས་ཤིང་བརྗེད་ཐོ་བསྡུས་པའང་མཛད།",
    "target": "རིན་པོ་ཆེ་ མཁར་ ཆུ་བ ས་ དམིགས་ རྐང་ རེ་ ལ་ གསེར་ ཞོ་ རེ འི་ མཎྜལ་ ཕུལ་ ནས་ ཞུས་ ཤིང་ བརྗེད་ ཐོ་ བསྡུས་པ འང་ མཛད །"
  },
  {
    "source": "ཁྲིད་གཉེར་བ་རྟོགས་ལྡན་ཟླ་བ་སེང་གེས་མན་ངག་རྣམས་གླེགས་བམ་དུ་བསྡམས།",
    "target": "ཁྲིད་ གཉེར་བ་ རྟོགས་ལྡན་ ཟླ་བ་ སེང་གེ ས་ མན་ངག་ རྣམས་ གླེགས་བམ་ དུ་ བསྡམས །"
  },
  {
    "source": "ཕྱིས་ཀྱང་ཁྲིད་ལུགས་འདི་ལ་གཙོར་བྱེད།",
    "target": "ཕྱི ས་ ཀྱང་ ཁྲིད་ ལུགས་ འདི་ ལ་ གཙོ ར་ བྱེད །"
  },
  {
    "source": "རྗེ་ཉིད་ལ་གོ་ལུང་བ་གཞོན་ནུ་དཔལ་གྱིས་དྲི་བ་ཞུས་པས་ལན་འདེབས་གནང་བ་ཁོང་གིས་ཡི་གེར་བཏབ་པ་དང་།",
    "target": "རྗེ་ ཉིད་ ལ་ གོ་ ལུང་བ་ གཞོན་ནུ་ དཔལ་ གྱིས་ དྲི་བ་ ཞུས་པ ས་ ལན་ འདེབས་ གནང་བ་ ཁོང་ གིས་ ཡི་གེ ར་ བཏབ་པ་ དང་ །"
  },
  {
    "source": "སྦུ་ཏྲ་པ་མཁས་བཙུན་བསོད་ནམས་འོད་ཟེར་པ་ལ་ཡིག་ཆ་གསལ་བར་མ་ཐོས་ཤིང་།",
    "target": "སྦུ་ ཏྲ་པ་ མཁས་ བཙུན་ བསོད་ནམས་ འོད་ཟེར་ པ་ལ་ ཡིག་ཆ་ གསལ་བ ར་ མ་ ཐོས་ ཤིང་ །"
  },
  {
    "source": "ཟུར་ཕུག་པ་རིན་ཆེན་དཔལ་བས་མཛད་པའི་ཊཱིཀ་ཆེན་དང་།",
    "target": "ཟུར་ ཕུག་པ་ རིན་ཆེན་ དཔལ་བ ས་ མཛད་པ འི་ ཊཱིཀ་ཆེན་ དང་ །"
  },
  {
    "source": "མཁས་པ་ཤངས་སྟོན་དང་།",
    "target": "མཁས་པ་ ཤངས་ སྟོན་ དང་ །"
  },
  {
    "source": "སྙེ་མདོ་ཀུན་དགའ་དོན་གྲུབ་པས་རྡོ་རྗེའི་ཚིག་རྐང་གི་རྣམ་བཤད་མཛད་པ་བཞི་ལ་འགྲེལ་ཆེན་བཞི་ཟེར་ཞིང་།",
    "target": "སྙེ་ མདོ་ ཀུན་དགའ་ དོན་ གྲུབ་པ ས་ རྡོ་རྗེ འི་ ཚིག་ རྐང་ གི་ རྣམ་བཤད་ མཛད་པ་ བཞི་ ལ་ འགྲེལ་ཆེན་ བཞི་ ཟེར་ ཞིང་ །"
  },
  {
    "source": "བསོད་འོད་ལས་ཆོས་རྗེ་གངས་པ་བརྒྱུད་དཔལ་ལྡན་བླ་མ་བསོད་ནམས་རྒྱལ་མཚན་གྱི་བར་དུ་བྱུང་བ་དང་།",
    "target": "བསོད་ འོད་ ལས་ ཆོས་ རྗེ་ གངས་པ་ བརྒྱུད་ དཔལ་ལྡན་བླ་མ་ བསོད་ནམས་རྒྱལ་མཚན་ གྱི་ བར་ དུ་ བྱུང་བ་ དང་ །"
  },
  {
    "source": "སྙེ་མདོ་སྐུ་མཆེད་ལས་ཀྱང་བརྒྱུད་པ་འཕེལ་བ་སོགས་སྲོལ་མང་དུ་བྱུང་བ་ལས།",
    "target": "སྙེ་ མདོ་ སྐུ་མཆེད་ ལས་ ཀྱང་ བརྒྱུད་པ་ འཕེལ་བ་ སོགས་ སྲོལ་ མང་ དུ་ བྱུང་བ་ ལས །"
  },
  {
    "source": "རྒྱལ་བ་གཉིས་པ་ཀུན་མཁྱེན་རང་བྱུང་ཆོས་རྗེས་གྲུབ་ཆེན་པ་ལས་གདམས་ངག་རྫོགས་པར་གསན་ཏེ་རྡོ་རྗེའི་ཚིག་གི་མདུད་འགྲོལ་དང་གདམས་ངག་གི་གནད་གཞན་ལས་ཁྱད་པར་འཕགས་པའི་ལམ་བཟང་པོ་གསལ་བར་མཛད་ཅིང་།",
    "target": "རྒྱལ་བ་ གཉིས་པ་ ཀུན་ མཁྱེན་ རང་ བྱུང་ ཆོས་ རྗེས་གྲུབ་ ཆེན་པ་ ལས་ གདམས་ངག་ རྫོགས་པ ར་ གསན་ ཏེ་ རྡོ་རྗེ འི་ ཚིག་ གི་ མདུད་ འགྲོལ་ དང་ གདམས་ངག་ གི་ གནད་ གཞན་ ལས་ ཁྱད་པ ར་ འཕགས་པ འི་ ལམ་ བཟང་པོ་ གསལ་བ ར་ མཛད་ ཅིང་ །"
  },
  {
    "source": "རྗེ་རོལ་པའི་རྡོ་རྗེ་སོགས་སྐུའི་སྐྱེ་བ་ན་རིམ་སློབ་བརྒྱུད་དང་བཅས་པས་རྒྱ་ཆེར་སྤེལ་བར་མཛད་དོ།།",
    "target": "རྗེ་ རོལ་པ འི་ རྡོ་རྗེ་ སོགས་ སྐུ འི་ སྐྱེ་བ་ ན་ རིམ་ སློབ་བརྒྱུད་ དང་ བཅས་པ ས་ རྒྱ་ ཆེ ར་ སྤེལ་བ ར་ མཛད་ དོ ། །"
  },
  {
    "source": "གཉིས་པ་ཕྲན་ཚེགས་བྱུང་བ་གཞན་སྨོས་པ་ནི།",
    "target": "གཉིས་པ་ ཕྲན་ཚེགས་ བྱུང་བ་ གཞན་ སྨོས་པ་ ནི །"
  },
  {
    "source": "མི་ཏྲ་དམར་པོ་ཁ་རག་སྐོར་གསུམ་སོགས།།",
    "target": "མི་ ཏྲ་ དམར་པོ་ ཁ་ རག་ སྐོར་ གསུམ་ སོགས ། །"
  },
  {
    "source": "ཚད་ལྡན་ཕྲན་ཚེགས་བྱུང་བ་མཐའ་ཡས་སོ།།",
    "target": "ཚད་ལྡན་ ཕྲན་ཚེགས་ བྱུང་བ་ མཐའ་ཡས་ སོ ། །"
  },
  {
    "source": "ངོ་མཚར་བའི་གཏམ་བཅོ་བརྒྱད་དང་ལྡན་པའི་གྲུབ་ཆེན་མི་ཏྲ་ཛོ་ཀི་དེ་ཉིད་ཁྲོ་ཕུ་ལོ་ཙཱ་བ་བྱམས་པའི་དཔལ་གྱིས་སྤྱན་དྲངས།",
    "target": "ངོ་ མཚར་བ འི་ གཏམ་ བཅོ་ བརྒྱད་ དང་ ལྡན་པ འི་ གྲུབ་ ཆེན་ མི་ཏྲ་ ཛོ་ཀི་ དེ་ ཉིད་ ཁྲོ་ ཕུ་ ལོ་ཙཱ་བ་ བྱམས་པ འི་ དཔལ་ གྱིས་ སྤྱན་ དྲངས །"
  },
  {
    "source": "ཟབ་ཆོས་ཞུས་པས་ཤེས་བྱའི་ཡན་ལག་ཏུ་བསྟན་པ་ཐུན་མོང་གི་སྐོར།",
    "target": "ཟབ་ ཆོས་ ཞུས་པ ས་ ཤེས་བྱ འི་ ཡན་ལག་ ཏུ་ བསྟན་པ་ ཐུན་མོང་ གི་ སྐོར །"
  },
  {
    "source": "ནང་སྒྲུབ་ཐབས་སུ་བསྟན་པ་ཉམས་ལེན་བྱེ་བྲག་གི་སྐོར།",
    "target": "ནང་ སྒྲུབ་ཐབས་ སུ་ བསྟན་པ་ ཉམས་ལེན་ བྱེ་བྲག་ གི་ སྐོར །"
  },
  {
    "source": "གསང་བ་བྱིན་རླབས་ཀྱི་འཇུག་པ་སྟོན་པ་ཁྱད་པར་གྱི་སྐོར་གསུམ་གནང་བ་ཁྲོ་ཕུ་པ་ལས་རིམ་པར་བརྒྱུད་པ་དང་།",
    "target": "གསང་བ་ བྱིན་རླབས་ ཀྱི་ འཇུག་པ་ སྟོན་པ་ ཁྱད་པ ར་ གྱི་ སྐོར་ གསུམ་ གནང་བ་ ཁྲོ་ ཕུ་པ་ ལས་ རིམ་པ ར་ བརྒྱུད་པ་ དང་ །"
  },
  {
    "source": "ས་ར་ཧས་གནང་བའི་ཕྱག་ཆེན་འཁོར་བ་རྒྱུན་གཅོད་ཀྱི་གདམས་ངག་དོན་མོ་རིར་མཚན་ལྡན་འཁྲུལ་ཞིག་ཆེན་པོ་ལ་གནང་།",
    "target": "ས་ ར་ ཧ ས་ གནང་བ འི་ ཕྱག་ ཆེན་ འཁོར་བ་ རྒྱུན་ གཅོད་ ཀྱི་ གདམས་ངག་ དོན་ མོ་ རི ར་ མཚན་ལྡན་ འཁྲུལ་ ཞིག་ ཆེན་པོ་ ལ་ གནང་ །"
  },
  {
    "source": "དེས་རྟོགས་ལྡན་གྲགས་སེང་ལ་གནང་བ་དང་།",
    "target": "དེ ས་ རྟོགས་ལྡན་ གྲགས་ སེང་ ལ་ གནང་བ་ དང་ །"
  },
  {
    "source": "ཡང་བལ་རས་ཞེས་བྱ་བའི་རྣལ་འབྱོར་པར་བརྫུས་ནས་གྲགས་པ་སེང་གེ་ལ་མཁའ་སྤྱོད་བསྙེན་སྒྲུབ་གནང་བ་ཕྱི་མ་གཉིས་ལ་རྟོགས་ལྡན་མཁའ་སྤྱོད་དབང་པོ་ཡིག་ཆའང་མཛད་པ་དང་།",
    "target": "ཡང་ བལ་ རས་ ཞེས་ བྱ་བ འི་ རྣལ་འབྱོར་པ ར་ བརྫུས་ ནས་ གྲགས་པ་ སེང་གེ་ ལ་ མཁའ་སྤྱོད་ བསྙེན་སྒྲུབ་ གནང་བ་ ཕྱི་མ་ གཉིས་ ལ་ རྟོགས་ ལྡན་ མཁའ་སྤྱོད་ དབང་པོ་ ཡིག་ཆ འང་ མཛད་པ་ དང་ །"
  },
  {
    "source": "ཡང་མི་ཏྲ་ཁྲིད་དྲུག་ཏུ་གྲགས་པ་པཎྜི་ཏ་ཤཱ་རི་པུ་ཏྲ་ལ་གནང་།",
    "target": "ཡང་ མི་ ཏྲ་ ཁྲིད་ དྲུག་ ཏུ་ གྲགས་པ་ པཎྜི་ཏ་ ཤཱ་རི་ པུ་ ཏྲ་ ལ་ གནང་ །"
  },
  {
    "source": "དེས་མི་ཉག་གྲགས་རིན་དང་ཀུ་ཅོར་རྟོགས་ལྡན་ལས་བརྒྱུད་པ་དང་།",
    "target": "དེ ས་ མི་ ཉག་ གྲགས་ རིན་ དང་ ཀུ་ཅོ ར་ རྟོགས་ལྡན་ ལས་ བརྒྱུད་པ་ དང་ །"
  },
  {
    "source": "རྡོ་རྗེ་ཕྲེང་བའི་དབང་བསྐུར་བརྒྱ་རྩ་པཎ་ཆེན་དོན་ཡོད་རྡོ་རྗེ་ལས་བརྒྱུད་པ་སོགས་བྱུང་།",
    "target": "རྡོ་རྗེ་ ཕྲེང་བ འི་ དབང་བསྐུར་ བརྒྱ་ རྩ་ པཎ་ཆེན་ དོན་ཡོད་ རྡོ་རྗེ་ ལས་ བརྒྱུད་པ་ སོགས་ བྱུང་ །"
  },
  {
    "source": "ཡང་སྤྲུལ་སྐུ་ལ་སྟོད་དམར་པོ་ལ་རྡོ་རྗེ་གདན་པ་ཆེ་བས་གནང་བའི་ཐུགས་རྗེ་ཆེན་པོའི་ཆོས་སྐོར་དང་བསིལ་བ་ཚལ་དུ་མཁའ་འགྲོ་སྡེ་ལྔས་གནང་བའི་གདམས་ངག་གི་སྐོར་རྣམས་དང་།",
    "target": "ཡང་ སྤྲུལ་སྐུ་ ལ་ སྟོད་ དམར་པོ་ ལ་ རྡོ་རྗེ་གདན་པ་ ཆེ་བ ས་ གནང་བ འི་ ཐུགས་རྗེ་ ཆེན་པོ འི་ ཆོས་སྐོར་ དང་ བསིལ་བ་ ཚལ་ དུ་ མཁའ་འགྲོ་ སྡེ་ ལྔ ས་ གནང་བ འི་ གདམས་ངག་ གི་ སྐོར་ རྣམས་ དང་ །"
  },
  {
    "source": "གཙང་ཁ་རག་སྒོམ་ཆུང་བློ་གྲོས་དབང་ཕྱུག་ལ་ཨ་རོ་ནས་བརྒྱུད་པའི་སེམས་ཕྱོགས་དང་།",
    "target": "གཙང་ ཁ་ རག་ སྒོམ་ ཆུང་ བློ་གྲོས་ དབང་ཕྱུག་ ལ་ ཨ་རོ་ ནས་ བརྒྱུད་པ འི་ སེམས་ ཕྱོགས་ དང་ །"
  },
  {
    "source": "ཇོ་བོ་ནས་བརྒྱུད་པའི་བློ་སྦྱོང་གི་བཀའ་བབས།",
    "target": "ཇོ་བོ་ ནས་ བརྒྱུད་པ འི་ བློ་ སྦྱོང་ གི་ བཀའ་ བབས །"
  },
  {
    "source": "གདམས་པ་དེ་གཉིས་བསྲེས་པ་ལ་བྱང་ཆུབ་སེམས་སྦྱོང་ཞེས་བྱ་བའི་གཞུང་མཛད།",
    "target": "གདམས་པ་ དེ་ གཉིས་ བསྲེས་པ་ ལ་ བྱང་ཆུབ་སེམས་ སྦྱོང་ ཞེས་ བྱ་བ འི་ གཞུང་ མཛད །"
  },
  {
    "source": "ཕྱིས་ཁ་རག་སྐོར་གསུམ་དུ་གྲགས་ཏེ་ལྷོ་པ་དྷརྨ་སྐྱབས།",
    "target": "ཕྱི ས་ ཁ་ རག་ སྐོར་ གསུམ་ དུ་ གྲགས་ ཏེ་ ལྷོ་པ་ དྷརྨ་ སྐྱབས །"
  },
  {
    "source": "བྱང་སྒོམ་མཆེད་གསུམ་སོགས་ནས་རྒྱ་ཆེར་འཕེལ།",
    "target": "བྱང་ སྒོམ་ མཆེད་ གསུམ་ སོགས་ ནས་ རྒྱ་ ཆེ ར་ འཕེལ །"
  },
  {
    "source": "སོགས་ཁོངས་ནས་སྤྱན་རས་གཟིགས་ཀྱི་དམར་ཁྲིད་རིགས་བཞི།",
    "target": "སོགས་ ཁོངས་ ནས་ སྤྱན་རས་གཟིགས་ ཀྱི་ དམར་ཁྲིད་ རིགས་བཞི །"
  },
  {
    "source": "དུས་ཞབས་ཆེ་ཆུང་ནས་བལ་པོ་ཀཱ་ཡ་ཤྲཱི་སོགས་ལ་བརྒྱུད་པའི་ནམ་མཁའ་སྐོར་གསུམ།",
    "target": "དུས་ ཞབས་ ཆེ་ཆུང་ ནས་ བལ་པོ་ ཀཱ་ཡ་ ཤྲཱི་ སོགས་ ལ་ བརྒྱུད་པ འི་ ནམ་མཁའ་ སྐོར་ གསུམ །"
  },
  {
    "source": "ཕྱག་རྒྱ་ཆེན་པོ་ཐིག་ལེའི་སྐོར།",
    "target": "ཕྱག་རྒྱ་ ཆེན་པོ་ ཐིག་ལེ འི་ སྐོར །"
  },
  {
    "source": "མན་ལུང་པའི་སྒོམ་རིམ་གཅིག་ཤེས་ཀུན་གྲོལ་སོགས་གདམས་ངག་གི་རིགས་དང་།",
    "target": "མན་ ལུང་པ འི་ སྒོམ་རིམ་ གཅིག་ ཤེས་ ཀུན་ གྲོལ་ སོགས་ གདམས་ངག་ གི་ རིགས་ དང་ །"
  },
  {
    "source": "ཨ་བྷ་ཡའི་རྡོ་རྗེ་ཕྲེང་བ་དང་སྒྲུབ་ཐབས་བརྒྱ་རྒྱམ།",
    "target": "ཨ་བྷ་ཡ འི་ རྡོ་རྗེ་ ཕྲེང་བ་ དང་ སྒྲུབ་ཐབས་ བརྒྱ་ རྒྱམ །"
  },
  {
    "source": "དརྤ་ཎ་ཨཱ་ཙརྻའི་བྱ་བ་བཏུས་པ་སོགས་དབང་དང་སྒྲུབ་ཐབས་ཀྱི་རིགས་ཚད་དང་ལྡན་ཅིང་སྒྲུབ་བརྒྱུད་ཀྱི་བཀའ་སྲོལ་ཟུང་བ་མེད་པའི་ཕྲན་ཚེགས་ཀྱི་བྱུང་བ་ནི་མཐའ་ཡས་སོ།།",
    "target": "དརྤ་ ཎ་ ཨཱ་ ཙརྻ འི་ བྱ་བ་ བཏུས་པ་ སོགས་ དབང་ དང་ སྒྲུབ་ཐབས་ ཀྱི་ རིགས་ ཚད་ དང་ ལྡན་ ཅིང་ སྒྲུབ་བརྒྱུད་ ཀྱི་ བཀའ་ སྲོལ་ ཟུང་ བ་ མེད་པ འི་ ཕྲན་ཚེགས་ ཀྱི་ བྱུང་བ་ ནི་ མཐའ་ཡས་ སོ ། །"
  },
  {
    "source": "ཤེས་བྱ་ཀུན་ཁྱབ་ལས་སོ།།",
    "target": "ཤེས་བྱ་ ཀུན་ ཁྱབ་ ལས་ སོ ། །"
  }
]
