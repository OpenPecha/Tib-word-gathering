[
  {
    "source": "༄༅༔",
    "target": "༄༅ ༔"
  },
  {
    "source": "ཞི་ཁྲོ་ན་རག་དོང་སྤྲུགས་རྣལ་འབྱོར་གྱི་སྤྱི་ཁྲུས་འགྱོད་ཚངས་ཀྱི་ཆོ་ག་དྲི་མེད་བཤགས་རྒྱུད་བཞུགས་སོ༔",
    "target": "ཞི་ ཁྲོ་ ན་ རག་ དོང་ སྤྲུགས་ རྣལ་འབྱོར་ གྱི་ སྤྱི་ ཁྲུས་ འགྱོད་ ཚངས་ ཀྱི་ ཆོ་ག་ དྲི་མེད་ བཤགས་ རྒྱུད་ བཞུགས་ སོ ༔"
  },
  {
    "source": "བཅོམ་ལྡན་འདས་དཔལ་ཀུན་ཏུ་བཟང་པོ་ལ་ཕྱག་འཚལ་ལོ༔",
    "target": "བཅོམ་ལྡན་འདས་ དཔལ་ ཀུན་ ཏུ་ བཟང་པོ་ ལ་ ཕྱག་ འཚལ་ ལོ ༔"
  },
  {
    "source": "རྡོ་རྗེ་པདྨ་འབྱུང་གནས་ངས༔",
    "target": "རྡོ་རྗེ་ པདྨ་ འབྱུང་གནས་ ང ས ༔"
  },
  {
    "source": "སྐྱོ་ངལ་མེད་པའི་མཚོ་རྒྱལ་ལ༔",
    "target": "སྐྱོ་ངལ་ མེད་པ འི་ མཚོ་ རྒྱལ་ ལ ༔"
  },
  {
    "source": "ན་རག་གནས་ཀྱང་དོག་སྤྲུགས་པའི༔",
    "target": "ན་ རག་ གནས་ ཀྱང་ དོག་ སྤྲུགས་ པ འི ༔"
  },
  {
    "source": "ཉུང་བསྡུས་མན་ངག་ཟབ་མོ་འདི༔",
    "target": "ཉུང་ བསྡུས་ མན་ངག་ ཟབ་མོ་ འདི ༔"
  },
  {
    "source": "རྒྱུན་གྱི་ཡི་དམ་ནར་མའོ༔",
    "target": "རྒྱུན་ གྱི་ ཡི་དམ་ ནར་མ འོ ༔"
  },
  {
    "source": "འདི་ཡི་ཕན་ཡོན་བསྟན་པ་ནི༔",
    "target": "འདི་ ཡི་ ཕན་ཡོན་ བསྟན་པ་ ནི ༔"
  },
  {
    "source": "རྒྱལ་བ་དགོངས་པ་འདུས་པ་ཡི༔",
    "target": "རྒྱལ་བ་ དགོངས་པ་ འདུས་པ་ ཡི ༔"
  },
  {
    "source": "ཀློང་ཆེན་རྒྱུད་ནས་འདི་སྐད་གསུངས༔",
    "target": "ཀློང་ ཆེན་ རྒྱུད་ ནས་ འདི་ སྐད་ གསུངས ༔"
  },
  {
    "source": "སྒྱུ་འཕྲུལ་རྒྱལ་བ་ཞི་ཁྲོ་ཡི༔",
    "target": "སྒྱུ་འཕྲུལ་ རྒྱལ་བ་ ཞི་ ཁྲོ་ ཡི ༔"
  },
  {
    "source": "དཀྱིལ་འཁོར་ལྷ་ཚོགས་དེ་དག་གི༔",
    "target": "དཀྱིལ་འཁོར་ ལྷ་ཚོགས་ དེ་ དག་ གི ༔"
  },
  {
    "source": "མཚན་རྣམས་ལན་གཅིག་བརྗོད་བྱེད་ན༔",
    "target": "མཚན་ རྣམས་ ལན་ གཅིག་ བརྗོད་ བྱེད་ ན ༔"
  },
  {
    "source": "མཚམས་མེད་ལྔ་ཡི་སྡིག་པ་བྱང་༔",
    "target": "མཚམས་ མེད་ ལྔ་ ཡི་ སྡིག་པ་ བྱང་ ༔"
  },
  {
    "source": "དམ་ཚིག་ཉམས་ཆག་སོར་ཆུད་ནས༔",
    "target": "དམ་ཚིག་ ཉམས་ཆག་ སོར་ ཆུད་ ནས ༔"
  },
  {
    "source": "ན་རག་གནས་ཀྱང་དོང་ནས་སྤྲུགས༔",
    "target": "ན་ རག་ གནས་ ཀྱང་ དོང་ ནས་ སྤྲུགས ༔"
  },
  {
    "source": "མཆོག་དང་ཐུན་མོང་དངོས་གྲུབ་ཐོབ༔",
    "target": "མཆོག་ དང་ ཐུན་མོང་དངོས་གྲུབ་ ཐོབ ༔"
  },
  {
    "source": "ཚེ་འདིར་བདེ་ལེགས་ཕུན་སུམ་ཚོགས༔",
    "target": "ཚེ་ འདི ར་ བདེ་ལེགས་ ཕུན་སུམ་ ཚོགས ༔"
  },
  {
    "source": "ཚེ་འདས་སྐུ་གདུང་རིང་བསྲེལ་འབྱུང་༔",
    "target": "ཚེ་ འདས་ སྐུ་གདུང་ རིང་བསྲེལ་ འབྱུང་ ༔"
  },
  {
    "source": "ཕྱི་མ་རིག་འཛིན་ཞིང་དུ་འགྲོ༔",
    "target": "ཕྱི་མ་ རིག་འཛིན་ ཞིང་ དུ་ འགྲོ ༔"
  },
  {
    "source": "དེ་སྐད་ཀློང་བཤགས་རྒྱུད་ནས་གསུངས༔",
    "target": "དེ་ སྐད་ ཀློང་ བཤགས་ རྒྱུད་ ནས་ གསུངས ༔"
  },
  {
    "source": "དེ་ཕྱིར་སྔགས་ཀྱི་སྒོར་ཞུགས་ནས༔",
    "target": "དེ་ ཕྱི ར་ སྔགས་ ཀྱི་ སྒོ ར་ ཞུགས་ ནས ༔"
  },
  {
    "source": "རྒྱལ་བ་ཞི་ཁྲོའི་ལྷ་ཚོགས་ལ༔",
    "target": "རྒྱལ་བ་ ཞི་ ཁྲོ འི་ ལྷ་ཚོགས་ ལ ༔"
  },
  {
    "source": "ཉམས་ཆགས་བསྐང་ཞིང་ཕྱག་འཚལ་ཞིང་༔",
    "target": "ཉམས་ ཆགས་ བསྐང་ ཞིང་ ཕྱག་ འཚལ་ ཞིང་ ༔"
  },
  {
    "source": "ཨེ་མ་ཧོ༔",
    "target": "ཨེ་མ་ ཧོ ༔"
  },
  {
    "source": "ཆོས་དབྱིངས་རབ་འབྱམས་རྒྱལ་བའི་དཀྱིལ་འཁོར་འདིར༔",
    "target": "ཆོས་དབྱིངས་ རབ་འབྱམས་ རྒྱལ་བ འི་ དཀྱིལ་འཁོར་ འདི ར ༔"
  },
  {
    "source": "ཕྱོགས་བཅུ་དུས་བཞི་རྒྱལ་བ་སྲས་དང་བཅས༔",
    "target": "ཕྱོགས་ བཅུ་ དུས་ བཞི་ རྒྱལ་བ་ སྲས་ དང་ བཅས ༔"
  },
  {
    "source": "ཐུགས་རྗེས་འགྲོ་བའི་དོན་དུ་གཤེགས་སུ་གསོལ༔",
    "target": "ཐུགས་རྗེ ས་ འགྲོ་བ འི་ དོན་ དུ་ གཤེགས་ སུ་ གསོལ ༔"
  },
  {
    "source": "རིན་ཆེན་པདྨ་ཉི་ཟླའི་གདན་ལ་བཞུགས༔",
    "target": "རིན་ཆེན་ པདྨ་ ཉི་ཟླ འི་ གདན་ ལ་ བཞུགས ༔"
  },
  {
    "source": "ཀུན་བཟང་མཆོད་པའི་སྤྲིན་གྱིས་མཆོད་པར་བགྱི༔",
    "target": "ཀུན་བཟང་ མཆོད་པ འི་ སྤྲིན་ གྱིས་ མཆོད་པ ར་ བགྱི ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "དོན་དམ་ཆོས་དབྱིངས་ཡུམ་གྱི་བྷ་གའི་ཀློང་༔",
    "target": "དོན་དམ་ ཆོས་དབྱིངས་ ཡུམ་ གྱི་ བྷ་ག འི་ ཀློང་ ༔"
  },
  {
    "source": "མཁའ་དབྱིངས་ཡངས་པའི་དཀྱིལ་འཁོར་ཆེན་པོ་ན༔",
    "target": "མཁའ་དབྱིངས་ ཡངས་པ འི་ དཀྱིལ་འཁོར་ ཆེན་པོ་ ན ༔"
  },
  {
    "source": "བཞུགས་པའི་ཕྱོགས་བཅུའི་དུས་གསུམ་བདེ་བར་གཤེགས༔",
    "target": "བཞུགས་པ འི་ ཕྱོགས་ བཅུ འི་ དུས་ གསུམ་ བདེ་བ ར་ གཤེགས ༔"
  },
  {
    "source": "རྒྱལ་བ་རྒྱ་མཚོའི་ཚོགས་ལ་ཕྱག་འཚལ་ལོ༔",
    "target": "རྒྱལ་བ་ རྒྱ་མཚོ འི་ ཚོགས་ ལ་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "ཞི་བ་ལྷུན་གྱིས་གྲུབ་པའི་དཀྱིལ་འཁོར་ནས༔",
    "target": "ཞི་བ་ ལྷུན་ གྱིས་ གྲུབ་པ འི་ དཀྱིལ་འཁོར་ ནས ༔"
  },
  {
    "source": "གསལ་འཚེར་ལྷུན་སྡུག་གཟི་བརྗིད་རབ་ཏུ་འཕྲོ༔",
    "target": "གསལ་ འཚེར་ ལྷུན་ སྡུག་ གཟི་བརྗིད་ རབ་ ཏུ་ འཕྲོ ༔"
  },
  {
    "source": "མཉེན་ལྕུག་འཁྲིལ་ལྡེམ་ཞི་བའི་ཚུལ་དགུ་ལྡན༔",
    "target": "མཉེན་ ལྕུག་ འཁྲིལ་ ལྡེམ་ ཞི་བ འི་ ཚུལ་ དགུ་ ལྡན ༔"
  },
  {
    "source": "སངས་རྒྱས་བཞི་བཅུ་གཉིས་ལ་ཕྱག་འཚལ་ལོ༔",
    "target": "སངས་རྒྱས་ བཞི་ བཅུ་ གཉིས་ ལ་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "ཆོས་རྣམས་རྣམ་དག་ཡེ་ནས་ལྷུན་གྲུབ་ཅིང་༔",
    "target": "ཆོས་ རྣམས་ རྣམ་དག་ ཡེ་ ནས་ ལྷུན་གྲུབ་ ཅིང་ ༔"
  },
  {
    "source": "བྱ་བ་བྱེད་དང་ཡིད་ཆོས་རྣམ་པར་དག༔",
    "target": "བྱ་བ་ བྱེད་ དང་ ཡིད་ ཆོས་ རྣམ་པ ར་ དག ༔"
  },
  {
    "source": "ཆོས་དབྱིངས་ཡེ་ཤེས་མཆོག་ལ་མངའ་བརྙེས་པ༔",
    "target": "ཆོས་དབྱིངས་ ཡེ་ཤེས་ མཆོག་ ལ་ མངའ་ བརྙེས་པ ༔"
  },
  {
    "source": "ཀུན་བཟང་ཡབ་ཡུམ་གཉིས་ལ་ཕྱག་འཚལ་ལོ༔",
    "target": "ཀུན་བཟང་ ཡབ་ཡུམ་ གཉིས་ ལ་ ཕྱག་ འཚལ་ ལོ ༔"
  },
  {
    "source": "ཆོས་སྐུ་ནམ་མཁའ་བཞིན་དུ་དབྱེར་མེད་ཀྱང་༔",
    "target": "ཆོས་སྐུ་ ནམ་མཁའ་ བཞིན་ དུ་ དབྱེར་མེད་ ཀྱང་ ༔"
  },
  {
    "source": "གཟུགས་སྐུ་འཇའ་ཚོན་བཞིན་དུ་སོ་སོར་གསལ༔",
    "target": "གཟུགས་སྐུ་ འཇའ་ཚོན་ བཞིན་ དུ་ སོ་སོ ར་ གསལ ༔"
  },
  {
    "source": "ཐབས་དང་ཤེས་རབ་མཆོག་ལ་མངའ་བརྙེས་པ༔",
    "target": "ཐབས་ དང་ ཤེས་རབ་ མཆོག་ ལ་ མངའ་ བརྙེས་པ ༔"
  },
  {
    "source": "རིགས་ལྔ་བདེ་བར་གཤེགས་ལ་ཕྱག་འཚལ་ལོ༔",
    "target": "རིགས་ ལྔ་ བདེ་བ ར་ གཤེགས་ ལ་ ཕྱག་ འཚལ་ ལོ ༔"
  },
  {
    "source": "ངོ་མཚར་ཕོ་བྲང་བདེ་བར་གཤེགས་པའི་ཡུམ༔",
    "target": "ངོ་མཚར་ ཕོ་བྲང་ བདེ་བར་གཤེགས་པ འི་ ཡུམ ༔"
  },
  {
    "source": "དུས་གསུམ་རྒྱལ་བ་ཐམས་ཅད་བསྐྱེད་མཛད་མ༔",
    "target": "དུས་ གསུམ་ རྒྱལ་བ་ ཐམས་ཅད་ བསྐྱེད་ མཛད་ མ ༔"
  },
  {
    "source": "བདེ་སྟོང་ཟུང་འཇུག་ཡབ་ཀྱི་སྐུ་ལ་འཁྲིལ༔",
    "target": "བདེ་སྟོང་ ཟུང་འཇུག་ ཡབ་ ཀྱི་ སྐུ་ ལ་ འཁྲིལ ༔"
  },
  {
    "source": "རིགས་ཀྱི་ཡུམ་མཆོག་རྣམས་ལ་ཕྱགས་འཚལ་ལོ༔",
    "target": "རིགས་ ཀྱི་ ཡུམ་ མཆོག་ རྣམས་ ལ་ ཕྱགས་ འཚལ་ ལོ ༔"
  },
  {
    "source": "རྣམ་ཤེས་དབང་པོ་དག་པའི་སྐུ་གསུང་ཐུགས༔",
    "target": "རྣམ་ཤེས་ དབང་པོ་ དག་པ འི་ སྐུ་གསུང་ཐུགས ༔"
  },
  {
    "source": "བདེ་བར་གཤེགས་པ་རྣམས་ཀྱི་སྲས་མཆོག་སྟེ༔",
    "target": "བདེ་བ ར་ གཤེགས་པ་ རྣམས་ ཀྱི་ སྲས་ མཆོག་ སྟེ ༔"
  },
  {
    "source": "ཉོན་མོངས་སྤྱོད་པའི་རྐྱེན་དང་བྲལ་བ་ཡི༔",
    "target": "ཉོན་མོངས་ སྤྱོད་པ འི་ རྐྱེན་ དང་ བྲལ་བ་ ཡི ༔"
  },
  {
    "source": "སེམས་དཔའ་ཆེན་པོ་བརྒྱད་ལ་ཕྱག་འཚལ་ལོ༔",
    "target": "སེམས་དཔའ་ ཆེན་པོ་ བརྒྱད་ ལ་ ཕྱག་ འཚལ་ ལོ ༔"
  },
  {
    "source": "སྒེག་མོ་ཕྲེང་ཐོགས་རིན་ཆེན་གླུ་གར་བཅས༔",
    "target": "སྒེག་མོ་ ཕྲེང་ ཐོགས་ རིན་ཆེན་ གླུ་གར་ བཅས ༔"
  },
  {
    "source": "བདུག་སྤོས་མེ་ཏོག་སྣང་གསལ་དྲི་ཆབ་མ༔",
    "target": "བདུག་སྤོས་ མེ་ཏོག་ སྣང་གསལ་ དྲི་ཆབ་མ ༔"
  },
  {
    "source": "རྒྱལ་བའི་དཀྱིལ་འཁོར་མཆོད་པས་མཉེས་མཛད་མ༔",
    "target": "རྒྱལ་བ འི་ དཀྱིལ་འཁོར་ མཆོད་པ ས་ མཉེས་ མཛད་ མ ༔"
  },
  {
    "source": "མཆོད་པའི་ལྷ་མོ་བརྒྱད་ལ་ཕྱག་འཚལ་ལོ༔",
    "target": "མཆོད་པ འི་ ལྷ་མོ་ བརྒྱད་ ལ་ ཕྱག་ འཚལ་ ལོ ༔"
  },
  {
    "source": "དྲག་ཤུལ་ཐབས་ཀྱིས་འགྲོ་བ་འདུལ་མཛད་པ༔",
    "target": "དྲག་ཤུལ་ ཐབས་ ཀྱིས་ འགྲོ་བ་ འདུལ་ མཛད་པ ༔"
  },
  {
    "source": "བདུད་ཀྱི་དཔུང་དང་བགེགས་ཚོགས་རྣམ་པར་འཇོམས༔",
    "target": "བདུད་ ཀྱི་ དཔུང་ དང་ བགེག ས་ ཚོགས་ རྣམ་པ ར་ འཇོམས ༔"
  },
  {
    "source": "ཚད་མེད་བཞི་ལྡན་སྒོ་བཞི་ཐུབ་པར་སྲུང་༔",
    "target": "ཚད་མེད་ བཞི་ ལྡན་ སྒོ་ བཞི་ ཐུབ་པ ར་ སྲུང་ ༔"
  },
  {
    "source": "ཏ་ཀྲིཏ་སྒོ་བ་བཞི་ལ་ཕྱགས་འཚལ་ལོ༔",
    "target": "ཏ་ ཀྲིཏ་ སྒོ་ བ་ བཞི་ ལ་ ཕྱགས་ འཚལ་ ལོ ༔"
  },
  {
    "source": "རྟག་ཆད་མཐར་ཕྱིན་གསང་བ་ཡུམ་གྱི་ངང་༔",
    "target": "རྟག་ཆད་ མཐ ར་ ཕྱིན་ གསང་བ་ ཡུམ་ གྱི་ ངང་ ༔"
  },
  {
    "source": "མི་མཐུན་ཕྱོགས་འཇོམས་རབ་འཇིགས་ཁྲོ་མོའི་ཚུལ༔",
    "target": "མི་ མཐུན་ཕྱོགས་ འཇོམས་ རབ་ འཇིགས་ ཁྲོ་མོ འི་ ཚུལ ༔"
  },
  {
    "source": "ལྕགས་ཀྱུ་ཞགས་པ་ལྕགས་སྒྲོགས་དྲིལ་ཁྲོལ་མ༔",
    "target": "ལྕགས་ཀྱུ་ ཞགས་པ་ ལྕགས་ སྒྲོགས་ དྲིལ་ ཁྲོལ་ མ ༔"
  },
  {
    "source": "ཡེ་ཤེས་སྒོ་མ་བཞི་ལ་ཕྱག་འཚལ་ལོ༔",
    "target": "ཡེ་ཤེས་ སྒོ་མ་ བཞི་ ལ་ ཕྱག་ འཚལ་ ལོ ༔"
  },
  {
    "source": "སྟེང་འོག་ཕྱོགས་བཅུ་འཇིག་རྟེན་འདུལ་བའི་གཙོ༔",
    "target": "སྟེང་འོག་ ཕྱོགས་ བཅུ་ འཇིག་རྟེན་ འདུལ་བ འི་ གཙོ ༔"
  },
  {
    "source": "ཉོན་མོངས་དྲུག་འཇོམས་རྒྱུད་དྲུག་དག་པར་སྦྱངས༔",
    "target": "ཉོན་མོངས་ དྲུག་ འཇོམས་ རྒྱུད་ དྲུག་ དག་པ ར་ སྦྱངས ༔"
  },
  {
    "source": "འགྲོ་དྲུག་འདྲེན་ཕྱིར་སྤྲུལ་པའི་སྐུར་སྟོན་པ༔",
    "target": "འགྲོ་ དྲུག་ འདྲེན་ ཕྱི ར་ སྤྲུལ་པ འི་ སྐུ ར་ སྟོན་ པ ༔"
  },
  {
    "source": "བཅོམ་ལྡན་ཐུབ་པ་དྲུག་ལ་ཕྱག་འཚལ་ལོ༔",
    "target": "བཅོམ་ལྡན་ ཐུབ་པ་ དྲུག་ ལ་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "སྒྱུ་འཕྲུལ་ཞི་བའི་ལྷ་ཚོགས་འདི་དག་གི༔",
    "target": "སྒྱུ་འཕྲུལ་ ཞི་བ འི་ ལྷ་ཚོགས་ འདི་ དག་ གི ༔"
  },
  {
    "source": "མཚན་ནི་ལན་གཅིག་བརྗོད་བྱེད་ཅིང་༔",
    "target": "མཚན་ ནི་ ལན་ གཅིག་ བརྗོད་ བྱེད་ ཅིང་ ༔"
  },
  {
    "source": "གང་གི་གུས་པས་ཕྱག་འཚལ་ན༔",
    "target": "གང་ གི་ གུས་པ ས་ ཕྱག་ འཚལ་ ན ༔"
  },
  {
    "source": "ཉམས་ཆག་བསྐང་ནས་དངོས་གྲུབ་ཐོབ༔",
    "target": "ཉམས་ཆག་ བསྐང་ ནས་ དངོས་གྲུབ་ ཐོབ ༔"
  },
  {
    "source": "དེ་ཕྱིར་གུས་པས་ཕྱག་འཚལ་ལོ༔",
    "target": "དེ་ ཕྱི ར་ གུས་པ ས་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "ཁྲོ་བོ་རྨད་དུ་བྱུང་བའི་དཀྱིལ་འཁོར་ནས༔",
    "target": "ཁྲོ་བོ་ རྨད་ དུ་ བྱུང་བ འི་ དཀྱིལ་འཁོར་ ནས ༔"
  },
  {
    "source": "སྒེག་པ་དཔའ་བ་འཇིགས་སུ་རུང་བ་དང་༔",
    "target": "སྒེག་པ་ དཔའ་བ་ འཇིགས་ སུ་ རུང་བ་ དང་ ༔"
  },
  {
    "source": "རྒོད་དང་གཤེ་བ་ཁྲོ་བར་བསྟན་པ་དང་༔",
    "target": "རྒོད་ དང་ གཤེ་བ་ ཁྲོ་བ ར་ བསྟན་པ་ དང་ ༔"
  },
  {
    "source": "སྙིང་རྗེ་རྔམ་དང་ཞི་བའི་སྐུར་སྟོན་པ༔",
    "target": "སྙིང་རྗེ་ རྔམ་ དང་ ཞི་བ འི་ སྐུ ར་ སྟོན་པ ༔"
  },
  {
    "source": "འབར་བ་ལྔ་བཅུ་བརྒྱད་ལ་ཕྱག་འཚལ་ལོ༔",
    "target": "འབར་བ་ ལྔ་ བཅུ་ བརྒྱད་ ལ་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "ཆོས་སྐུ་སྐྱེ་མེད་ངང་ལས་མ་གཡོས་ཀྱང་༔",
    "target": "ཆོས་སྐུ་ སྐྱེ་མེད་ ངང་ ལས་ མ་ གཡོས་ ཀྱང་ ༔"
  },
  {
    "source": "གཟུགས་སྐུ་འཇིགས་པའི་ཆ་ལུགས་སྐུར་སྟོན་པ༔",
    "target": "གཟུགས་སྐུ་ འཇིགས་པ འི་ ཆ་ལུགས་ སྐུ ར་ སྟོན་པ ༔"
  },
  {
    "source": "གདུག་པ་འདུལ་མཛད་ཁྲོ་ཆེན་འབར་བའི་སྐུ༔",
    "target": "གདུག་པ་ འདུལ་ མཛད་ ཁྲོ་ ཆེན་ འབར་བ འི་ སྐུ ༔"
  },
  {
    "source": "དཔལ་ཆེན་ཧེ་རུ་ཀ་ལ་ཕྱག་འཚལ་ལོ༔",
    "target": "དཔལ་ ཆེན་ ཧེ་རུ་ཀ་ ལ་ ཕྱག་ འཚལ་ ལོ ༔"
  },
  {
    "source": "ཁྲོ་རྒྱལ་དབང་ཕྱུག་སྐུ་ལ་འཁྲིལ་མཛད་ཅིང་༔",
    "target": "ཁྲོ་རྒྱལ་ དབང་ཕྱུག་ སྐུ་ ལ་ འཁྲིལ་ མཛད་ ཅིང་ ༔"
  },
  {
    "source": "དགྱེས་པ་བསྐྱེད་ཕྱིར་དུང་ཁྲག་ཡབ་ལ་སྟོབས༔",
    "target": "དགྱེས་པ་ བསྐྱེད་ ཕྱི ར་ དུང་ ཁྲག་ ཡབ་ ལ་ སྟོབས ༔"
  },
  {
    "source": "ཁྲོ་མོ་མི་ཟད་འབར་བའི་སྤྲིན་འཕྲོ་མ༔",
    "target": "ཁྲོ་མོ་ མི་ ཟད་ འབར་བ འི་ སྤྲིན་ འཕྲོ་མ ༔"
  },
  {
    "source": "ཀྲོ་ཏི་ཤྭ་རི་ཡུམ་ལ་ཕྱག་འཚལ་ལོ༔",
    "target": "ཀྲོ་ ཏི་ ཤྭ་ རི་ ཡུམ་ ལ་ ཕྱག་ འཚལ་ ལོ ༔"
  },
  {
    "source": "ཐུགས་རྗེ་ཐབས་མཁས་མ་རུངས་འདུལ་མཛད་ཅིང་༔",
    "target": "ཐུགས་རྗེ་ ཐབས་ མཁས་མ་ རུངས་ འདུལ་ མཛད་ ཅིང་ ༔"
  },
  {
    "source": "ཡེ་ཤེས་མཚོན་ཆས་ཉོན་མོངས་མ་ལུས་འཇོམས༔",
    "target": "ཡེ་ཤེས་ མཚོན་ཆ ས་ ཉོན་མོངས་ མ་ ལུས་ འཇོམས ༔"
  },
  {
    "source": "སྲིད་གསུམ་བླ་མེད་དབྱིངས་སུ་བསྒྲལ་མཛད་པ༔",
    "target": "སྲིད་ གསུམ་ བླ་མེད་ དབྱིངས་ སུ་ བསྒྲལ་ མཛད་པ ༔"
  },
  {
    "source": "རིགས་བཞི་ཁྲག་འཐུང་ཚོགས་ལ་ཕྱག་འཚལ་ལོ༔",
    "target": "རིགས་ བཞི་ ཁྲག་ འཐུང་ ཚོགས་ ལ་ ཕྱག་ འཚལ་ ལོ ༔"
  },
  {
    "source": "ཁྲག་འཐུང་སོ་སོའི་ཡབ་ཀྱི་སྐུ་ལ་འཁྲིལ༔",
    "target": "ཁྲག་འཐུང་ སོ་སོ འི་ ཡབ་ ཀྱི་ སྐུ་ ལ་ འཁྲིལ ༔"
  },
  {
    "source": "ཁྲོ་མོའི་གཟུགས་ཀྱིས་ལོག་ལྟ་ཟིལ་གྱིས་གནོན༔",
    "target": "ཁྲོ་མོ འི་ གཟུགས་ ཀྱིས་ ལོག་ལྟ་ ཟིལ་ གྱིས་ གནོན ༔"
  },
  {
    "source": "འགྲོ་རྣམས་ཐུགས་རྗེས་འདྲེན་ཕྱིར་མཛད་པའི་ཡུམ༔",
    "target": "འགྲོ་ རྣམས་ ཐུགས་རྗེ ས་ འདྲེན་ ཕྱི ར་ མཛད་པ འི་ ཡུམ ༔"
  },
  {
    "source": "རིགས་བཞི་ཁྲོ་མོ་ཡུམ་ལ་ཕྱག་འཚལ་ལོ༔",
    "target": "རིགས་ བཞི་ ཁྲོ་མོ་ ཡུམ་ ལ་ ཕྱག་ འཚལ་ ལོ ༔"
  },
  {
    "source": "བསྐལ་པ་མེ་ལྟར་འབར་བའི་ཀློང་དཀྱིལ་ནས༔",
    "target": "བསྐལ་པ་ མེ་ ལྟ ར་ འབར་བ འི་ ཀློང་ དཀྱིལ་ ནས ༔"
  },
  {
    "source": "སྒེག་མོ་ལ་སོགས་འབར་བའི་ཉམས་ལྡན་ཞིང་༔",
    "target": "སྒེག་མོ་ ལ་ སོགས་ འབར་བ འི་ ཉམས་ལྡན་ ཞིང་ ༔"
  },
  {
    "source": "ཡེ་ཤེས་སྐུ་མཆོག་འཇིགས་བྱེད་རྒྱན་གྱིས་བཞུགས༔",
    "target": "ཡེ་ཤེས་སྐུ་ མཆོག་ འཇིགས་བྱེད་ རྒྱན་ གྱིས་ བཞུགས ༔"
  },
  {
    "source": "ཀེའུ་རི་ཁྲོ་མོ་བརྒྱད་ལ་ཕྱག་འཚལ་ལོ༔",
    "target": "ཀེའུ་ རི་ ཁྲོ་མོ་ བརྒྱད་ ལ་ ཕྱག་ འཚལ་ ལོ ༔"
  },
  {
    "source": "ནམ་མཁའི་ལུས་ཅན་གར་ཡང་ཐོགས་པ་མེད༔",
    "target": "ནམ་ མཁ འི་ ལུས་ཅན་ ག ར་ ཡང་ ཐོགས་པ་ མེད ༔"
  },
  {
    "source": "འདོད་དགུར་སྒྱུར་བའི་གཟུགས་ཅན་འཕྲུལ་མོ་ཆེ༔",
    "target": "འདོད་ དགུ ར་ སྒྱུར་བ འི་ གཟུགས་ཅན་ འཕྲུལ་ མོ་ ཆེ ༔"
  },
  {
    "source": "མ་སྲིང་བྱམས་པའི་ཚུལ་དུ་གྲོགས་མཛད་མ༔",
    "target": "མ་ སྲིང་ བྱམས་པ འི་ ཚུལ་ དུ་ གྲོགས་ མཛད་ མ ༔"
  },
  {
    "source": "སིངྷ་ཕྲ་མེན་བརྒྱད་ལ་ཕྱག་འཚལ་ལོ༔",
    "target": "སིངྷ་ ཕྲ་མེན་ བརྒྱད་ ལ་ ཕྱག་ འཚལ་ ལོ ༔"
  },
  {
    "source": "རྡོ་རྗེ་གདོང་མོ་ཕོ་ཉ་མགྱོགས་མ་བཞི༔",
    "target": "རྡོ་རྗེ་ གདོང་ མོ་ ཕོ་ཉ་ མགྱོགས་ མ་ བཞི ༔"
  },
  {
    "source": "འགུགས་དང་འཆིང་སྡོམ་མྱོས་པའི་ལས་ཀུན་མཛད༔",
    "target": "འགུགས་ དང་ འཆིང་ སྡོམ་ མྱོས་པ འི་ ལས་ ཀུན་ མཛད ༔"
  },
  {
    "source": "ཤར་ལྷོ་ནུབ་བྱང་སྒོ་བཞི་ཐུབ་པར་སྲུང༔",
    "target": "ཤར་ ལྷོ་ནུབ་ བྱང་ སྒོ་ བཞི་ ཐུབ་པ ར་ སྲུང ༔"
  },
  {
    "source": "སྒོ་སྲུང་ཁྲོ་མོ་བཞི་ལ་ཕྱག་འཚལ་ལོ༔",
    "target": "སྒོ་སྲུང་ ཁྲོ་མོ་ བཞི་ ལ་ ཕྱག་ འཚལ་ ལོ ༔"
  },
  {
    "source": "དཔལ་གྱི་འཁོར་ཚོགས་བཛྲ་ཨ་ར་ལི༔",
    "target": "དཔལ་ གྱི་ འཁོར་ཚོགས་ བཛྲ་ ཨ་ར་ ལི ༔"
  },
  {
    "source": "མཁའ་འགྲོ་ཤུགས་འགྲོ་མ་ཚོགས་དབང་ཕྱུག་མ༔",
    "target": "མཁའ་འགྲོ་ ཤུགས་འགྲོ་ མ་ ཚོགས་ དབང་ཕྱུག་མ ༔"
  },
  {
    "source": "སྲིན་མོའི་ཆ་ལུགས་འཇིགས་པའི་མགོ་བརྙན་ཅན༔",
    "target": "སྲིན་མོ འི་ ཆ་ལུགས་ འཇིགས་པ འི་ མགོ་ བརྙན་ ཅན ༔"
  },
  {
    "source": "རྣལ་འབྱོར་ཉི་ཤུ་བརྒྱད་ལ་ཕྱག་འཚལ་ལོ༔",
    "target": "རྣལ་འབྱོར་ ཉི་ཤུ་ བརྒྱད་ ལ་ ཕྱག་ འཚལ་ ལོ ༔"
  },
  {
    "source": "ཕྱོགས་བཅུ་དྲེགས་པ་བསྣོལ་བའི་གདན་སྟེང་དུ༔",
    "target": "ཕྱོགས་ བཅུ་ དྲེགས་པ་ བསྣོལ་བ འི་ གདན་ སྟེང་ དུ ༔"
  },
  {
    "source": "ཡེ་ཤེས་བསྐལ་པ་མེ་ལྟར་འབར་བའི་ཀློང་༔",
    "target": "ཡེ་ཤེས་ བསྐལ་པ་ མེ་ ལྟ ར་ འབར་བ འི་ ཀློང་ ༔"
  },
  {
    "source": "མི་དགེ་ཚར་གཅོད་དགེ་བཅུ་དོན་དུ་བསྐུལ༔",
    "target": "མི་དགེ་ ཚར་གཅོད་ དགེ་ བཅུ་ དོན་ དུ་ བསྐུལ ༔"
  },
  {
    "source": "ཕྱོགས་བཅུའི་ཁྲོ་རྒྱལ་རྣམས་ལ་ཕྱག་འཚལ་ལོ༔",
    "target": "ཕྱོགས་ བཅུ འི་ ཁྲོ་ རྒྱལ་ རྣམས་ ལ་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "སྒྱུ་འཕྲུལ་ཞི་ཁྲོའི་ལྷ་ཚོགས་འདི་དག་གི༔",
    "target": "སྒྱུ་འཕྲུལ་ ཞི་ ཁྲོ འི་ ལྷ་ཚོགས་ འདི་ དག་ གི ༔"
  },
  {
    "source": "མཚན་ནི་ལན་གཅིག་བརྗོད་བྱེད་ཅིང་༔",
    "target": "མཚན་ ནི་ ལན་ གཅིག་ བརྗོད་ བྱེད་ ཅིང་ ༔"
  },
  {
    "source": "གང་གི་གུས་པས་ཕྱག་འཚལ་ན༔",
    "target": "གང་ གི་ གུས་པ ས་ ཕྱག་ འཚལ་ ན ༔"
  },
  {
    "source": "ཉམས་ཆགས་བསྐང་ནས་དངོས་གྲུབ་ཐོབ༔",
    "target": "ཉམས་ ཆགས་ བསྐང་ ནས་ དངོས་གྲུབ་ ཐོབ ༔"
  },
  {
    "source": "དེ་ཕྱིར་གུས་པས་ཕྱག་འཚལ་ལོ༔",
    "target": "དེ་ ཕྱི ར་ གུས་པ ས་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "དུས་གསུམ་སངས་རྒྱས་ཡོན་ཏན་ཀུན་རྫོགས་ཤིང་༔",
    "target": "དུས་གསུམ་སངས་རྒྱས་ ཡོན་ཏན་ ཀུན་ རྫོགས་ ཤིང་ ༔"
  },
  {
    "source": "གདུལ་བྱ་མ་ལུས་སྨིན་ཅིང་གྲོལ་མཛད་པ༔",
    "target": "གདུལ་བྱ་ མ་ ལུས་ སྨིན་ ཅིང་ གྲོལ་ མཛད་པ ༔"
  },
  {
    "source": "བླ་མ་རིག་འཛིན་ཚོགས་ལ་ཕྱག་འཚལ་ལོ༔",
    "target": "བླ་མ་ རིག་འཛིན་ ཚོགས་ ལ་ ཕྱག་ འཚལ་ ལོ ༔"
  },
  {
    "source": "སྐྱེ་མེད་ཆོས་ཀྱི་སྐུ་ལ་ཕྱག་འཚལ་ལོ༔",
    "target": "སྐྱེ་མེད་ ཆོས་ ཀྱི་ སྐུ་ ལ་ ཕྱག་ འཚལ་ ལོ ༔"
  },
  {
    "source": "ལོངས་སྤྱོད་རྫོགས་པའི་སྐུ་ལ་ཕྱག་འཚལ་ལོ༔",
    "target": "ལོངས་སྤྱོད་ རྫོགས་པ འི་ སྐུ་ ལ་ ཕྱག་ འཚལ་ ལོ ༔"
  },
  {
    "source": "ཅིར་ཡང་སྤྲུལ་པའི་སྐུ་ལ་ཕྱག་འཚལ་ལོ༔",
    "target": "ཅི ར་ ཡང་ སྤྲུལ་པ འི་ སྐུ་ ལ་ ཕྱག་ འཚལ་ ལོ ༔"
  },
  {
    "source": "མི་འགྱུར་རྡོ་རྗེའི་སྐུ་ལ་ཕྱག་འཚལ་ལོ༔",
    "target": "མི་ འགྱུར་ རྡོ་རྗེ འི་ སྐུ་ ལ་ ཕྱག་ འཚལ་ ལོ ༔"
  },
  {
    "source": "མངོན་པར་བྱང་ཆུབ་སྐུ་ལ་ཕྱག་འཚལ་ལོ༔",
    "target": "མངོན་པ ར་ བྱང་ ཆུབ་ སྐུ་ ལ་ ཕྱག་ འཚལ་ ལོ ༔"
  },
  {
    "source": "དུས་གསུམ་རྒྱལ་བ་ཀུན་གྱི་བསྒྲུབ་པའི་གནས༔",
    "target": "དུས་ གསུམ་ རྒྱལ་བ་ ཀུན་ གྱི་ བསྒྲུབ་པ འི་ གནས ༔"
  },
  {
    "source": "ཚོགས་གཉིས་རྫོགས་ནས་ཡོན་ཏན་མཐར་ཕྱིན་པས༔",
    "target": "ཚོགས་ གཉིས་ རྫོགས་ ནས་ ཡོན་ཏན་ མཐ ར་ ཕྱིན་པ ས ༔"
  },
  {
    "source": "སྐུ་དང་ཡེ་ཤེས་ཚོགས་ལ་ཕྱག་འཚལ་ལོ༔",
    "target": "སྐུ་ དང་ ཡེ་ཤེས་ཚོགས་ ལ་ ཕྱག་ འཚལ་ ལོ ༔"
  },
  {
    "source": "འབྱུང་བ་ལྔ་ལས་སྐུར་བཞེངས་པ༔",
    "target": "འབྱུང་བ་ ལྔ་ ལས་ སྐུར་ བཞེངས་པ ༔"
  },
  {
    "source": "རྟག་པའི་རྒྱལ་མོ་ལྔ་ལ་ཕྱག་འཚལ་ལོ༔",
    "target": "རྟག་པ འི་ རྒྱལ་མོ་ ལྔ་ ལ་ ཕྱག་ འཚལ་ ལོ ༔"
  },
  {
    "source": "རང་བཞིན་དབྱིངས་ལས་གྲུབ་པ་མོ༔",
    "target": "རང་བཞིན་ དབྱིངས་ ལས་ གྲུབ་པ་ མོ ༔"
  },
  {
    "source": "དབྱིངས་ཕྱུག་ལྷ་མོ་ལྔ་ལ་ཕྱག་འཚལ་ལོ༔",
    "target": "དབྱིངས་ ཕྱུག་ ལྷ་མོ་ ལྔ་ ལ་ ཕྱག་ འཚལ་ ལོ ༔"
  },
  {
    "source": "རྒྱུ་འབྲས་བྱང་ཆུབ་སེམས་པའི་སྤྲུལ་པ་སྟེ༔",
    "target": "རྒྱུ་འབྲས་ བྱང་ཆུབ་སེམས་པ འི་ སྤྲུལ་པ་ སྟེ ༔"
  },
  {
    "source": "མཁའ་འགྲོ་སུམ་ཅུ་གཉིས་ལ་ཕྱག་འཚལ་ལོ༔",
    "target": "མཁའ་འགྲོ་ སུམ་ ཅུ་ གཉིས་ ལ་ ཕྱག་ འཚལ་ ལོ ༔"
  },
  {
    "source": "ག་ཎ་པ་ཏིའི་སྤྲུལ་པ་སྟེ༔",
    "target": "ག་ཎ་པ་ཏི འི་ སྤྲུལ་པ་ སྟེ ༔"
  },
  {
    "source": "གིང་ཕོ་རྣམས་ལ་ཕྱག་འཚལ་ལོ༔",
    "target": "གིང་ ཕོ་ རྣམས་ ལ་ ཕྱག་ འཚལ་ ལོ ༔"
  },
  {
    "source": "ལྷ་མོ་དཔལ་མོའི་སྤྲུལ་པ་སྟེ༔",
    "target": "ལྷ་མོ་ དཔལ་མོ འི་ སྤྲུལ་པ་ སྟེ ༔"
  },
  {
    "source": "གིང་མོ་རྣམས་ལ་ཕྱག་འཚལ་ལོ༔",
    "target": "གིང་ མོ་ རྣམས་ ལ་ ཕྱག་ འཚལ་ ལོ ༔"
  },
  {
    "source": "འཇིག་རྟེན་ཁམས་ལ་མངའ་མཛད་མ༔",
    "target": "འཇིག་རྟེན་ ཁམས་ ལ་ མངའ་ མཛད་ མ ༔"
  },
  {
    "source": "འཇིགས་བྱེད་དཔལ་འབར་རལ་པ་ཅན༔",
    "target": "འཇིགས་བྱེད་ དཔལ་འབར་ རལ་པ་ཅན ༔"
  },
  {
    "source": "འདོད་པའི་རོ་ལ་ཆགས་པ་མོ༔",
    "target": "འདོད་པ འི་ རོ་ ལ་ ཆགས་པ་ མོ ༔"
  },
  {
    "source": "མ་མོ་མཁའ་འགྲོའི་ཚོགས་ལ་ཕྱག་འཚལ་ལོ༔",
    "target": "མ་མོ་ མཁའ་འགྲོ འི་ ཚོགས་ ལ་ ཕྱག་ འཚལ་ ལོ ༔"
  },
  {
    "source": "ལེགས་ཉེས་སྟངས་འཛིན་དམ་ཚིག་རྗེས་གཅོད་མ༔",
    "target": "ལེགས་ཉེས་ སྟངས་ འཛིན་ དམ་ཚིག་ རྗེ ས་ གཅོད་ མ ༔"
  },
  {
    "source": "བཀའ་བཞིན་རྗེས་སུ་བསྒྲུབ་པའི་གྲོགས་མཛད་མ༔",
    "target": "བཀའ་ བཞིན་ རྗེས་ སུ་ བསྒྲུབ་པ འི་ གྲོགས་ མཛད་ མ ༔"
  },
  {
    "source": "དམ་ཅན་རྒྱ་མཚོའི་ཚོགས་ལ་ཕྱག་འཚལ་ལོ༔",
    "target": "དམ་ཅན་ རྒྱ་མཚོ འི་ ཚོགས་ ལ་ ཕྱག་ འཚལ་ ལོ ༔"
  },
  {
    "source": "ཨ་ལ་ལ་ཧོ༔",
    "target": "ཨ་ལ་ལ་ ཧོ ༔"
  },
  {
    "source": "བཅོམ་ལྡན་འདས་དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ༔",
    "target": "བཅོམ་ལྡན་འདས་ དཔལ་ རྡོ་རྗེ་སེམས་དཔའ་ ལ་ ཕྱག་ འཚལ་ ལོ ༔"
  },
  {
    "source": "ཨོཾ་བཛྲ་ས་ཏྭ་ས་མ་ཡ༔",
    "target": "ཨོཾ་ བཛྲ་ ས་ ཏྭ་ས་ མ་ཡ ༔"
  },
  {
    "source": "མ་ནུ་པཱ་ལ་ཡ༔",
    "target": "མ་ནུ་ པཱ་ལ་ ཡ ༔"
  },
  {
    "source": "བཛྲ་ས་ཏྭ་ཏྭེ་ནོ་པ༔",
    "target": "བཛྲ་ ས་ ཏྭ་ ཏྭེ་ ནོ་ པ ༔"
  },
  {
    "source": "ཏིཥྛ་དྲྀ་ཌྷོ་མེ་བྷ་ཝ༔",
    "target": "ཏིཥྛ་ དྲྀ་ ཌྷོ་ མེ་ བྷ་ ཝ ༔"
  },
  {
    "source": "སུ་ཏོ་ཥྱོ་མེ་བྷ་ཝ༔",
    "target": "སུ་ ཏོ་ ཥྱོ་ མེ་ བྷ་ ཝ ༔"
  },
  {
    "source": "སུ་པོ་ཥྱོ་མེ་བྷ་ཝ༔",
    "target": "སུ་པོ་ ཥྱོ་ མེ་ བྷ་ ཝ ༔"
  },
  {
    "source": "ཨ་ནུ་རཀྟོ་མེ་བྷ་ཝ༔",
    "target": "ཨ་ནུ་ རཀྟོ་ མེ་ བྷ་ ཝ ༔"
  },
  {
    "source": "སརྦ་སིདྡྷི་མྨེ་པྲ་ཡཙྪ༔",
    "target": "སརྦ་ སིདྡྷི་ མྨེ་ པྲ་ཡཙྪ ༔"
  },
  {
    "source": "སརྦ་ཀརྨ་སུ་ཙ་མེ༔",
    "target": "སརྦ་ ཀརྨ་ སུ་ ཙ་ མེ ༔"
  },
  {
    "source": "ཙིཏྟཾ་ཤྲཱི་ཡཾ༔",
    "target": "ཙིཏྟཾ་ ཤྲཱི་ ཡཾ ༔"
  },
  {
    "source": "ཀུ་རུ་ཧཱུཾ༔",
    "target": "ཀུ་རུ་ ཧཱུཾ ༔"
  },
  {
    "source": "ཧ་ཧ་ཧ་ཧ་ཧོ༔",
    "target": "ཧ་ཧ་ཧ་ཧ་ ཧོ ༔"
  },
  {
    "source": "བྷ་ག་ཝཱ་ན་སརྦ་ཏ་ཐཱ་ག་ཏ་བཛྲ་མཱ་མེ་མུཉྩ༔",
    "target": "བྷ་ག་ ཝཱ་ ན་ སརྦ་ ཏ་ ཐཱ་ ག་ཏ་ བཛྲ་ མཱ་ མེ་ མུཉྩ ༔"
  },
  {
    "source": "བཛྲཱི་བྷ་ཝ་མ་ཧཱ་ས་མ་ཡ་ས་ཏྭ་ཨ༔",
    "target": "བཛྲཱི་ བྷ་ ཝ་ མ་ཧཱ་ ས་ མ་ཡ་ ས་ ཏྭ་ ཨ ༔"
  },
  {
    "source": "༈དུས་གསུམ་བདེ་གཤེགས་ཐམས་ཅད་ཀྱི༔",
    "target": "༈ དུས་ གསུམ་ བདེ་གཤེགས་ ཐམས་ཅད་ ཀྱི ༔"
  },
  {
    "source": "ཡང་སྙིང་ཡི་གེ་བརྒྱ་པ་འདི༔",
    "target": "ཡང་ སྙིང་ ཡི་གེ་ བརྒྱ་པ་ འདི ༔"
  },
  {
    "source": "བདུན་ནམ་ཉི་ཤུ་རྩ་གཅིག་གམ༔",
    "target": "བདུན་ ནམ་ ཉི་ཤུ་ རྩ་ གཅིག་ གམ ༔"
  },
  {
    "source": "བརྒྱ་དང་རྩ་བརྒྱད་བརྗོད་གྱུར་ན༔",
    "target": "བརྒྱ་ དང་ རྩ་ བརྒྱད་ བརྗོད་ གྱུར་ ན ༔"
  },
  {
    "source": "མཚམས་མེད་ལྔ་ཡི་སྡིག་པ་བྱང་༔",
    "target": "མཚམས་ མེད་ ལྔ་ ཡི་ སྡིག་པ་ བྱང་ ༔"
  },
  {
    "source": "ཉམས་ཆག་ཀུན་ཀྱང་བྱང་གྱུར་ནས༔",
    "target": "ཉམས་ཆག་ ཀུན་ ཀྱང་ བྱང་ གྱུར་ ནས ༔"
  },
  {
    "source": "དུས་གསུམ་སངས་རྒྱས་ཐམས་ཅད་ཀྱིས༔",
    "target": "དུས་གསུམ་སངས་རྒྱས་ ཐམས་ཅད་ ཀྱིས ༔"
  },
  {
    "source": "སྲས་ཀྱི་དམ་པར་དགོངས་པར་གྱུར༔",
    "target": "སྲས་ ཀྱི་ དམ་པ ར་ དགོངས་པ ར་ གྱུར ༔"
  },
  {
    "source": "ཧོ༔",
    "target": "ཧོ ༔"
  },
  {
    "source": "རྒྱལ་བ་རྒྱ་མཚོའི་ཚོགས་རྣམས་དགོངས༔",
    "target": "རྒྱལ་བ་ རྒྱ་མཚོ འི་ ཚོགས་ རྣམས་ དགོངས ༔"
  },
  {
    "source": "རྒྱལ་བའི་བཀའ་དང་བླ་མའི་ལུང་༔",
    "target": "རྒྱལ་བ འི་ བཀའ་ དང་ བླ་མ འི་ ལུང་ ༔"
  },
  {
    "source": "ཇི་བཞིན་མ་སྤྱད་ལུང་དང་འགལ༔",
    "target": "ཇི་བཞིན་ མ་ སྤྱད་ ལུང་ དང་ འགལ ༔"
  },
  {
    "source": "གསང་སྔགས་དམ་ཚིག་ཉམས་ཆག་རྣམས༔",
    "target": "གསང་སྔགས་ དམ་ཚིག་ ཉམས་ཆག་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་ནི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ ནི ༔"
  },
  {
    "source": "མི་འཆབ་མི་སྦེད་མཐོལ་ལོ་བཤགས༔",
    "target": "མི་ འཆབ་ མི་ སྦེད་ མཐོལ་ ལོ་ བཤགས ༔"
  },
  {
    "source": "བླ་མ་རྡོ་རྗེ་སློབ་དཔོན་དང་༔",
    "target": "བླ་མ་ རྡོ་རྗེ་སློབ་དཔོན་ དང་ ༔"
  },
  {
    "source": "མཆེད་དང་ལྕམ་དྲལ་ལ་སོགས་པ༔",
    "target": "མཆེད་ དང་ ལྕམ་དྲལ་ ལ་ སོགས་པ ༔"
  },
  {
    "source": "ཁམས་གསུམ་སེམས་ཅན་ཐམས་ཅད་ལ༔",
    "target": "ཁམས་ གསུམ་ སེམས་ཅན་ ཐམས་ཅད་ ལ ༔"
  },
  {
    "source": "མཚམས་མེད་ལྔ་དང་ཉེ་བ་ལྔ༔",
    "target": "མཚམས་ མེད་ ལྔ་ དང་ ཉེ་བ་ ལྔ ༔"
  },
  {
    "source": "ལྕི་བ་བཞི་དང་ལོག་པ་བརྒྱད༔",
    "target": "ལྕི་བ་ བཞི་ དང་ ལོག་པ་ བརྒྱད ༔"
  },
  {
    "source": "མི་དགེ་བཅུ་ཡི་ལས་བགྱིས་རྣམས༔",
    "target": "མི་དགེ་ བཅུ་ ཡི་ ལས་ བགྱིས་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་བཤགས་པར་བགྱི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ བཤགས་པ ར་ བགྱི ༔"
  },
  {
    "source": "གསང་སྔགས་ཕྱི་ནང་དཀྱིལ་འཁོར་དུ༔",
    "target": "གསང་སྔགས་ ཕྱི་ནང་ དཀྱིལ་འཁོར་ དུ ༔"
  },
  {
    "source": "རྡོ་རྗེ་ཐེག་པའི་དམ་བླངས་ནས༔",
    "target": "རྡོ་རྗེ་ཐེག་པ འི་ དམ་ བླངས་ ནས ༔"
  },
  {
    "source": "རྡོ་རྗེ་སློབ་དཔོན་མཆེད་ལྕམ་ལ༔",
    "target": "རྡོ་རྗེ་སློབ་དཔོན་ མཆེད་ལྕམ་ ལ ༔"
  },
  {
    "source": "མ་གུས་ཉེས་པར་བྱས་ལ་སོགས༔",
    "target": "མ་ གུས་ ཉེས་པ ར་ བྱས་ ལ་ སོགས ༔"
  },
  {
    "source": "སྐུ་ཡི་དམ་ཚིག་ཉམས་ཆག་རྣམས༔",
    "target": "སྐུ་ ཡི་ དམ་ཚིག་ ཉམས་ཆག་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་བཤགས་པར་བགྱི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ བཤགས་པ ར་ བགྱི ༔"
  },
  {
    "source": "བསྐྱེད་རྫོགས་བཟླས་སྒོམ་བར་ཆོད་ཅིང་༔",
    "target": "བསྐྱེད་རྫོགས་ བཟླ ས་ སྒོམ་ བར་ཆོད་ ཅིང་ ༔"
  },
  {
    "source": "ཚོགས་དང་གཏོར་མ་ཆག་ལ་སོགས༔",
    "target": "ཚོགས་ དང་ གཏོར་མ་ ཆག་ ལ་ སོགས ༔"
  },
  {
    "source": "གསུང་གི་དམ་ཚིག་ཉམས་ཆག་རྣམས༔",
    "target": "གསུང་ གི་ དམ་ཚིག་ ཉམས་ཆག་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་བཤགས་པར་བགྱི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ བཤགས་པ ར་ བགྱི ༔"
  },
  {
    "source": "ཉམས་དང་མ་སྨིན་སེམས་ཅན་ལ༔",
    "target": "ཉམས་ དང་ མ་ སྨིན་ སེམས་ཅན་ ལ ༔"
  },
  {
    "source": "གསང་བ་བསྒྲགས་པ་ལ་སོགས་པ༔",
    "target": "གསང་བ་ བསྒྲགས་པ་ ལ་ སོགས་པ ༔"
  },
  {
    "source": "ཐུགས་ཀྱི་དམ་ཚིག་ཉམས་ཆག་རྣམས༔",
    "target": "ཐུགས་ ཀྱི་ དམ་ཚིག་ ཉམས་ཆག་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་བཤགས་པར་བགྱི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ བཤགས་པ ར་ བགྱི ༔"
  },
  {
    "source": "སྤྱད་བྱ་ལྔ་དང་མི་སྤང་ལྔ༔",
    "target": "སྤྱད་ བྱ་ ལྔ་ དང་ མི་ སྤང་ ལྔ ༔"
  },
  {
    "source": "བླང་བྱ་ལྔ་དང་སྒྲུབ་བྱ་ལྔ༔",
    "target": "བླང་བྱ་ ལྔ་ དང་ སྒྲུབ་ བྱ་ ལྔ ༔"
  },
  {
    "source": "ཤེས་པར་བྱ་བ་ལྔ་ལ་སོགས༔",
    "target": "ཤེས་པ ར་ བྱ་བ་ ལྔ་ ལ་ སོགས ༔"
  },
  {
    "source": "ཡན་ལག་དམ་ཚིག་ཉམས་ཆག་རྣམས༔",
    "target": "ཡན་ལག་ དམ་ཚིག་ ཉམས་ཆག་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་བཤགས་པར་བགྱི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ བཤགས་པ ར་ བགྱི ༔"
  },
  {
    "source": "ཉ་སྟོང་ཚེས་བརྒྱད་ལ་སོགས་དུས་ཀྱི་མཆོད་པ་ཆག༔",
    "target": "ཉ་སྟོང་ ཚེས་ བརྒྱད་ ལ་ སོགས་ དུས་ ཀྱི་ མཆོད་པ་ ཆག ༔"
  },
  {
    "source": "བསྙེན་བསྒྲུབ་ཏིང་འཛིན་མ་གསལ་ལྟ་བ་ལོག༔",
    "target": "བསྙེན་ བསྒྲུབ་ ཏིང་འཛིན་ མ་ གསལ་ ལྟ་བ་ ལོག ༔"
  },
  {
    "source": "ཕུད་དང་གཙང་སྦྲ་མ་མཆིས་འབགས་གཙོགས་ཤོར༔",
    "target": "ཕུད་ དང་ གཙང་སྦྲ་ མ་ མཆིས་ འབགས་ གཙོགས་ ཤོར ༔"
  },
  {
    "source": "ལེ་ལོ་སེར་སྣའི་དབང་དུ་གྱུར་པ་རྣམས༔",
    "target": "ལེ་ལོ་ སེར་སྣ འི་ དབང་ དུ་ གྱུར་པ་ རྣམས ༔"
  },
  {
    "source": "གནོང་ཞིང་འགྱོད་པའི་སེམས་ཀྱིས་བཤགས་པར་བགྱི༔",
    "target": "གནོང་ ཞིང་ འགྱོད་པ འི་ སེམས་ ཀྱིས་ བཤགས་པ ར་ བགྱི ༔"
  },
  {
    "source": "འདི་ནས་བཟུང་སྟེ་བྱང་ཆུབ་མཆིས་ཀྱི་བར༔",
    "target": "འདི་ ནས་ བཟུང་ སྟེ་ བྱང་ཆུབ་ མཆིས་ ཀྱི་ བར ༔"
  },
  {
    "source": "སྡིག་པ་མི་དགེའི་ལས་སུ་གྱུར་པ་ཀུན༔",
    "target": "སྡིག་པ་ མི་ དགེ འི་ ལས་ སུ་ གྱུར་པ་ ཀུན ༔"
  },
  {
    "source": "ལུས་དང་སྲོག་ལ་བབ་ཀྱང་མི་བགྱིད་པའི༔",
    "target": "ལུས་ དང་ སྲོག་ ལ་ བབ་ ཀྱང་ མི་ བགྱིད་ པ འི ༔"
  },
  {
    "source": "རྒྱལ་བ་ཁྱེད་ཀྱི་སྤྱན་སྔར་དམ་བཅའོ༔",
    "target": "རྒྱལ་བ་ ཁྱེད་ ཀྱི་ སྤྱན་སྔ ར་ དམ་ བཅ འོ ༔"
  },
  {
    "source": "ཁྱེད་ཀྱང་ཐུགས་རྗེས་བཏང་སྙོམས་མ་མཛད་པར༔",
    "target": "ཁྱེད་ ཀྱང་ ཐུགས་རྗེ ས་ བཏང་ སྙོམས་ མ་ མཛད་པ ར ༔"
  },
  {
    "source": "བྱམས་བརྩེ་ལྡན་པས་བུ་བཞིན་བསྐྱབ་ཏུ་གསོལ༔",
    "target": "བྱམས་བརྩེ་ ལྡན་པ ས་ བུ་ བཞིན་ བསྐྱབ་ ཏུ་ གསོལ ༔"
  },
  {
    "source": "དེ་ལྟར་མཐོལ་ཞིང་བཤགས་པ་ཡིས༔",
    "target": "དེ་ ལྟ ར་ མཐོལ་ ཞིང་ བཤགས་པ་ ཡིས ༔"
  },
  {
    "source": "བདག་ཅག་གསང་སྔགས་སྒོར་ཞུགས་རྣམས༔",
    "target": "བདག་ཅག་ གསང་སྔགས་ སྒོ ར་ ཞུགས་ རྣམས ༔"
  },
  {
    "source": "རྩ་བ་ཡན་ལག་དམ་ཚིག་གི༔",
    "target": "རྩ་བ་ ཡན་ལག་ དམ་ཚིག་ གི ༔"
  },
  {
    "source": "ཉམས་ཆག་ཐམས་ཅད་བསྐང་གྱུར་ཅིག༔",
    "target": "ཉམས་ཆག་ ཐམས་ཅད་ བསྐང་ གྱུར་ ཅིག ༔"
  },
  {
    "source": "མཆོག་དང་ཐུན་མོང་ལ་སོགས་ཏེ༔",
    "target": "མཆོག་ དང་ ཐུན་མོང་ ལ་ སོགས་ ཏེ ༔"
  },
  {
    "source": "དངོས་གྲུབ་ཐམས་ཅད་ཐོབ་གྱུར་ཅིག༔",
    "target": "དངོས་གྲུབ་ ཐམས་ཅད་ ཐོབ་ གྱུར་ ཅིག ༔"
  },
  {
    "source": "ཏ་ན་ག་ནའི་ལྟ་སྤྱོད་དབང་༔",
    "target": "ཏ་ ན་ག་ན འི་ ལྟ་སྤྱོད་ དབང་ ༔"
  },
  {
    "source": "སེམས་ཀྱི་རྟོགས་པ་ཐོབ་གྱུར་ཅིག༔",
    "target": "སེམས་ ཀྱི་ རྟོགས་པ་ ཐོབ་ གྱུར་ ཅིག ༔"
  },
  {
    "source": "དེ་ལྟ་བུ་ཡི་འགྱོད་ཚངས་ཀྱིས༔",
    "target": "དེ་ ལྟ་བུ་ ཡི་ འགྱོད་ ཚངས་ ཀྱིས ༔"
  },
  {
    "source": "བདག་དང་འགྲོ་དྲུག་སེམས་ཅན་རྣམས༔",
    "target": "བདག་ དང་ འགྲོ་ དྲུག་ སེམས་ཅན་ རྣམས ༔"
  },
  {
    "source": "ལུས་ངག་ཡིད་གསུམ་སྒྲིབ་བྱང་ནས༔",
    "target": "ལུས་ངག་ ཡིད་ གསུམ་ སྒྲིབ་ བྱང་ ནས ༔"
  },
  {
    "source": "ན་རག་གནས་ཀྱང་དོང་སྤྲུགས་ཏེ༔",
    "target": "ན་ རག་ གནས་ ཀྱང་ དོང་ སྤྲུགས་ ཏེ ༔"
  },
  {
    "source": "འགྲོ་དྲུག་གནས་ནས་ཐར་གྱུར་ཅིག༔",
    "target": "འགྲོ་ དྲུག་ གནས་ ནས་ ཐར་ གྱུར་ ཅིག ༔"
  },
  {
    "source": "ལམ་ལྔ་ས་བཅུའི་རིམ་པ་རྣམས༔",
    "target": "ལམ་ ལྔ་ ས་ བཅུ འི་ རིམ་པ་ རྣམས ༔"
  },
  {
    "source": "སྐད་ཅིག་ཉིད་ལ་བགྲོད་གྱུར་ཅིག༔",
    "target": "སྐད་ ཅིག་ ཉིད་ ལ་ བགྲོད་ གྱུར་ ཅིག ༔"
  },
  {
    "source": "རིག་འཛིན་རྒྱལ་བའི་ཞིང་དུ་གྲགས༔",
    "target": "རིག་འཛིན་ རྒྱལ་བ འི་ ཞིང་ དུ་ གྲགས ༔"
  },
  {
    "source": "སངས་རྒྱས་སྐུ་གསུམ་ཐོབ་པར་ཤོག༔",
    "target": "སངས་རྒྱས་ སྐུ་ གསུམ་ ཐོབ་པ ར་ ཤོག ༔"
  },
  {
    "source": "དེ་ལས་བྱུང་བའི་དགེ་བ་ཡིས༔",
    "target": "དེ་ ལས་ བྱུང་བ འི་ དགེ་བ་ ཡིས ༔"
  },
  {
    "source": "གསང་སྔགས་རྡོ་རྗེ་ཐེག་པ་རྣམས༔",
    "target": "གསང་སྔགས་ རྡོ་རྗེ་ཐེག་པ་ རྣམས ༔"
  },
  {
    "source": "བཀའ་བཙན་བྱིན་ཆེན་དར་གྱུར་ཅིག༔",
    "target": "བཀའ་ བཙན་ བྱིན་ ཆེན་ དར་ གྱུར་ ཅིག ༔"
  },
  {
    "source": "ཀུན་ཀྱང་སངས་རྒྱས་ཐོབ་པར་ཤོག༔",
    "target": "ཀུན་ ཀྱང་ སངས་རྒྱས་ ཐོབ་པ ར་ ཤོག ༔"
  },
  {
    "source": "གསང་སྔགས་འདི་བསྒྲགས་རྒྱལ་ཁམས་སུ༔",
    "target": "གསང་སྔགས་ འདི་ བསྒྲགས་ རྒྱལ་ཁམས་ སུ ༔"
  },
  {
    "source": "མི་ནད་ཕྱུགས་ནད་ཞི་གྱུར་ཅིག༔",
    "target": "མི་ ནད་ ཕྱུགས་ནད་ ཞི་ གྱུར་ ཅིག ༔"
  },
  {
    "source": "མི་དང་ལོ་ཕྱུགས་ལེགས་གྱུར་ཅིག༔",
    "target": "མི་ དང་ ལོ་ཕྱུགས་ ལེགས་ གྱུར་ ཅིག ༔"
  },
  {
    "source": "དགེ་འདུན་དགེ་བཅུ་སྤྱོད་གྱུར་ཅིག༔",
    "target": "དགེ་འདུན་ དགེ་ བཅུ་ སྤྱོད་ གྱུར་ ཅིག ༔"
  },
  {
    "source": "༈ཡེ་དྷརྨཱ་ཧེ་ཏུ་པྲ་བྷ་ཝཱ༔",
    "target": "༈ ཡེ་ དྷརྨཱ་ ཧེ་ ཏུ་ པྲ་བྷ་ ཝཱ ༔"
  },
  {
    "source": "ཧེ་ཏུནྟེ་ཥཱནྟ་ཐཱ་ག་ཏོ་ཧྱ་བ་དཏ༔",
    "target": "ཧེ་ ཏུནྟེ་ ཥཱནྟ་ ཐཱ་ ག་ ཏོ་ ཧྱ་བ་ དཏ ༔"
  },
  {
    "source": "ཏེ་ཥཉྩ་ཡོ་ནོ་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎཿཨོཾ་སུ་པྲ་ཏིཥྛ་བཛྲཱ་ཡེ་སྭཱཧཱ༔",
    "target": "ཏེ་ ཥཉྩ་ ཡོ་ ནོ་ རོ་ དྷ་ ཨེ་ ཝཾ་ བཱ་དཱི་ མ་ ཧཱ་ ཤྲ་ མ་ ཎཿ ཨོཾ་ སུ་ པྲ་ ཏིཥྛ་ བཛྲཱ་ ཡེ་ སྭཱཧཱ ༔"
  },
  {
    "source": "ཞེས་གསུངས་སོ༔",
    "target": "ཞེས་ གསུངས་ སོ ༔"
  },
  {
    "source": "རྣལ་འབྱོར་གྱི་སྤྱི་ཁྲུས༔",
    "target": "རྣལ་འབྱོར་ གྱི་ སྤྱི་ ཁྲུ ས ༔"
  },
  {
    "source": "ན་རག་དོང་སྤྲུགས་འགྱོད་ཚངས་ཀྱི་རྒྱལ་པོ༔",
    "target": "ན་ རག་ དོང་ སྤྲུགས་ འགྱོད་ ཚངས་ ཀྱི་ རྒྱལ་པོ ༔"
  },
  {
    "source": "སློབ་དཔོན་པདྨས་ཇོ་མོ་མཚོ་རྒྱལ་ལ་ཐུགས་དམ་ནར་མར་གདམས་པའོ༔",
    "target": "སློབ་དཔོན་ པདྨ ས་ ཇོ་མོ་ མ ཚོ་ རྒྱལ་ ལ་ ཐུགས་དམ་ ནར་མ ར་ གདམས་པ འོ ༔"
  },
  {
    "source": "གསང་སྔགས་འདི་ལན་གཅིག་བརྗོད་པ་ཙམ་གྱིས་ཀྱང་མཚམས་མེད་པ་ལྔ་ཡང་དུང་ཕྱིས་པ་ལྟར་འགྱུར༔",
    "target": "གསང་སྔགས་ འདི་ ལན་ གཅིག་ བརྗོད་པ་ ཙམ་ གྱིས་ ཀྱང་ མཚམས་ མེད་པ་ ལྔ་ ཡང་ དུང་ ཕྱིས་པ་ ལྟ ར་ འགྱུར ༔"
  },
  {
    "source": "དགོངས་འདུས་ཀློང་ཆེན་རྒྱུད་ནས་གསུངས་སོ༔",
    "target": "དགོངས་ འདུས་ ཀློང་ ཆེན་ རྒྱུད་ ནས་ གསུངས་ སོ ༔"
  },
  {
    "source": "དེ་བས་འདི་ལ་ཡི་དམ་བྱེད་པ་གལ་ཆེ༔",
    "target": "དེ་བ ས་ འདི་ ལ་ ཡི་དམ་ བྱེད་པ་ གལ་ ཆེ ༔"
  },
  {
    "source": "སྤྲུལ་སྐུ་ཉང་གི་གཏེར་མའོ༔",
    "target": "སྤྲུལ་སྐུ་ ཉང་ གི་ གཏེར་ མ འོ ༔"
  },
  {
    "source": "ས་མ་ཡ༔",
    "target": "ས་ མ་ ཡ ༔"
  },
  {
    "source": "རྒྱ་རྒྱ་རྒྱ༔",
    "target": "རྒྱ་ རྒྱ་ རྒྱ ༔"
  }
]
