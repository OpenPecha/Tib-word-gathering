[
  {
    "source": "༼༡ན༡༽༄༅།།",
    "target": "༼ ༡ ན ༡ ༽ ༄༅ ། །"
  },
  {
    "source": "རྒྱལ་སྲས་གཅུང་རིན་པོ་ཆེའི་རྣམ་པར་ཐར་པ་སྙན་དངགས་ཀྱི་བུང་བ་རྣམ་པར་རྩེ་བ་ཞེས་བྱ་བ་བཞུགས་སོ།།",
    "target": "རྒྱལ་སྲས་ གཅུང་ རིན་པོ་ཆེ འི་ རྣམ་པ ར་ ཐར་པ་ སྙན་དངགས་ ཀྱི་ བུང་བ་ རྣམ་པ ར་ རྩེ་བ་ ཞེས་ བྱ་བ་ བཞུགས་ སོ ། །"
  },
  {
    "source": "༼༡བ༢༽༄༅།།",
    "target": "༼ ༡ བ ༢ ༽ ༄༅ ། །"
  },
  {
    "source": "རྒྱལ་སྲས་གཅུང་རིན་པོ་ཆེའི་རྣམ་པར་ཐར་པ་སྙན་དངགས་ཀྱི་བུང་བ་རྣམ་པར་རྩེ་བ་ཞེས་བྱ་བ།",
    "target": "རྒྱལ་སྲས་ གཅུང་ རིན་པོ་ཆེ འི་ རྣམ་པ ར་ ཐར་པ་ སྙན་དངགས་ ཀྱི་ བུང་བ་ རྣམ་པ ར་ རྩེ་བ་ ཞེས་ བྱ་བ །"
  },
  {
    "source": "དཔལ་ལྡན་བླ་མ་དམ་པ་ངག་གི་དབང་ཕྱུག་གྲགས་པ་རྒྱལ་མཚན་དཔལ་བཟང་པོ་ལ་ཕྱག་འཚལ་ལོ།།",
    "target": "དཔལ་ལྡན་བླ་མ་ དམ་པ་ ངག་ གི་ དབང་ཕྱུག་ གྲགས་པ་རྒྱལ་མཚན་ དཔལ་བཟང་པོ་ ལ་ ཕྱག་ འཚལ་ ལོ ། །"
  },
  {
    "source": "ངག་གི་དབང་ཕྱུག་ཐོབ་པའི་ཁ་བའི་རིར་བཞུགས་གྲགས་པ་སྙན་པའི་གང་གཱའི་ཆུ་བོ་འབབ་གྱུར་ཅིང་།",
    "target": "ངག་ གི་ དབང་ཕྱུག་ ཐོབ་པ འི་ ཁ་བ འི་ རི ར་ བཞུགས་ གྲགས་པ་ སྙན་པ འི་ གང་གཱ འི་ ཆུ་བོ་ འབབ་ གྱུར་ ཅིང་ །"
  },
  {
    "source": "རྒྱལ་བའི་དམ་ཆོས་གདེངས་ཅན་མིག་གི་འོད་ཟེར་སྔོན་པོ་འཕྲོ་བས་རབ་མཚན་སྙིང་རྗེའི་ཆུ་རླབས་གཡོ།།",
    "target": "རྒྱལ་བ འི་ དམ་ཆོས་ གདེངས་ཅན་ མིག་ གི་ འོད་ཟེར་ སྔོན་པོ་ འཕྲོ་བ ས་ རབ་ མཚན་ སྙིང་རྗེ འི་ ཆུ་ རླབས་ གཡོ ། །"
  },
  {
    "source": "དཔལ་ཡོན་དམ་པའི་འཇུག་ངོགས་གཙང་མ་རྣམས་ཀྱིས་མཛེས་པའི་མཛད་པའི་ཕ་མཐའ་བལྟ་བར་མི་མངོན་པ།",
    "target": "དཔལ་ཡོན་ དམ་པ འི་ འཇུག་ངོགས་ གཙང་མ་ རྣམས་ ཀྱིས་ མཛེས་པ འི་ མཛད་པ འི་ ཕ་མཐའ་ བལྟ་བ ར་ མི་ མངོན་པ །"
  },
  {
    "source": "བཟང་པོའི་སྐལ་ལྡན་དད་མོ་མ་ལུས་རོལ་པའི་གཞིར་གྱུར་མགོན་པོ་མ་དྲོས་མཚོ་ལ་ཕྱག་འཚལ་ལོ།།",
    "target": "བཟང་པོ འི་ སྐལ་ལྡན་ དད་ མོ་ མ་ ལུས་ རོལ་པ འི་ གཞི ར་ གྱུར་ མགོན་པོ་ མ་ དྲོ ས་ མཚོ་ ལ་ ཕྱག་ འཚལ་ ལོ ། །"
  },
  {
    "source": "འཁོར་བའི་འབྲོག་དགོན་དུ་ལྷུང་འཇིག་རྟེན་པ།",
    "target": "འཁོར་བ འི་ འབྲོག་ དགོན་ དུ་ ལྷུང་ འཇིག་རྟེན་པ །"
  },
  {
    "source": "ཕ་རོལ་ལམ་དུ་གདུང་བས་ཉེན་རྣམས་ལ།",
    "target": "ཕ་རོལ་ ལམ་ དུ་ གདུང་བ ས་ ཉེན་ རྣམས་ ལ །"
  },
  {
    "source": "ཕན་པའི་ཡལ་འདབ་འབྲས་རྫོགས་གྲིབ་ཤིང་ནི།",
    "target": "ཕན་པ འི་ ཡལ་འདབ་ འབྲས་ རྫོགས་ གྲིབ་ ཤིང་ ནི །"
  },
  {
    "source": "ཁྱོད་དང་མཚུངས་པ་གཞནན་ཡོད་མ་ཡིན།",
    "target": "ཁྱོད་ དང་ མཚུངས་པ་ གཞནན་ ཡོད་ མ་ ཡིན །"
  },
  {
    "source": "གང་གི་འཛིན་མ་ལེགས་བྱས་ཟིམ་བུའི་ཆར་གྱིས་བྲན་པས་བསྟན་འཛིན་ཆུ་སྐྱེས་འཕྲལ་དུ་འོང་པས་གང་གྱུར་ཅིང་།",
    "target": "གང་ གི་ འཛིན་མ་ ལེགས་ བྱས་ ཟིམ་བུ འི་ ཆར་ གྱིས་ བྲན་པ ས་ བསྟན་འཛིན་ ཆུ་ སྐྱེས་ འཕྲལ་ དུ་ འོང་པ ས་ གང་ གྱུར་ ཅིང་ །"
  },
  {
    "source": "ཡིད་ཅན་འགྲམ་པའི་སྡུག་བསྔལ་རྡུལ་ཐིགས་བསལ་བས་ངལ་བའི་ཐུབ་བསྟན་རྣ་བའི་ཨུཏྤལ་རྙིང་པའང་གསོས་མཛད་པ།",
    "target": "ཡིད་ ཅན་ འགྲམ་པ འི་ སྡུག་བསྔལ་ རྡུལ་ ཐིགས་ བསལ་བ ས་ ངལ་བ འི་ ཐུབ་བསྟན་ རྣ་བ འི་ ཨུཏྤལ་ རྙིང་ པ འང་ གསོས་ མཛད་པ །"
  },
  {
    "source": "རྒྱ་ཆེན་བསོད་ནམས་ཆུ་གཏེར་མྱུར་འགྲོ་རྣམས་ཀྱི་ཚོར་བ་ལས་འཁྲུངས་དཔལ་ལྡན་བླ་མ་མཆོག་གི་ཆུ་འཛིན་གྱི།",
    "target": "རྒྱ་ ཆེན་ བསོད་ནམས་ ཆུ་གཏེར་ མྱུར་ འགྲོ་ རྣམས་ ཀྱི་ ཚོར་བ་ ལས་ འཁྲུངས་ དཔལ་ལྡན་བླ་མ་ མཆོག་ གི་ ཆུ་འཛིན་ གྱི །"
  },
  {
    "source": "རྣམ་ཐར་གློག་འགྱུ་གསེར་མདོག་འོད་ཀྱིས་འགྲོ་ལ་དགེ་བའི་ལམ་དག་ཀུན་ནས་སྟོན་པར་བྱེད་དེ་བསྔགས་པར་བགྱི།",
    "target": "རྣམ་ཐར་ གློག་ འགྱུ་ གསེར་ མདོག་ འོད་ ཀྱིས་ འགྲོ་ ལ་ དགེ་བ འི་ ལམ་ དག་ ཀུན་ ནས་ སྟོན་པ ར་ བྱེད་ དེ་ བསྔགས་པ ར་ བགྱི །"
  },
  {
    "source": "ཡ་རབས་རྣམས་ནི་གཞན་གྱི་ཆེད་དུ་བསོད་ནམས་ཀྱི་ཚོགས་རྒྱ་ཆེན་པོའི་སྒྲུབ་པ་ལ་ཞུགས་༼༢ན༣༽ནས།",
    "target": "ཡ་རབས་ རྣམས་ ནི་ གཞན་ གྱི་ ཆེད་ དུ་ བསོད་ནམས་ ཀྱི་ ཚོགས་ རྒྱ་ ཆེན་པོ འི་ སྒྲུབ་པ་ ལ་ ཞུགས་ ༼ ༢ ན ༣ ༽ ནས །"
  },
  {
    "source": "དམ་པའི་ཡོན་ཏན་འཚོལ་བ་ལ་དོམས་པ་མེད་དོ་ཞེས་ཐོས་ཏེ།",
    "target": "དམ་པ འི་ ཡོན་ཏན་ འཚོལ་བ་ ལ་ དོམས་པ་ མེད་ དོ་ ཞེས་ ཐོས་ ཏེ །"
  },
  {
    "source": "དེ་ཡང་མག་དྷ་ལས་རྒྱང་རིང་པོས་བྱང་དུ་ཕྱིན་པའི་ཡུལ་ཁ་བ་ཅན་གྱི་ལྟེ་བ།",
    "target": "དེ་ ཡང་ མག་ དྷ་ ལས་ རྒྱང་ རིང་པོ ས་ བྱང་ དུ་ ཕྱིན་པ འི་ ཡུལ་ ཁ་བ་ཅན་ གྱི་ ལྟེ་བ །"
  },
  {
    "source": "ནོར་སྦྱིན་གྱི་ཚོགས་ཀྱི་གཙོ་བོ་གང་བ་བཟང་པོའི་ཕོ་བྲང་གསར་གྱི་རི་བོ་དཔལ་གྱི་དུམ་བུས་བརྒྱན་པ་ལྷུན་དང་མཐོ་ཁྱད་ཀྱིས་ནོར་འཛིན་གྱི་དབུས་ན་འཁོར་ལོའི་ལྟེ་བ་ལྟ་བུར་འཕགས་པ།",
    "target": "ནོར་ སྦྱིན་ གྱི་ ཚོགས་ ཀྱི་ གཙོ་བོ་ གང་བ་བཟང་པོ འི་ ཕོ་བྲང་ གསར་ གྱི་ རི་བོ་ དཔལ་ གྱི་ དུམ་ བུ ས་ བརྒྱན་པ་ ལྷུན་ དང་ མཐོ་ ཁྱད་ ཀྱིས་ ནོར་འཛིན་ གྱི་ དབུས་ ན་ འཁོར་ལོ འི་ ལྟེ་བ་ ལྟ་བུ ར་ འཕགས་པ །"
  },
  {
    "source": "འཆར་ཀའི་འོད་ཀྱིས་རེག་པས་རྩེ་མོ་འཛམ་བུ་ན་དཱིའི་མདོག་ཏུ་སྣང་བ།",
    "target": "འཆར་ཀ འི་ འོད་ ཀྱིས་ རེག་པ ས་ རྩེ་མོ་ འཛམ་བུ་ ན་ དཱི འི་ མདོག་ ཏུ་ སྣང་བ །"
  },
  {
    "source": "ཆུ་དང་ལྡན་པའི་སྤྲིན་འབྲུག་གི་སྒྲ་དལ་བུ་དལ་བུར་སྒྲོགས་པ་མགུལ་དུ་འཁྲིགས་པ།",
    "target": "ཆུ་ དང་ ལྡན་པ འི་ སྤྲིན་ འབྲུག་ གི་ སྒྲ་ དལ་བུ་ དལ་བུ ར་ སྒྲོགས་པ་ མགུལ་ དུ་ འཁྲིགས་པ །"
  },
  {
    "source": "དབང་པོའི་གཞུ་དོ་ཤལ་བཞིན་དུ་བཟུང་བ།",
    "target": "དབང་པོ འི་ གཞུ་ དོ་ ཤལ་ བཞིན་ དུ་ བཟུང་བ །"
  },
  {
    "source": "རི་བོའི་སུལ་སུལ་ནས་སྒྲ་སྙན་པ་སྙན་པར་སྒྲོགས་པའི་འབབ་ཆུ་དང་།",
    "target": "རི་བོ འི་ སུལ་སུལ་ ནས་ སྒྲ་ སྙན་པ་ སྙན་པ ར་ སྒྲོགས་པ འི་ འབབ་ཆུ་ དང་ །"
  },
  {
    "source": "བཀོད་མ་དང་།",
    "target": "བཀོད་མ་ དང་ །"
  },
  {
    "source": "ཆུ་མིག་དང་།",
    "target": "ཆུ་མིག་ དང་ །"
  },
  {
    "source": "ནོར་ལྷས་དང་།",
    "target": "ནོར་ལྷ ས་ དང་ །"
  },
  {
    "source": "ངང་པའི་སྡེས་གང་བའི་མཚོ་ཨིནྡྲ་ནཱི་ལ་བཅག་པའི་འཕྲོ་ལྟར་སྔོ་བ།",
    "target": "ངང་པ འི་ སྡེས་ གང་བ འི་ མཚོ་ ཨིནྡྲ་ ནཱི་ ལ་ བཅག་པ འི་ འཕྲོ་ ལྟ ར་ སྔོ་བ །"
  },
  {
    "source": "ནེའུ་གསིང་ནོར་བུ་མཐོན་ཀའི་མེ་ལོང་ཕྱིས་པ་ལྟ་བུས་བརྒྱན་ནས་ཁ་དོག་གི་བྱེ་བྲག་ཐ་དད་དུ་སྟོན་པའི་རི་བོ་ཕྲན་དུ་མ་འཁོར་དུ་བསྐོར་ཏེ་རྒྱུ་སྐར་རྣམས་ཀྱི་བདག་པོ་ལ་འགྲན་པ་བཞིན་དུ་འདུག་གོ།།",
    "target": "ནེའུ་གསིང་ ནོར་བུ་ མཐོན་ཀ འི་ མེ་ལོང་ ཕྱིས་པ་ ལྟ་བུ ས་ བརྒྱན་ ནས་ ཁ་དོག་ གི་ བྱེ་བྲག་ ཐ་དད་ དུ་ སྟོན་པ འི་ རི་བོ་ ཕྲན་ དུ་ མ་ འཁོར་ དུ་ བསྐོར་ ཏེ་ རྒྱུ་སྐར་ རྣམས་ ཀྱི་ བདག་པོ་ ལ་ འགྲན་པ་ བཞིན་ དུ་ འདུག་ གོ ། །"
  },
  {
    "source": "ཉི་འོད་གསེར་གྱི་ཅོན་པན་རབ་བཅིངས་ན་བུན་རས་བལ་དོ་ཀེར་ཅན།",
    "target": "ཉི་འོད་ གསེར་ གྱི་ ཅོན་ པན་ རབ་ བཅིངས་ ན་བུན་ རས་བལ་ དོ་ཀེར་ཅན །"
  },
  {
    "source": "དབང་པོའི་གཞུ་ཡི་དོ་ཤལ་་་་་་་་་ཟླ་བ་ཆུ་ཤེལ་མདངས་འཛིན་ཅིང་།",
    "target": "དབང་པོ འི་ གཞུ་ ཡི་ དོ་ཤལ་་་་་ ་་་་ ཟླ་བ་ ཆུ་ཤེལ་ མདངས་ འཛིན་ ཅིང་ །"
  },
  {
    "source": "འབབ་ཆུ་རབ་དངས་སྐ་རགས་ཡིད་འོད་ནེའུ་གསིང་གསར་པས་སྨད་དཀྲིས་པ།",
    "target": "འབབ་ ཆུ་ རབ་ དངས་ སྐ་རགས་ ཡིད་ འོད་ ནེའུ་གསིང་ གསར་པ ས་ སྨད་ དཀྲིས་པ །"
  },
  {
    "source": "གང་བ་བཟང་པོའི་རི་བོ་ཡ་མཚན་ཐམས་ཅད་འདུས་པའི་གཟུགས་བརྙན་བཞིན།",
    "target": "གང་བ་བཟང་པོ འི་ རི་བོ་ ཡ་མཚན་ ཐམས་ཅད་ འདུས་པ འི་ གཟུགས་བརྙན་ བཞིན །"
  },
  {
    "source": "གངས་རིའི་བུ་མོ་སོས་ཀའི་ཉི་བཞོན་གྱིས།",
    "target": "གངས་རི འི་ བུ་མོ་ སོས་ཀ འི་ ཉི་ བཞོན་ གྱིས །"
  },
  {
    "source": "རྩེ་དགས་དུབ་པའི་རྡུལ་རིས་བཀྲུ་བ་ལ།",
    "target": "རྩེ་དགས་ དུབ་པ འི་ རྡུལ་ རིས་ བཀྲུ་བ་ ལ །"
  },
  {
    "source": "དབྱར་ཀའི་དྲོད་ཀྱིས་སྤྲིན་འཕྲེང་བཞུ་བའི་རྒྱུན།",
    "target": "དབྱར་ཀ འི་ དྲོད་ ཀྱིས་ སྤྲིན་ འཕྲེང་ བཞུ་བ འི་ རྒྱུན །"
  },
  {
    "source": "བར་སྣང་ལམ་ལམ་དེ་རུ་ཕབ་པ་བཞིན།",
    "target": "བར་སྣང་ ལམ་ ལམ་ དེ་ རུ་ ཕབ་པ་ བཞིན །"
  },
  {
    "source": "རབ་དཀར་ངང་པའི་སྡེ་རྣམས་རོལ་པའི་མཚོ།",
    "target": "རབ་ དཀར་ ངང་པ འི་ སྡེ་ རྣམས་ རོལ་པ འི་ མཚོ །"
  },
  {
    "source": "ཨནྡ་རྙིལ་ལྟར་སྔོ་ཞིང་རབ་དངས་པ།",
    "target": "ཨནྡ་ རྙིལ་ ལྟ ར་ སྔོ་ ཞིང་ རབ་ དངས་ པ །"
  },
  {
    "source": "རྒྱུ་སྐར་འཕྲེང་བ་མང་པོས་ལུས་མཛེས་པའི།",
    "target": "རྒྱུ་ སྐར་ འཕྲེང་བ་ མང་པོ ས་ ལུས་ མཛེས་པ འི །"
  },
  {
    "source": "སྔོ་བསངས་ནམ་མཁའི་བུ་མོའི་རྗེས་སུ་འགྲོ།",
    "target": "སྔོ་བསངས་ ནམ་ མཁ འི་ བུ་ མོ འི་ རྗེས་ སུ་ འགྲོ །"
  },
  {
    "source": "སྣ་ཚོགས་ནོར་བུའི་མདངས་འདྲས་འཛིན་རྣམས།",
    "target": "སྣ་ཚོགས་ ནོར་ བུ འི་ མདངས་ འདྲ ས་ འཛིན་ རྣམས །"
  },
  {
    "source": "མི་ཡི་འཇིག་རྟེན་ལུས་ཀྱིས་གབ་བྱས་ནས།།",
    "target": "མི་ ཡི་ འཇིག་རྟེན་ ལུས་ ཀྱིས་ གབ་ བྱས་ ནས ། །"
  },
  {
    "source": "ནམ་མཁའ་འཕགས་ཏེ་སྐབས་གསུམ་རྩེ་འཇོལ།",
    "target": "ནམ་མཁའ་ འཕགས་ ཏེ་ སྐབས་ གསུམ་ རྩེ་ འཇོལ །"
  },
  {
    "source": "བལྟ་འདོད་མགྲིན་པ་གྱེན་དུ་བཏེག་པ་བཞིན།",
    "target": "བལྟ་ འདོད་ མགྲིན་པ་ གྱེན་ དུ་ བཏེག་པ་ བཞིན །"
  },
  {
    "source": "དེ་ལྟ་བུའི་༼༢བ༤༽རྨུག་འཛིན་གྱི་འདུན་ས་ཆེན་པོའི་མདུན་ན།",
    "target": "དེ་ ལྟ་བུ འི་ ༼ ༢ བ ༤ ༽ རྨུག་ འཛིན་ གྱི་ འདུན་ས་ ཆེན་པོ འི་ མདུན་ ན །"
  },
  {
    "source": "འཕྲལ་དུ་སྣུམ་པ་ཉིད་དང་།",
    "target": "འཕྲལ་ དུ་ སྣུམ་པ་ ཉིད་ དང་ །"
  },
  {
    "source": "འབྱོར་བ་དང་།",
    "target": "འབྱོར་བ་ དང་ །"
  },
  {
    "source": "བཀྲ་ཤིས་པའི་རྟགས་དུ་མས་ཡུན་དུ་ཤིས་པར་གྱུར་པའི་སྨན་གྱི་ལྗོངས་ཡངས་པ་དང་།",
    "target": "བཀྲ་ཤིས་པ འི་ རྟགས་ དུ་མ ས་ ཡུན་ དུ་ ཤིས་པ ར་ གྱུར་པ འི་ སྨན་ གྱི་ ལྗོངས་ ཡངས་པ་ དང་ །"
  },
  {
    "source": "ཉམས་བདེ་བ་དང་།",
    "target": "ཉམས་ བདེ་བ་ དང་ །"
  },
  {
    "source": "རྩྭ་ཇང་སེར་བསིར་བུས་བསྐྱོད་པའི་རི་མོ་ཆུའི་གཉེར་མ་ལྟ་བུ་ནི་འཁྲིགས།",
    "target": "རྩྭ་ ཇང་ སེར་ བསིར་ བུ ས་ བསྐྱོད་པ འི་ རི་མོ་ ཆུ འི་ གཉེར་ མ་ ལྟ་བུ་ ནི་ འཁྲིགས །"
  },
  {
    "source": "མེ་ཏོག་སྣ་ཚོགས་པ་འདབ་མའི་མཆུ་ཕྱེ་ནས་གསེར་གྱི་འཛུམ་སྟོན་པས་ནི་བརྒྱན།",
    "target": "མེ་ཏོག་ སྣ་ཚོགས་པ་ འདབ་མ འི་ མཆུ་ ཕྱེ་ ནས་ གསེར་ གྱི་ འཛུམ་ སྟོན་པ ས་ ནི་ བརྒྱན །"
  },
  {
    "source": "གདུང་བའི་ཁྱད་པར་མ་ལུས་པ་སེལ་བའི་རྩ་བ་དང་།",
    "target": "གདུང་བ འི་ ཁྱད་པ ར་ མ་ ལུས་པ་ སེལ་བ འི་ རྩ་བ་ དང་ །"
  },
  {
    "source": "ལོ་མ་དང་ཡལ་ག་དང་།",
    "target": "ལོ་མ་ དང་ ཡལ་ག་ དང་ །"
  },
  {
    "source": "སྡོང་བུ་དང་།",
    "target": "སྡོང་བུ་ དང་ །"
  },
  {
    "source": "འབྲས་བུའི་རྣམ་པ་མང་པོའི་སྨན་གྱིས་ནི་གང་།",
    "target": "འབྲས་བུ འི་ རྣམ་པ་ མང་པོ འི་ སྨན་ གྱིས་ ནི་ གང་ །"
  },
  {
    "source": "སྦྲང་རྩིས་མྱོས་པའི་བུང་བ་གླུ་ལེན་པ་རྣམས་ལང་ལོང་དུ་འདུ།",
    "target": "སྦྲང་རྩི ས་ མྱོས་པ འི་ བུང་བ་ གླུ་ ལེན་པ་ རྣམས་ ལང་ལོང་ དུ་ འདུ །"
  },
  {
    "source": "བྱ་དུས་སུ་མགྲིན་པའི་རྒྱུད་མངས་སྙན་པར་བརྡུང་བ་ནི་མོད།",
    "target": "བྱ་ དུས་ སུ་ མགྲིན་པ འི་ རྒྱུད་མངས་ སྙན་པ ར་ བརྡུང་བ་ ནི་ མོད །"
  },
  {
    "source": "སྤུ་སྡུག་པའི་རི་དྭགས་རྩེ་འཇོལ་མཁས་པས་ནི་གཏམས།",
    "target": "སྤུ་ སྡུག་པ འི་ རི་དྭགས་ རྩེ་ འཇོལ་ མཁས་པ ས་ ནི་ གཏམས །"
  },
  {
    "source": "རྦ་རླབས་ཀྱི་ལག་པ་བརྐྱང་ནས་ཆུ་ཐིགས་ཀྱི་མུ་ཏིག་འཐོར་བའི་ཆུ་ཀླུང་གི་བུ་མོ་ཡིད་ཆགས་པ་ནི་ཡོད།",
    "target": "རྦ་རླབས་ ཀྱི་ ལག་པ་ བརྐྱང་ ནས་ ཆུ་ ཐིགས་ ཀྱི་ མུ་ཏིག་ འཐོར་བ འི་ ཆུ་ཀླུང་ གི་ བུ་མོ་ ཡིད་ ཆགས་པ་ ནི་ ཡོད །"
  },
  {
    "source": "བྲག་རིའི་དུམ་བུ་བརྩེགས་པའི་བྱ་སྐྱིབས་དབང་པོའི་གཞུ་རེངས་པ་ལྟ་བུ་རྣམས་དཀའ་ཐུབ་པས་ནི་གང་།",
    "target": "བྲག་རི འི་ དུམ་བུ་ བརྩེགས་པ འི་ བྱ་སྐྱིབས་ དབང་པོ འི་ གཞུ་ རེངས་པ་ ལྟ་བུ་ རྣམས་ དཀའ་ཐུབ་པ ས་ ནི་ གང་ །"
  },
  {
    "source": "དགེ་བའི་རྩ་བ་བསྐྲུན་པ་རྣམས་ཀྱི་བསྟི་གནས་སུ་ནི་གྱུར་པ་དེ་ན།",
    "target": "དགེ་བ འི་ རྩ་བ་ བསྐྲུན་པ་ རྣམས་ ཀྱི་ བསྟི་གནས་ སུ་ ནི་ གྱུར་པ་ དེ་ ན །"
  },
  {
    "source": "དེ་བཞིན་གཤེགས་པའི་སྐུ་གསུང་ཐུགས་ཀྱི་རྟེན་བྱིན་རླབས་ཀྱི་མཐུ་མཚུངས་པ་མེད་པ་འབའ་ཞིག་བཞུགས་པའི་ཀུན་ནས་གྲུབ་པའི་གཙུག་ལག་ཁང་ཆེན་པོ།",
    "target": "དེ་བཞིན་གཤེགས་པ འི་ སྐུ་གསུང་ཐུགས་ ཀྱི་ རྟེན་ བྱིན་རླབས་ ཀྱི་ མཐུ་ མཚུངས་པ་ མེད་པ་ འབའ་ ཞིག་ བཞུགས་པ འི་ ཀུན་ ནས་ གྲུབ་པ འི་ གཙུག་ལག་ཁང་ ཆེན་པོ །"
  },
  {
    "source": "དཔལ་ར་ལུང་ཐེལ་ཞེས་བྱ་བ།",
    "target": "དཔལ་ར་ལུང་ཐེལ་ ཞེས་ བྱ་བ །"
  },
  {
    "source": "རྣལ་འབྱོར་གྱི་དབང་ཕྱུག་ས་ཆེན་པོའི་རྡུལ་གྱི་གྲངས་དང་མཉམ་པ་མངོན་པར་རྫོགས་པར་སངས་རྒྱས་པའི་རྡོ་རྗེའི་གདན།",
    "target": "རྣལ་འབྱོར་ གྱི་ དབང་ཕྱུག་ ས་ ཆེན་པོ འི་ རྡུལ་ གྱི་ གྲངས་ དང་ མཉམ་པ་ མངོན་པ ར་ རྫོགས་པ ར་ སངས་ རྒྱས་པ འི་ རྡོ་རྗེ འི་ གདན །"
  },
  {
    "source": "ས་ལ་འོག་མིན་གྱི་ཞིང་འཕོས་པ་ལྟ་བུ་འཇིག་རྟེན་གསུམ་གྱིས་མཆོད་པའི་ཡུལ་དུ་གྱུར་པ་དེ་འདུག་པར་གྱུར་ཏོ།",
    "target": "ས་ ལ་ འོག་མིན་ གྱི་ ཞིང་ འཕོས་པ་ ལྟ་བུ་ འཇིག་རྟེན་ གསུམ་ གྱིས་ མཆོད་པ འི་ ཡུལ་ དུ་ གྱུར་པ་ དེ་ འདུག་པ ར་ གྱུར་ ཏོ །"
  },
  {
    "source": "སིལ་བུས་བསྐྱོད་པའི་རྩྭ་སྔོའི་རི་མོ་འཁྲིགས་པ་རྦ་རླབས་ཡོལ་བའི་གཉེར་མ་དང་།",
    "target": "སིལ་བུ ས་ བསྐྱོད་པ འི་ རྩྭ་ སྔོ འི་ རི་མོ་ འཁྲིགས་པ་ རྦ་རླབས་ ཡོལ་བ འི་ གཉེར་ མ་ དང་ །"
  },
  {
    "source": "མེ་ཏོག་མགོ་ལྕོགས་ལྡེམ་པ་དེ་དག་ཆུ་བྱ་ཕན་ཚུན་རྩེ་བའི་རོལ་པ་དང་།",
    "target": "མེ་ཏོག་ མགོ་ ལྕོགས་ ལྡེམ་པ་ དེ་ དག་ ཆུ་ བྱ་ ཕན་ཚུན་ རྩེ་བ འི་ རོལ་པ་ དང་ །"
  },
  {
    "source": "ཡུལ་འདབ་འབྲས་ཕྱུག་སྨན་ལྗོན་འདབ་བརྒྱའི་སྡོང་པོ་གསེར་ཅན་དུ་འཁྲུལ་ནས་སུ།",
    "target": "ཡུལ་ འདབ་ འབྲས་ ཕྱུག་ སྨན་ ལྗོན་ འདབ་ བརྒྱ འི་ སྡོང་པོ་ གསེར་ ཅན་ དུ་ འཁྲུལ་ ནས་ སུ །"
  },
  {
    "source": "བུང་བའི་ན་ཆུད་མྱོས་པ་རྣམས་ནི་པདྨ་ཅན་སེམས་ཅི་ཡང་རབ་གར་བསྒྱུར།",
    "target": "བུང་བ འི་ ན་ ཆུད་ མྱོས་པ་ རྣམས་ ནི་ པདྨ་ཅན་ སེམས་ ཅི་ ཡང་ རབ་ ག ར་ བསྒྱུར །"
  },
  {
    "source": "མཆུ་ཡི་ཡལ་འདབ་རྣམ་པར་ཕྱེ་ནས་གེ་སར་སོ་ཕྲེང་འཛུམ་པ་སྟོན་པའི་ཆུ་སྐྱེས་ན་ཆུང་བཞིན་མཛེས་ལ།",
    "target": "མཆུ་ ཡི་ ཡལ་འདབ་ རྣམ་པ ར་ ཕྱེ་ ནས་ གེ་ ས ར་ སོ་ ཕྲེང་ འཛུམ་པ་ སྟོན་པ འི་ ཆུ་ སྐྱེས་ ན་ ཆུང་ བཞིན་ མཛེས་ ལ །"
  },
  {
    "source": "དལ་འགྲོས་གྲོགས་མོས་ཝུ་བའི་ཤེལ་འཕྲང་ཅི་ཡང་ཐོགས་པའི་རྦ་རླབས་ལག་པས་༼༣ན༥༽ཆུ་ཐིགས་རྣ་རྒྱན་འགོད་བྱེད་པའི།",
    "target": "དལ་འགྲོ ས་ གྲོགས་ མོས་ ཝུ་བ འི་ ཤེལ་ འཕྲང་ ཅི་ ཡང་ ཐོགས་པ འི་ རྦ་རླབས་ ལག་ པ ས་ ༼ ༣ ན ༥ ༽ ཆུ་ཐིགས་ རྣ་རྒྱན་ འགོད་བྱེད་ པ འི །"
  },
  {
    "source": "དགའ་སྟོན་ལ་སྤྲོ་འདབ་ཆགས་མགྲིན་པའི་རྒྱུད་མངས་བརྡུང་བའི་སྒྲ་བརྙན་གྱིས་ནི་སྦྲང་རྩིའི་བུ་རྣམས་བཀུག་མཐོང་ནས།",
    "target": "དགའ་སྟོན་ ལ་ སྤྲོ་ འདབ་ ཆགས་ མགྲིན་པ འི་ རྒྱུད་མངས་ བརྡུང་བ འི་ སྒྲ་ བརྙན་ གྱིས་ ནི་ སྦྲང་རྩི འི་ བུ་ རྣམས་ བཀུག་ མཐོང་ ནས །"
  },
  {
    "source": "མཐོན་མཐིང་མིག་འབྲས་ཡ་མཚན་ཕྱོགས་དེར་ལྷུང་བས་ཡིད་འོང་རི་དགས་རྣམས་ནི་མགྲིན་པ་འཁྱོགས་པར་གྱུར་པ་བཞིན།",
    "target": "མཐོན་མཐིང་ མིག་འབྲས་ ཡ་མཚན་ ཕྱོགས་ དེ ར་ ལྷུང་བ ས་ ཡིད་ འོང་ རི་ དག ས་ རྣམས་ ནི་ མགྲིན་པ་ འཁྱོགས་པ ར་ གྱུར་པ་ བཞིན །"
  },
  {
    "source": "ཆུ་ལྡན་སྤྲིན་གྱི་བླ་བྲེས་ཕུབ་གྱུར་ཅིང་།",
    "target": "ཆུ་ལྡན་ སྤྲིན་ གྱི་ བླ་བྲེས་ ཕུབ་ གྱུར་ ཅིང་ །"
  },
  {
    "source": "སྒྲ་བཅས་གློག་གི་ཡོལ་བའི་འཛུམ་ཆགས་པ།",
    "target": "སྒྲ་ བཅས་ གློག་ གི་ ཡོལ་བ འི་ འཛུམ་ ཆགས་པ །"
  },
  {
    "source": "རི་བོའི་བྱ་སྐྱིབས་དེ་དག་དཀའ་ཐུབ་པས།",
    "target": "རི་བོ འི་ བྱ་སྐྱིབས་ དེ་ དག་ དཀའ་ཐུབ་པ ས །"
  },
  {
    "source": "གང་བ་མིག་གསུམ་གནས་པའི་གངས་ཅན་བཞིན།",
    "target": "གང་བ་ མིག་ གསུམ་ གནས་པ འི་ གངས་ཅན་ བཞིན །"
  },
  {
    "source": "རིན་ཆེན་རྩིག་པ་རབ་བརྟན་གཙུག་ལག་ཁང་།",
    "target": "རིན་ཆེན་ རྩིག་པ་ རབ་ བརྟན་ གཙུག་ལག་ཁང་ །"
  },
  {
    "source": "ལེགས་བྱས་འོད་ཀྱིས་ཕྱོགས་རྣམས་འགེངས་བྱེད་པ།",
    "target": "ལེགས་ བྱས་ འོད་ ཀྱིས་ ཕྱོགས་ རྣམས་ འགེངས་ བྱེད་པ །"
  },
  {
    "source": "ལྷུན་པོ་གཟུགས་གཞན་འདྲ་སྟེ་འཇིག་རྟེན་ན།",
    "target": "ལྷུན་པོ་ གཟུགས་ གཞན་ འདྲ་ སྟེ་ འཇིག་རྟེན་ ན །"
  },
  {
    "source": "དཔལ་ལྡན་ར་ལུང་ཐེལ་ཞེས་གྲགས་པ་འཛིན།",
    "target": "དཔལ་ལྡན་ ར་ ལུང་ ཐེལ་ ཞེས་ གྲགས་པ་ འཛིན །"
  },
  {
    "source": "གྲུབ་པ་མང་པོས་བྱང་ཆུབ་བརྙེས་པས་ན།",
    "target": "གྲུབ་པ་ མང་པོ ས་ བྱང་ཆུབ་ བརྙེས་པ ས་ ན །"
  },
  {
    "source": "རྡོ་རྗེའི་གདན་དང་འོག་མིན་གང་ཡིན་ཞེས།",
    "target": "རྡོ་རྗེ འི་ གདན་ དང་ འོག་མིན་ གང་ ཡིན་ ཞེས །"
  },
  {
    "source": "དཔྱོད་ལྡན་དྲང་པོར་གནས་པའི་ཡིད་རྣམས་ལ།",
    "target": "དཔྱོད་ ལྡན་ དྲང་པོ ར་ གནས་པ འི་ ཡིད་ རྣམས་ ལ །"
  },
  {
    "source": "སོམ་ཉིའི་ཀུན་རྟོག་ཅི་ཡང་དེ་ཡིས་སྦྱར།",
    "target": "སོམ་ཉི འི་ ཀུན་ རྟོག་ ཅི་ ཡང་ དེ་ ཡིས་ སྦྱར །"
  },
  {
    "source": "དེ་ན་བཅོམ་ལྡན་འདས་འཕགས་པ་འཇིག་རྟེན་དབང་ཕྱུག་གིས་སེམས་ཅན་ཐམས་ཅད་ལ་ཐུགས་རྗེ་ཆེན་པོས་ཐུགས་རྗེར་མཛད་པའི་སྒྱུ་མས་སྤྲུལ་པའི་སྐུ།",
    "target": "དེ་ ན་ བཅོམ་ལྡན་འདས་ འཕགས་པ་ འཇིག་རྟེན་དབང་ཕྱུག་ གིས་ སེམས་ཅན་ ཐམས་ཅད་ ལ་ ཐུགས་རྗེ་ ཆེན་པོ ས་ ཐུགས་རྗེ ར་ མཛད་པ འི་ སྒྱུ་མ ས་ སྤྲུལ་པ འི་ སྐུ །"
  },
  {
    "source": "དཔལ་ལྡན་འབྲུག་པའི་གདུང་རབ་གཞན་ལ་ཕན་པ་ལྷུར་ལེན་པའི་ཆུས་ཡང་དང་ཡང་དུ་བཅུས་པས་སྐྱེ་བོ་ཐམས་ཅད་ཀྱིས་ངོ་མཚར་བའི་གནས་སུ་གྱུར་པའི་བྱང་ཆུབ་ཀྱི་འབྲས་བུ་དུས་དུས་སུ་སྨིན་པ།",
    "target": "དཔལ་ལྡན་ འབྲུག་པ འི་ གདུང་ རབ་ གཞན་ ལ་ ཕན་པ་ ལྷུར་ ལེན་པ འི་ ཆུ ས་ ཡང་ དང་ ཡང་ དུ་ བཅུས་པ ས་ སྐྱེ་བོ་ ཐམས་ཅད་ ཀྱིས་ ངོ་ མཚར་བ འི་ གནས་ སུ་ གྱུར་པ འི་ བྱང་ཆུབ་ ཀྱི་ འབྲས་བུ་ དུས་ དུས་ སུ་ སྨིན་པ །"
  },
  {
    "source": "གང་གི་སྙན་གྲགས་ཀྱི་དྲི་བསུང་ལ་ཆགས་པའི་གྲུབ་པ་དང་རིག་པ་འཛིན་པའི་བུང་བ་ཡོན་ཏན་གྱི་སྦྲང་རྩིས་ཚིམ་པས་རྒྱ་མཚོའི་མཐས་གཏུགས་པའི་ས་དང་།",
    "target": "གང་ གི་ སྙན་གྲགས་ ཀྱི་ དྲི་བསུང་ ལ་ ཆགས་པ འི་ གྲུབ་པ་ དང་ རིག་པ་ འཛིན་པ འི་ བུང་བ་ ཡོན་ཏན་ གྱི་ སྦྲང་རྩི ས་ ཚིམ་པ ས་ རྒྱ་མཚོ འི་ མཐ ས་ གཏུགས་པ འི་ ས་ དང་ །"
  },
  {
    "source": "ས་འོག་དང་།",
    "target": "ས་ འོག་ དང་ །"
  },
  {
    "source": "འཐོ་རིས་ཀྱི་འཇིག་རྟེན་ཏིལ་གྱི་གང་བུ་བཞིན་དུ་འཕྱུར་བར་མཛད་པ་ཅི་ཡང་ཞིག་བྱུང་བའི་ནངས་ཀྱི་ཐ་མ་སྲིད་པའི་སྤྱོད་ཚུལ་ལ་ཤིན་ཏུ་ཁྲོས་པའི་ཤེས་རབ་ཀྱི་ཕུང་པོ་ཡོངས་སུ་རྫོགས་པའི་སྐུ།",
    "target": "འཐོ་ རིས་ ཀྱི་ འཇིག་རྟེན་ ཏིལ་ གྱི་ གང་བུ་ བཞིན་ དུ་ འཕྱུར་ བར་ མཛད་པ་ ཅི་ ཡང་ ཞིག་ བྱུང་བ འི་ ནངས་ ཀྱི་ ཐ་མ་ སྲིད་པ འི་ སྤྱོད་ཚུལ་ ལ་ ཤིན་ ཏུ་ ཁྲོས་པ འི་ ཤེས་རབ་ ཀྱི་ ཕུང་པོ་ ཡོངས་ སུ་ རྫོགས་པ འི་ སྐུ །"
  },
  {
    "source": "བདེ་བ་ཆེན་པོའི་རང་བཞིན་གྱི་གར་གྱི་རོ་དགུ་དང་ལྡན་པ།",
    "target": "བདེ་བ་ ཆེན་པོ འི་ རང་བཞིན་ གྱི་ གར་ གྱི་ རོ་ དགུ་ དང་ ལྡན་པ །"
  },
  {
    "source": "བརྩོན་འགྲུས་དང་སྤྲོ་བ་ཆེན་པོ་རབ་ཏུ་རྒྱས་པའི་མཐུ་སྟོབས་ཀྱི་རྡོ་རྗེས་དུག་གསུམ་གྱི་མགྲིན་སྔོན་གཤེད་དང་ཕྲལ་ཏེ།",
    "target": "བརྩོན་འགྲུས་ དང་ སྤྲོ་བ་ ཆེན་པོ་ རབ་ ཏུ་ རྒྱས་པ འི་ མཐུ་ སྟོབས་ ཀྱི་ རྡོ་རྗེ ས་ དུག་ གསུམ་ གྱི་ མགྲིན་ སྔོན་ གཤེད་ དང་ ཕྲལ་ ཏེ །"
  },
  {
    "source": "དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་བསམ་གྱིས་མི་༼༣བ༦༽ཁྱབ་པའི་གསང་བའི་བདག་པོ་མཛད་པ།",
    "target": "དུས་ གསུམ་ གྱི་ དེ་བཞིན་གཤེགས་པ་ ཐམས་ཅད་ ཀྱི་ སྐུ་གསུང་ཐུགས་ བསམ་ གྱིས་ མི་ ༼ ༣ བ ༦ ༽ ཁྱབ་པ འི་ གསང་བ འི་ བདག་པོ་ མཛད་པ །"
  },
  {
    "source": "ངག་དབང་ཆོས་ཀྱི་རྒྱལ་པོ་ཞེས་ཉི་ཟླ་ལྟ་བུར་གྲགས་པ་རྡོ་རྗེ་འཆང་ཆེན་པོ་དེ་བྱོན་པར་གྱུར་ཏོ།",
    "target": "ངག་ དབང་ ཆོས་ ཀྱི་ རྒྱལ་པོ་ ཞེས་ ཉི་ཟླ་ ལྟ་བུ ར་ གྲགས་པ་ རྡོ་རྗེ་འཆང་ཆེན་པོ་ དེ་ བྱོན་པ ར་ གྱུར་ ཏོ །"
  },
  {
    "source": "འཇིག་རྟེན་དབང་ཕྱུག་ཐུགས་རྗེའི་ཆུ་གཏེར་གྱིས།",
    "target": "འཇིག་རྟེན་དབང་ཕྱུག་ ཐུགས་རྗེ འི་ ཆུ་ གཏེར་ གྱིས །"
  },
  {
    "source": "དཔལ་ལྡན་འབྲུག་པའི་གདུང་རབས་དཔག་བསམ་ཤིང་།",
    "target": "དཔལ་ལྡན་ འབྲུག་པ འི་ གདུང་རབས་ དཔག་བསམ་ཤིང་ །"
  },
  {
    "source": "དང་པོར་སྤྱན་པས་ཐར་འདོད་སློང་བའི་ཚོགས།",
    "target": "དང་པོ ར་ སྤྱན་པ ས་ ཐར་ འདོད་ སློང་བ འི་ ཚོགས །"
  },
  {
    "source": "གདུང་བའི་ཁྱད་པར་ཀུན་དང་ཕྲལ་བར་གྱུར།",
    "target": "གདུང་བ འི་ ཁྱད་པ ར་ ཀུན་ དང་ ཕྲལ་བ ར་ གྱུར །"
  },
  {
    "source": "ཕྱིས་ནས་ངག་གི་ཡུལ་མིན་ཤེས་རབ་རྫོགས་པའི་དཀྱིལ་འཁོར་རྣམ་རྒྱས་ཇི་ལྟ་ཇི་ལྟར་དབང་ཕྱུག་དམ་པའི་ཡོན་ཏན་འོད་སྟོང་ཀྱང་།",
    "target": "ཕྱི ས་ ནས་ ངག་ གི་ ཡུལ་ མིན་ ཤེས་རབ་ རྫོགས་པ འི་ དཀྱིལ་འཁོར་ རྣམ་རྒྱས་ ཇི་ ལྟ་ ཇི་ ལྟ ར་ དབང་ཕྱུག་ དམ་པ འི་ ཡོན་ཏན་འོད་ སྟོང་ ཀྱང་ །"
  },
  {
    "source": "ཉིང་རྗེའི་རི་ལ་འཛེགས་པའི་རིམ་བཞིན་ནུས་པའི་ཚ་ཟེར་རྣོན་པོས་དལ་བུ་དལ་བུར་སྲིད་པའི་གངས་རི་བཞུ་བྱེད་ཅིང་།",
    "target": "ཉིང་ རྗེ འི་ རི་ ལ་ འཛེགས་པ འི་ རིམ་ བཞིན་ ནུས་པ འི་ ཚ་ཟེར་ རྣོན་པོ ས་ དལ་བུ་ དལ་བུ ར་ སྲིད་པ འི་ གངས་རི་ བཞུ་ བྱེད་ ཅིང་ །"
  },
  {
    "source": "གདུལ་བྱ་འདབ་བརྒྱའི་ཚོགས་རྣམས་ཆོས་ཀྱི་གེ་སར་འཛིན་བཟོད་དེ་འདྲ་དེ་འདྲས་འཇིག་རྟེན་ཉིན་མོར་མཛད་པ་ཡི།",
    "target": "གདུལ་བྱ་ འདབ་ བརྒྱ འི་ ཚོགས་ རྣམས་ ཆོས་ ཀྱི་ གེ་ ས ར་ འཛིན་ བཟོད་ དེ་ འདྲ་ དེ་ འདྲ ས་ འཇིག་རྟེན་ ཉིན་མོ ར་ མཛད་པ་ ཡི །"
  },
  {
    "source": "བདུད་བཞིའི་མུན་པ་ཀུན་ལས་རྒྱལ་བའི་མགོན་པོ་ཉི་མ་གཉིས་པ་སུ་ཞིག་སུ་ཡིས་རྙེད་མིན་འགྲོ་ལ་སྦྱིན་པར་གྱུར།",
    "target": "བདུད་ བཞི འི་ མུན་པ་ ཀུན་ ལས་ རྒྱལ་བ འི་ མགོན་པོ་ ཉི་མ་ གཉིས་པ་ སུ་ ཞིག་ སུ་ ཡིས་ རྙེད་ མིན་ འགྲོ་ ལ་ སྦྱིན་པ ར་ གྱུར །"
  },
  {
    "source": "ཡོངས་འཛིན་དམ་པ་དེའི་བཙུན་མོ་ཁ་ན་མ་ཐོབ་ཅི་ཡང་མེད་པའི་གོ་རྴི་རྵའི་འཁྲི་ཤིང་།",
    "target": "ཡོངས་འཛིན་ དམ་པ་ དེ འི་ བཙུན་མོ་ ཁ་ན་ མ་ ཐོབ་ ཅི་ ཡང་ མེད་པ འི་ གོ་ རྴི་ རྵའི་ འཁྲི་ཤིང་ །"
  },
  {
    "source": "དད་པས་དཀོན་མཆོག་མཆོད་པ་ལ་མཁས་པའི་མཱ་ལ་ཡའི་རླུང་གཞོན་གྱིས་འཁྱུད་ནས་རྒྱུ་མེད་པར་བྱམས་པའི་ཐུགས་ཀྱི་བསུང་ཞིམ་པོས་གཞན་གྱི་གདུང་བ་འཕྲོག་པ།",
    "target": "དད་པ ས་ དཀོན་མཆོག་ མཆོད་པ་ ལ་ མཁས་པ འི་ མཱ་ ལ་ ཡ འི་ རླུང་ གཞོན་ གྱིས་ འཁྱུད་ ནས་ རྒྱུ་ མེད་པ ར་ བྱམས་པ འི་ ཐུགས་ ཀྱི་ བསུང་ ཞིམ་པོ ས་ གཞན་ གྱི་ གདུང་བ་ འཕྲོག་པ །"
  },
  {
    "source": "ནོར་འཛིན་གྱི་སྟེང་ན་སྒྲོལ་མ་ཉིད་དུ་བསྔགས་པའི་ག་བུར་གྱི་ཐང་ཆུ་དཀར་པོས་འཐུག་པོར་བྱུགས་པ་དེའི་མངལ་གྱི་ཆུ་སྐྱེས་ཀྱིས་བཟུང་བའི་གེ་སར་ཡོངས་སུ་སྨིན་པའི་འབྲས་བུར།",
    "target": "ནོར་འཛིན་ གྱི་ སྟེང་ ན་ སྒྲོལ་མ་ ཉིད་ དུ་ བསྔགས་པ འི་ ག་ བུར་ གྱི་ ཐང་ ཆུ་ དཀར་པོ ས་ འཐུག་པོ ར་ བྱུགས་པ་ དེ འི་ མངལ་ གྱི་ ཆུ་སྐྱེས་ ཀྱིས་ བཟུང་བ འི་ གེ་ ས ར་ ཡོངས་ སུ་ སྨིན་པ འི་ འབྲས་བུ ར །"
  },
  {
    "source": "མེ་མོ་གླང་གི་ལོ་ས་གའི་ཟླ་བ་ལ་དགེ་མཚན་དུ་མ་དང་བཅས་ཏེ་འཁྲུངས་ཤིང་།",
    "target": "མེ་མོ་ གླང་ གི་ ལོ་ ས་ག འི་ ཟླ་བ་ ལ་ དགེ་མཚན་ དུ་མ་ དང་ བཅས་ ཏེ་ འཁྲུངས་ ཤིང་ །"
  },
  {
    "source": "སྲས་ཀྱི་ཐ་ཆུང་དུ་གྱུར་པའི་ཕྱིར་གཅུང་རིན་པོ་ཆེ་ཞེས་མཚན་གསོལ་བར་གྱུར་ཏོ།",
    "target": "སྲས་ ཀྱི་ ཐ་ཆུང་ དུ་ གྱུར་པ འི་ ཕྱི ར་ གཅུང་ རིན་པོ་ཆེ་ ཞེས་ མཚན་གསོལ་བ ར་ གྱུར་ ཏོ །"
  },
  {
    "source": "དེ་ཡང་གཞོན་ནས་ཡུན་རིང་པོར་གཞན་གྱི་དགེ་བའི་བཤེས་གཉེན་བྱས་པའི་སྤྱོད་པ་ལ་གོམས་པའི་མཐུ་སད་པའི་གསེར་གྱི་སྙེ་མའི་ཕོན་པོ་ཐོན་ཅིང་།",
    "target": "དེ་ ཡང་ གཞོན་ ནས་ ཡུན་ རིང་པོ ར་ གཞན་ གྱི་ དགེ་བ འི་ བཤེས་གཉེན་ བྱས་པ འི་ སྤྱོད་པ་ ལ་ གོམས་པ འི་ མཐུ་ སད་པ འི་ གསེར་ གྱི་ སྙེ་མ འི་ ཕོན་པོ་ ཐོན་ ཅིང་ །"
  },
  {
    "source": "རྒན་རབས་རྐང་དྲུག་པའི་ཡིད་ལ་བབས་པའི་གཏམ་གྱིས་དྲི་བཟང་ཀྱི་ཁང་པར་གྱུར་པ།",
    "target": "རྒན་རབས་ རྐང་ དྲུག་པ འི་ ཡིད་ ལ་ བབས་པ འི་ གཏམ་ གྱིས་ དྲི་བཟང་ ཀྱི་ ཁང་པ ར་ གྱུར་པ །"
  },
  {
    "source": "འཕོངས་པ་དབུགས་འཕྱིན་པའི་བརྩེ་བའི་ཡལ་འདབ་ཀྱིས་འཕྱུར་ཞིང་།",
    "target": "འཕོངས་པ་ དབུགས་ འཕྱིན་པ འི་ བརྩེ་བ འི་ ཡལ་འདབ་ ཀྱིས་ འཕྱུར་ ཞིང་ །"
  },
  {
    "source": "ལྷན་ཅིག་སྐྱེས་པའི་ཤེས་རབ་ཀྱི་མེ་ཏོག་རྣམ་དཔྱོད་ཀྱི་གེ་སར་ཅན་ཅི་ཡང་འཁྲིགས་པའི་གྲུབ་པའི་འཛམ་བུའི་འཁྲི་ཤིང་ཉིད་དུ་གྲུབ་པའི་ཕྱིར།",
    "target": "ལྷན་ ཅིག་ སྐྱེས་པ འི་ ཤེས་རབ་ ཀྱི་ མེ་ཏོག་ རྣམ་དཔྱོད་ ཀྱི་ གེ་ ས ར་ ཅན་ ཅི་ ཡང་ འཁྲིགས་པ འི་ གྲུབ་པ འི་ འཛམ་བུ འི་ འཁྲི་ཤིང་ ཉིད་ དུ་ གྲུབ་པ འི་ ཕྱི ར །"
  },
  {
    "source": "༼༤ན༧༽ཁ་བའི་རི་ངོས་ལ་གནས་བཅས་པའི་སྐྱེ་བོ་རྣམས་དགའ་བའི་གླེང་མོ་ཅི་ཡང་འཕེལ་བའི་རྒྱུ་ཉིད་དུ་གྱུར་ཏོ།",
    "target": "༼ ༤ ན ༧ ༽ ཁ་བ འི་ རི་ངོས་ ལ་ གནས་ བཅས་པ འི་ སྐྱེ་བོ་ རྣམས་ དགའ་བ འི་ གླེང་མོ་ ཅི་ ཡང་ འཕེལ་བ འི་ རྒྱུ་ ཉིད་ དུ་ གྱུར་ ཏོ །"
  },
  {
    "source": "སྐྱོན་མེད་དད་ལྡན་བཙུན་མོ་དེ་ཡི་ཡིད།",
    "target": "སྐྱོན་ མེད་ དད་ ལྡན་ བཙུན་མོ་ དེ་ ཡི་ ཡིད །"
  },
  {
    "source": "ཕུལ་བྱུང་འགྲོ་ལ་བྱམས་པ་ཇི་ལྟ་བ།",
    "target": "ཕུལ་ བྱུང་ འགྲོ་ ལ་ བྱམས་པ་ ཇི་ ལྟ་བ །"
  },
  {
    "source": "འགྲོ་རྣམས་དགའ་བའི་ལྕེ་རྒྱ་ལེགས་བརྐྱང་ནས་སྒྲོལ་མ་ཉིད་དུ་བསྔགས་པ་དེ་ལ་བགྱིད།",
    "target": "འགྲོ་ རྣམས་ དགའ་བ འི་ ལྕེ་ རྒྱ་ ལེགས་ བརྐྱང་ ནས་ སྒྲོལ་མ་ ཉིད་ དུ་ བསྔགས་པ་ དེ་ ལ་ བགྱིད །"
  },
  {
    "source": "ཡ་མཚན་གསེར་གྱི་ཕྱེ་མའི་གོས་བཟང་ཕྱོགས་ཀྱི་བུ་མོ་ལ་སྟེར་བའི།",
    "target": "ཡ་མཚན་ གསེར་ གྱི་ ཕྱེ་མ འི་ གོས་ བཟང་ ཕྱོགས་ ཀྱི་ བུ་མོ་ ལ་ སྟེར་ བ འི །"
  },
  {
    "source": "དགེ་མཚན་ཉི་མའི་ཕོ་ཉ་ཐོག་མར་བཀྱེ་ནས་གྲུབ་རིགས་ཆུ་གཏེར་དེར།",
    "target": "དགེ་མཚན་ ཉི་མ འི་ ཕོ་ཉ་ ཐོག་མ ར་ བཀྱེ་ ནས་ གྲུབ་རིགས་ ཆུ་གཏེར་ དེ ར །"
  },
  {
    "source": "ཕྱིས་ནས་ཟླ་བ་ཁྱེད་འཁྲུངས་རྣམ་སྤྲུལ་བདུད་རྩི་འཐུངས་པ་དགའ་བའི་ཆུའི།",
    "target": "ཕྱི ས་ ནས་ ཟླ་བ་ ཁྱེད་ འཁྲུངས་ རྣམ་ སྤྲུལ་ བདུད་རྩི་ འཐུངས་པ་ དགའ་བ འི་ ཆུ འི །"
  },
  {
    "source": "གཤེར་བ་ཅི་ཡང་འགྲོ་བའི་ཡིད་ཀྱི་ཀུ་མུ་ཏ་རྣམས་འཛིན་པར་བྱེད།",
    "target": "གཤེར་བ་ ཅི་ ཡང་ འགྲོ་བ འི་ ཡིད་ ཀྱི་ ཀུ་ མུ་ ཏ་ རྣམས་ འཛིན་པ ར་ བྱེད །"
  },
  {
    "source": "སྔོན་གྱིས་མཛའ་བས་རྣམ་སང་གང་གི་སྤྱོད།",
    "target": "སྔོན་ གྱིས་ མཛའ་བ ས་ རྣམ་ སང་ གང་ གི་ སྤྱོད །"
  },
  {
    "source": "གཞོན་ནུ་ཉིད་ནས་ཆེན་པོའི་དད་ཚུལ་གྱིས།",
    "target": "གཞོན་ནུ་ ཉིད་ ནས་ ཆེན་པོ འི་ དད་ ཚུལ་ གྱིས །"
  },
  {
    "source": "འཚོ་བ་གྲགས་པའི་གཞིར་གྱུར་པའི་ངག་གིས།",
    "target": "འཚོ་བ་ གྲགས་པ འི་ གཞི ར་ གྱུར་པ འི་ ངག་ གིས །"
  },
  {
    "source": "རྒན་པོའི་སྙིང་རྣམས་ཡ་མཚན་རི་མོས་བཀང་།",
    "target": "རྒན་པོ འི་ སྙིང་ རྣམས་ ཡ་ མཚན་ རི་མོ ས་ བཀང་ །"
  },
  {
    "source": "དེ་ནས་ཁྱུ་མཆོག་གི་ལོ།",
    "target": "དེ་ ནས་ ཁྱུ་མཆོག་ གི་ ལོ །"
  },
  {
    "source": "དགུང་ལོ་ལྔ་ལོན་པ་ཆུ་སྟོད་ཅན་གྱི་ཡང་གྱི་དགོངས་དང་པོ་རྒྱལ་དང་ཕུར་བུ་འཛོམ་པའི་ཚེ།",
    "target": "དགུང་ལོ་ ལྔ་ ལོན་པ་ ཆུ་སྟོད་ ཅན་ གྱི་ ཡང་ གྱི་ དགོངས་ དང་པོ་ རྒྱལ་ དང་ ཕུར་བུ་ འཛོམ་པ འི་ ཚེ །"
  },
  {
    "source": "དགའ་སྟོན་གྱི་ཆེད་དུ་འོངས་པའི་སྐྱེ་བོ་དང་།",
    "target": "དགའ་སྟོན་ གྱི་ ཆེད་ དུ་ འོངས་པ འི་ སྐྱེ་བོ་ དང་ །"
  },
  {
    "source": "རབ་ཏུ་བྱུང་བ་མང་པོ་འདུས་པའི་བཀྲ་ཤིས་པའི་ཁྱམས་ར་མཐོ་རིས་ཀྱི་དཔལ་མ་ལུས་པ་ས་དེར་འོངས་པ་ལྟ་བུའི་བཀོད་པའི་ཁྱད་པར་ཅན་པོས་ཕྱུག་པ།",
    "target": "རབ་ ཏུ་ བྱུང་བ་ མང་པོ་ འདུས་པ འི་ བཀྲ་ཤིས་པ འི་ ཁྱམས་ ར་ མཐོ་རིས་ ཀྱི་ དཔལ་ མ་ ལུས་པ་ ས་ དེ ར་ འོངས་པ་ ལྟ་བུ འི་ བཀོད་པ འི་ ཁྱད་པར་ཅན་ པོ ས་ ཕྱུག་པ །"
  },
  {
    "source": "གྲུབ་པ་ཐོབ་པ་བྱེ་བ་སྙེད་ཀྱི་ཟུར་ཕུད་ཀྱིས་རབ་ཏུ་བཏུང་བའི་ནོར་བུའི་རྐང་སྟེགས་ཅན།",
    "target": "གྲུབ་པ་ ཐོབ་པ་ བྱེ་བ་ སྙེད་ ཀྱི་ ཟུར་ ཕུད་ ཀྱིས་ རབ་ ཏུ་ བཏུང་བ འི་ ནོར་ བུ འི་ རྐང་སྟེགས་ ཅན །"
  },
  {
    "source": "ཕས་རྒོལ་གྱི་གླང་པོ་ཐམས་ཅད་ཀྱི་ཁེངས་པ་འཕྲོག་པ་ཡང་དག་ཕུལ་གྱི་ང་རོ་མི་བཟང་པ་སྒྲོག་པའི་སེང་གེས་བཏེག་པ།",
    "target": "ཕ ས་ རྒོལ་ གྱི་ གླང་པོ་ ཐམས་ཅད་ ཀྱི་ ཁེངས་པ་ འཕྲོག་པ་ ཡང་ དག་ ཕུལ་ གྱི་ ང་ རོ་ མི་ བཟང་པ་ སྒྲོག་པ འི་ སེང་གེ ས་ བཏེག་པ །"
  },
  {
    "source": "དགེ་ལེགས་ཀྱི་སྣང་བ་དཀར་པོ་ནོར་འཛིན་གྱི་བུ་མོ་ལ་འཛིན་དུ་འཇུག་པའི་རིན་པོ་ཆེའི་ཁྲིར།",
    "target": "དགེ་ལེགས་ ཀྱི་ སྣང་བ་ དཀར་པོ་ ནོར་འཛིན་ གྱི་ བུ་མོ་ ལ་ འཛིན་ དུ་ འཇུག་པ འི་ རིན་པོ་ཆེ འི་ ཁྲིར །"
  },
  {
    "source": "སྣ་ཚོགས་པའི་གདུལ་བྱ་ལ་བློ་དང་འཚམས་པའི་ཆོས་ཀྱི་དཔལ་གསར་པ་གསར་པ་སྦྱིན་པའི་དབྱུག་གུས་གྲགས་པའི་རྔ་བོ་ཆེ་ཡང་ནས་ཡང་དུ་བརྡུར་པ།",
    "target": "སྣ་ཚོགས་པ འི་ གདུལ་བྱ་ ལ་ བློ་ དང་ འཚམས་པ འི་ ཆོས་ ཀྱི་ དཔལ་ གསར་པ་ གསར་པ་ སྦྱིན་པ འི་ དབྱུག་གུ ས་ གྲགས་པ འི་ རྔ་བོ་ཆེ་ ཡང་ ནས་ ཡང་ དུ་ བརྡུར་པ །"
  },
  {
    "source": "བསོད་ནམས་དང་ཡེ་ཤེས་ཀྱི་ཟོང་མཐའ་ཡས་པས་ཡུན་རིང་མོ་ཞིག་ནས་བསྒྲུབ་བསྒྲུབས་པའི་གནས་ངང་ལོངས་སྤྱོད་གྱི་བདག་པོར་གྱུར་པའི་ཆོས་ཀྱི་རྗེར།",
    "target": "བསོད་ནམས་ དང་ ཡེ་ཤེས་ ཀྱི་ ཟོང་ མཐའ་ ཡས་པ ས་ ཡུན་ རིང་མོ་ ཞིག་ ནས་ བསྒྲུབ་ བསྒྲུབས་པ འི་ གནས་ ངང་ ལོངས་སྤྱོད་ གྱི་ བདག་པོ ར་ གྱུར་པ འི་ ཆོས་ ཀྱི་ རྗེར །"
  },
  {
    "source": "གཞོན་ནུ་མཆོད་གཉིས་ལྷན་ཅིག་ཏུ་དབྱང་བསྐུར་བ་དེའི་ཚེ།",
    "target": "གཞོན་ནུ་ མཆོད་ གཉིས་ ལྷན་ ཅིག་ ཏུ་ དབྱང་ བསྐུར་བ་ དེ འི་ ཚེ །"
  },
  {
    "source": "བྱ་༼༤བ༨༽ཡུལ་ནས་སྤྲུལ་པའི་སྐུ་ཆོས་ཀྱི་གྲགས་པ་དང་།",
    "target": "བྱ་ ༼ ༤ བ ༨ ༽ ཡུལ་ ནས་ སྤྲུལ་པ འི་ སྐུ་ ཆོས་ ཀྱི་ གྲགས་པ་ དང་ །"
  },
  {
    "source": "བོད་ཡུལ་གྱི་མིའི་དབང་ཕྱུག་གོང་མ་ཆེན་པོ་དཔོན་བློན་གྱི་ལེགས་སོ་བརྗོད་པའི་སྐྱེས་དང་།",
    "target": "བོད་ཡུལ་ གྱི་ མི འི་ དབང་ཕྱུག་ གོང་མ་ ཆེན་པོ་ དཔོན་བློན་ གྱི་ ལེགས་ སོ་ བརྗོད་པ འི་ སྐྱེས་ དང་ །"
  },
  {
    "source": "གཞན་ཡང་ཆེ་ཕྲན་ཐམས་ཅད་ཀྱིས་རང་རང་གི་འབྱོར་པའི་མཐུ་ཇི་སྙེད་པ་ལས་འོངས་པའི་མཆོད་པའི་སྤྲིན་ཆེན་པོ་སྲིད་པའི་ཕུན་སུམ་ཚོགས་པའི་དངོས་པོ་ཐམས་ཅད་སྣང་བ།",
    "target": "གཞན་ ཡང་ ཆེ་ ཕྲན་ ཐམས་ཅད་ ཀྱིས་ རང་ རང་ གི་ འབྱོར་པ འི་ མཐུ་ ཇི་ སྙེད་པ་ ལས་ འོངས་པ འི་ མཆོད་པ འི་ སྤྲིན་ ཆེན་པོ་ སྲིད་པ འི་ ཕུན་སུམ་ཚོགས་པ འི་ དངོས་པོ་ ཐམས་ཅད་ སྣང་བ །"
  },
  {
    "source": "འཕགས་པ་ཀུན་ཏུ་བཟང་པོའི་འདུན་ས་ལས་ད་ལྟ་འོངས་པ་ལྟ་བུས་གང་བར་གྱུར་ཏོ།",
    "target": "འཕགས་པ་ ཀུན་ ཏུ་ བཟང་པོ འི་ འདུན་ས་ ལས་ ད་ ལྟ་ འོངས་པ་ ལྟ་བུ ས་ གང་བ ར་ གྱུར་ ཏོ །"
  },
  {
    "source": "གྲུབ་རིགས་བྱེ་བའི་མགོ་ལ་ཞབས་མཐིལ་དང་།",
    "target": "གྲུབ་རིགས་ བྱེ་བ འི་ མགོ་ ལ་ ཞབས་ མཐིལ་ དང་ །"
  },
  {
    "source": "ས་ལ་དགེ་མཚན་ལྷན་ཅིག་འགོད་བྱེད་པའི།",
    "target": "ས་ ལ་ དགེ་མཚན་ ལྷན་ ཅིག་ འགོད་ བྱེད་ པ འི །"
  },
  {
    "source": "ཆོས་ཀྱི་རྗེར་ནི་གཞོན་ནུ་དབང་བསྐུར་ཚེ།",
    "target": "ཆོས་ ཀྱི་ རྗེ ར་ ནི་ གཞོན་ནུ་ དབང་ བསྐུར་ ཚེ །"
  },
  {
    "source": "ལྷ་རྣམས་དགའ་བའི་མེ་ཏོག་ཅི་ཡང་གཏོར།",
    "target": "ལྷ་ རྣམས་ དགའ་བ འི་ མེ་ཏོག་ ཅི་ ཡང་ གཏོར །"
  },
  {
    "source": "ཤིས་བརྗོད་ཤིས་པའི་ཚིག་ནི་མང་པོ་ལྷ་ཡི་རྔ་བཞིན་ཐུབ་པའི་སྲས་རྣམས་སྒྲོག་པ་དེར་བྱེད་ཚེ།",
    "target": "ཤིས་བརྗོད་ ཤིས་པ འི་ ཚིག་ ནི་ མང་པོ་ ལྷ་ ཡི་ རྔ་ བཞིན་ ཐུབ་པ འི་ སྲས་ རྣམས་ སྒྲོག་པ་ དེ ར་ བྱེད་ ཚེ །"
  },
  {
    "source": "སྟེང་དུ་སྟེང་གི་འཇིག་རྟེན་པ་རྣམས་རིན་ཆེན་གདུགས་འདྲ་དབང་པོའི་གཞུ་ལ་བགྱིས་ནས་འཛིན་བྱེད་ཅིང་།",
    "target": "སྟེང་ དུ་ སྟེང་ གི་ འཇིག་རྟེན་པ་ རྣམས་ རིན་ཆེན་ གདུགས་ འདྲ་ དབང་པོ འི་ གཞུ་ ལ་ བགྱིས་ ནས་ འཛིན་ བྱེད་ ཅིང་ །"
  },
  {
    "source": "ཕྱོགས་དང་ཕྱོགས་མཚམས་ཤེལ་གྱི་ཡོལ་བ་འདྲ་བ་མཁའ་ཡི་གླང་པོས་རས་བལ་རྒྱུད་ཀྱིས་བཀྲམ་པ་དང་།",
    "target": "ཕྱོགས་ དང་ ཕྱོགས་མཚམས་ ཤེལ་ གྱི་ ཡོལ་བ་ འདྲ་བ་ མཁའ་ ཡི་ གླང་པོ ས་ རས་ བལ་ རྒྱུད་ ཀྱིས་ བཀྲམ་པ་ དང་ །"
  },
  {
    "source": "ས་གཞིར་ས་སྟེང་གནས་པས་མཐོ་རིས་འཕོས་པ་དང་མཚུངས་དགའ་སྟོན་སྤྲོ་བའི་ཁྱད་པར་དག་གིས་བཀང་།",
    "target": "ས་ གཞི ར་ ས་ སྟེང་ གནས་པ ས་ མཐོ་རིས་ འཕོས་པ་ དང་ མཚུངས་ དགའ་ སྟོན་ སྤྲོ་བ འི་ ཁྱད་པ ར་ དག་ གིས་ བཀང་ །"
  },
  {
    "source": "ཡ་མཚན་རྣམ་འཕྲུལ་ཆང་བུམ་དེ།",
    "target": "ཡ་མཚན་ རྣམ་འཕྲུལ་ ཆང་བུམ་ དེ །"
  },
  {
    "source": "ངོམས་མེད་འཐུངས་པ་བཟི་བ་ཡི།",
    "target": "ངོམས་ མེད་ འཐུངས་པ་ བཟི་བ་ ཡི །"
  },
  {
    "source": "སྐྱེ་བོའི་མིག་འབྲས་རེངས་པ་རྣམས།",
    "target": "སྐྱེ་བོ འི་ མིག་ འབྲས་ རེངས་པ་ རྣམས །"
  },
  {
    "source": "བཞིན་རས་དག་གིས་བསྐྱོར་བ་བཞིན།",
    "target": "བཞིན་ རས་ དག་ གིས་ བསྐྱོར་བ་ བཞིན །"
  },
  {
    "source": "དེ་ནས་དགུང་ལོ་བརྒྱད་པ་ལ་རྗེའི་དྲུང་དུ་དབུ་སྐྲ་བཅད།",
    "target": "དེ་ ནས་ དགུང་ལོ་ བརྒྱད་པ་ ལ་ རྗེ འི་ དྲུང་ དུ་ དབུ་ སྐྲ་ བཅད །"
  },
  {
    "source": "ངག་གི་དབང་ཕྱུག་གྲགས་པ་རྒྱལ་མཚན་དཔལ་བཟང་པོ་ཞེས་མཚན་བཏགས།",
    "target": "ངག་ གི་ དབང་ཕྱུག་ གྲགས་པ་རྒྱལ་མཚན་ དཔལ་བཟང་པོ་ ཞེས་ མཚན་ བཏགས །"
  },
  {
    "source": "ཡོངས་སུ་རྫོགས་པའི་དགེ་བསྙེན།",
    "target": "ཡོངས་ སུ་ རྫོགས་པ འི་ དགེ་བསྙེན །"
  },
  {
    "source": "དབུ་མ་ལུགས་ཀྱི་ཐུགས་བསྐྱེད་བདེ་དགྱེས་ཀྱི་དཀྱིལ་འཁོར་དུ་དབང་བསྐུར་བ་ལེགས་པར་གསན་ཅིང་།",
    "target": "དབུ་མ་ ལུགས་ ཀྱི་ ཐུགས་ བསྐྱེད་ བདེ་ དགྱེས་ ཀྱི་ དཀྱིལ་འཁོར་ དུ་ དབང་ བསྐུར་བ་ ལེགས་པ ར་ གསན་ ཅིང་ །"
  },
  {
    "source": "བརྟག་པ་གཉིས་པའི་རྒྱུད་ལ་གསན་སྦྱོང་མཛད།",
    "target": "བརྟག་པ་ གཉིས་པ འི་ རྒྱུད་ ལ་ གསན་ སྦྱོང་ མཛད །"
  },
  {
    "source": "སྐྱོགས་ལོ་ཙ་བ་ལ།",
    "target": "སྐྱོགས་ ལོ་ཙ་བ་ ལ །"
  },
  {
    "source": "སྒྲ་ཀ་ལཱ་པ།",
    "target": "སྒྲ་ ཀ་ལཱ་པ །"
  },
  {
    "source": "སྙན་དངགས་མེ་ལོང་།",
    "target": "སྙན་དངགས་ མེ་ལོང་ །"
  },
  {
    "source": "སྡེབས་སྦྱོར་རིན་ཆེན་འབྱུང་གནས།",
    "target": "སྡེབས་ སྦྱོར་ རིན་ཆེན་འབྱུང་གནས །"
  },
  {
    "source": "མངོན་བརྗོད་འཆི་མེད་མཛོད་རྣམས་ལ་སྦྱངས་པས་ཡུན་མ་ལོན་པར་མཁྱེན་ཅིང་།",
    "target": "མངོན་བརྗོད་ འཆི་མེད་མཛོད་ རྣམས་ ལ་ སྦྱངས་པ ས་ ཡུན་ མ་ ལོན་པ ར་ མཁྱེན་ ཅིང་ །"
  },
  {
    "source": "རྗེའི་དྲུང་དུ།",
    "target": "རྗེ འི་ དྲུང་ དུ །"
  },
  {
    "source": "བཀའ་འགྱུར་རོ་ཅོག་དང་།",
    "target": "བཀའ་ འགྱུར་ རོ་ ཅོག་ དང་ །"
  },
  {
    "source": "བཀའ་བརྒྱུད་བཀའ་པོ་ད་ལ་སོགས་པའི་ལུང་།",
    "target": "བཀའ་ བརྒྱུད་ བཀའ་པོ་ ད་ ལ་ སོགས་པ འི་ ལུང་ །"
  },
  {
    "source": "ཕྱག་ན་རྡོ་རྗེ་དང་།",
    "target": "ཕྱག་ ན་ རྡོ་རྗེ་ དང་ །"
  },
  {
    "source": "༼༥ན༩༽སྒྲུབ་པའི་ཐབས་རྒྱ་མཚོ་ལ་སོགས་པའི་དབང་རྗེས་གནང་།",
    "target": "༼ ༥ ན ༩ ༽ སྒྲུབ་པ འི་ ཐབས་ རྒྱ་མཚོ་ ལ་ སོགས་པ འི་ དབང་ རྗེས་གནང་ །"
  },
  {
    "source": "ཕྱག་རྒྱ་ཆེན་པོ་སྐོར་གསུམ།",
    "target": "ཕྱག་རྒྱ་ ཆེན་པོ་ སྐོར་ གསུམ །"
  },
  {
    "source": "ལམ་ཟབ་བླ་མ་སྒྲུབ་པ།",
    "target": "ལམ་ ཟབ་ བླ་མ་ སྒྲུབ་པ །"
  },
  {
    "source": "ནཱ་རོ་ཆོས་དྲུག།",
    "target": "ནཱ་ རོ་ ཆོས་ དྲུག །"
  },
  {
    "source": "གསུང་ངག་རོ་སྙོམས།",
    "target": "གསུང་ ངག་ རོ་ སྙོམས །"
  },
  {
    "source": "རིམ་པ་ལྔ།",
    "target": "རིམ་པ་ ལྔ །"
  },
  {
    "source": "རྡོ་རྗེ་གསུམ་གྱི་བསྙེན་སྒྲུབ་གསར་རྙིང་།",
    "target": "རྡོ་རྗེ་ གསུམ་ གྱི་ བསྙེན་སྒྲུབ་ གསར་རྙིང་ །"
  },
  {
    "source": "དབྱིབས་རྣལ་འབྱོར་གསུམ།",
    "target": "དབྱིབས་ རྣལ་འབྱོར་ གསུམ །"
  },
  {
    "source": "གདན་བཞི་ལ་སོགས་པ།",
    "target": "གདན་ བཞི་ ལ་ སོགས་པ །"
  },
  {
    "source": "དཔལ་འབྲུག་པ་དང་།",
    "target": "དཔལ་ འབྲུག་པ་ དང་ །"
  },
  {
    "source": "རྔོག་པའི་ཟབ་ཆོས་ཀྱི་སྐོར་ཡོངས་སུ་རྫོགས་པ་ནས།",
    "target": "རྔོག་པ འི་ ཟབ་ ཆོས་ ཀྱི་ སྐོར་ ཡོངས་ སུ་ རྫོགས་པ་ ནས །"
  },
  {
    "source": "བླ་མ་དམ་པ་ཨ་ཝ་དྷཱུ་ཏཱི་པ་ཤེས་རབ་རྒྱ་མཚོའི་ཞབས་ལ།",
    "target": "བླ་མ་ དམ་པ་ ཨ་ཝ་ དྷཱུ་ ཏཱི་པ་ ཤེས་རབ་ རྒྱ་མཚོ འི་ ཞབས་ ལ །"
  },
  {
    "source": "མཻ་ཏྲི་ལུགས་ཀྱི་སྙན་རྒྱུད་ལ་སོགས་པའི་བསྐྱེད་རྫོགས་ཀྱི་གདམས་པ་མང་པོ་དང་།",
    "target": "མཻ་ ཏྲི་ ལུགས་ ཀྱི་ སྙན་ རྒྱུད་ ལ་ སོགས་པ འི་ བསྐྱེད་རྫོགས་ ཀྱི་ གདམས་པ་ མང་པོ་ དང་ །"
  },
  {
    "source": "ཉིད་ཀྱི་གཅེན་ལ་སོགས་པ་བླ་མ་འགའ་ཞིག་ཝས་ལུང་དང་མན་ངག་ཅི་རིགས་པར་གསན་ནས།",
    "target": "ཉིད་ ཀྱི་ གཅེན་ ལ་ སོགས་པ་ བླ་མ་ འགའ་ ཞིག་ ཝ ས་ ལུང་ དང་ མན་ངག་ ཅི་ རིགས་པ ར་ གསན་ ནས །"
  },
  {
    "source": "རྒྱ་ཆེ་བའི་ལུང་གིའུ་ཝང་གི་དྲི་རྫོགས་པས་མགྲོན་དུ་གཉེར་བའི་མན་ངག་གི་བུང་བ་ཅི་ཡང་འཁྲིགས་པ་ཐོས་པའི་གཉིས་འཐུང་གི་དབང་པོ་བསམ་པའི་སྒྱུ་རྩལ་ལ་མཁས་པ།",
    "target": "རྒྱ་ཆེ་བ འི་ ལུང་ གིའུ་ ཝང་ གི་ དྲི་ རྫོགས་པ ས་ མགྲོན་ དུ་ གཉེར་བ འི་ མན་ངག་ གི་ བུང་བ་ ཅི་ ཡང་ འཁྲིགས་པ་ ཐོས་པ འི་ གཉིས་ འཐུང་ གི་ དབང་པོ་ བསམ་པ འི་ སྒྱུ་རྩལ་ ལ་ མཁས་པ །"
  },
  {
    "source": "རྣམ་དཔྱོད་ཀྱི་ཆང་གིས་མྱོས་པའི་སྣ་ལ་ལེགས་པར་བཤད་པའི་རལ་གྲི་བཅིངས་པས་མི་ཤེས་པའི་དགྲའི་དཔུང་མིང་ཙམ་ལྷག་མར་མཛད་དོ།།",
    "target": "རྣམ་དཔྱོད་ ཀྱི་ ཆང་ གིས་ མྱོས་པ འི་ སྣ་ ལ་ ལེགས་པ ར་ བཤད་པ འི་ རལ་གྲི་ བཅིངས་པ ས་ མི་ ཤེས་པ འི་ དགྲ འི་ དཔུང་ མིང་ ཙམ་ ལྷག་མ ར་ མཛད་ དོ ། །"
  },
  {
    "source": "ལུང་དང་མན་ངག་ཆོས་ཚུལ་ཆུ་བོ་མ་ལུས་འཐུངས་པས་བསམ་པའི་ལུས་སྟོབས་འཕེལ་གྱུར་པའི།",
    "target": "ལུང་ དང་ མན་ངག་ ཆོས་ཚུལ་ ཆུ་ བོ་ མ་ ལུས་ འཐུངས་པ ས་ བསམ་པ འི་ ལུས་སྟོབས་ འཕེལ་ གྱུར་ པ འི །"
  },
  {
    "source": "བློ་གྲོས་ཤིན་ཏུ་རྒྱ་ཆེའི་ཁ་ཞེས་བལྟ་བར་མི་མངོན་རྣམ་དཔྱོད་ཟབ་པའི་གློང་འཁྲུགས་པས།",
    "target": "བློ་གྲོས་ ཤིན་ ཏུ་ རྒྱ་ ཆེ འི་ ཁ་ ཞེས་ བལྟ་བ ར་ མི་ མངོན་ རྣམ་ དཔྱོད་ ཟབ་པ འི་ གློང་ འཁྲུགས་པ ས །"
  },
  {
    "source": "མི་ཤེས་རྟ་གདོང་མེ་རིའི་ཁེངས་འཕྲོག་ལེགས་བྱས་རིན་ཆེན་གསར་པ་ཅི་དགར་སྤེལ་བྱེད་པའི།",
    "target": "མི་ ཤེས་ རྟ་ གདོང་ མེ་རི འི་ ཁེངས་ འཕྲོག་ ལེགས་བྱས་ རིན་ཆེན་ གསར་པ་ ཅི་ དག ར་ སྤེལ་ བྱེད་ པ འི །"
  },
  {
    "source": "ཀུན་དགའི་གཏམ་ལྡན་ཆུ་གཏེར་ཁྱོད་ནི་སྐལ་བཟང་གདེངས་ཅན་བདག་པོ་རྣམས་ཀྱི་ཉེར་འཚོར་གྱུར།",
    "target": "ཀུན་ དག འི་ གཏམ་ ལྡན་ ཆུ་གཏེར་ ཁྱོད་ ནི་ སྐལ་ བཟང་ གདེངས་ཅན་ བདག་པོ་ རྣམས་ ཀྱི་ ཉེར་ འཚོ ར་ གྱུར །"
  },
  {
    "source": "འཁོར་བའི་ཆུ་བོར་རབ་མེད་ལས།",
    "target": "འཁོར་བ འི་ ཆུ་བོ ར་ རབ་ མེད་ ལས །"
  },
  {
    "source": "འགྲོ་བ་བསྒྲལ་ཞེས་ཁྱོད་ཀྱིས་ནི།",
    "target": "འགྲོ་བ་ བསྒྲལ་ ཞེས་ ཁྱོད་ ཀྱིས་ ནི །"
  },
  {
    "source": "ལེགས་བཤད་ཤིང་ཆེན་ཀུན་བསྡུས་ནས།",
    "target": "ལེགས་བཤད་ ཤིང་ ཆེན་ ཀུན་ བསྡུས་ ནས །"
  },
  {
    "source": "ཐར་པའི་གྲུ་བོ་སྦྱོང་བ་བཞིན།",
    "target": "ཐར་པ འི་ གྲུ་བོ་ སྦྱོང་བ་ བཞིན །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "དགུང་ལོ་ཉེར་བཞི་པ་ལྕགས་ཕོ་བྱི་བའི་ལོ་རྗེ་བདེ་བར་གཤེགས་ནས་ཟླ་བ་གཅིག་ཏུ་གསང་བའི་ཚུལ་དུ་མཆོད་ཅིང་།",
    "target": "དགུང་ལོ་ ཉེར་ བཞི་པ་ ལྕགས་ཕོ་ བྱི་བ འི་ ལོ་ རྗེ་ བདེ་བ ར་ གཤེགས་ ནས་ ཟླ་བ་ གཅིག་ ཏུ་ གསང་བ འི་ ཚུལ་ དུ་ མཆོད་ ཅིང་ །"
  },
  {
    "source": "སླད་ནས་དགེ་འདུན་ཉིས་བརྒྱ་ཙམ་གྱིས།",
    "target": "སླད་ ནས་ དགེ་འདུན་ ཉིས་ བརྒྱ་ ཙམ་ གྱིས །"
  },
  {
    "source": "བླ་མ་དམ་པ་དེ་ཉིད་དཀྱིལ་འཁོར་གྱི་འཁོར་ལོར་བཞེངས་པ།",
    "target": "བླ་མ་ དམ་པ་ དེ་ ཉིད་ དཀྱིལ་འཁོར་ གྱི་ འཁོར་ ལོ ར་ བཞེངས་པ །"
  },
  {
    "source": "འཁོར་ལོ་བདེ་མཆོག་གི་ལ་སོགས་པའི་བསྒྲུབ་ཅིང་མཆོད་བཟླ་བ་རིལ་པོར་བཙུགས་ནས།",
    "target": "འཁོར་ལོ་བདེ་མཆོག་ གི་ ལ་ སོགས་པ འི་ བསྒྲུབ་ ཅིང་ མཆོད་ བཟླ་བ་ རིལ་པོ ར་ བཙུགས་ ནས །"
  },
  {
    "source": "དགོངས་པ་༼༥བ༡༠༽རྫོགས་ཐམས་སུ་རིན་ཐང་ཚད་མེད་པས་གནངས་ཆེ་ཞིང་།",
    "target": "དགོངས་པ་ ༼ ༥ བ ༡༠ ༽ རྫོགས་ ཐམས་ སུ་ རིན་ཐང་ ཚད་ མེད་པ ས་ གནངས་ ཆེ་ ཞིང་ །"
  },
  {
    "source": "རྙེད་པར་དཀའ་བས་ཁྱད་པར་དུ་གྱུར་པ།",
    "target": "རྙེད་པ ར་ དཀའ་བ ས་ ཁྱད་པ ར་ དུ་ གྱུར་པ །"
  },
  {
    "source": "ཡིད་དུ་མཆིས་པ་གཉིས་ཀྱི་སྤུས་གཙང་བའི་ནོར་རྫས་ཀྱི་ཚོགས།",
    "target": "ཡིད་ དུ་ མཆིས་པ་ གཉིས་ ཀྱི་ སྤུ ས་ གཙང་བ འི་ ནོར་རྫས་ ཀྱི་ ཚོགས །"
  },
  {
    "source": "རྣམ་ཐོས་ཀྱི་བུའི་གཏེར་ཁ་ཕྱེ་བ་ལྟ་བུ་གང་དང་གང་འདོད་པ་ལ།",
    "target": "རྣམ་ཐོས་ ཀྱི་ བུ འི་ གཏེར་ ཁ་ ཕྱེ་བ་ ལྟ་བུ་ གང་ དང་ གང་ འདོད་པ་ ལ །"
  },
  {
    "source": "དེ་དང་དེ་ལྡན་་་་་་་་་་་་་་་་པར་སྟེར་བའི་མཚོར་སྦྱིན་དངོས་གཞི་དཔལ་ར་ལུང་ཐེལ་དུ་དགེ་འདུན་ཉིས་སྟོང་ཙམ་དང་།",
    "target": "དེ་ དང་ དེ་ ལྡན་ ་་་་་་་་ ་་་་་་་པར་ སྟེར་བ འི་ མཚོ ར་ སྦྱིན་ དངོས་གཞི་ དཔལ་ ར་ ལུང་ ཐེལ་ དུ་ དགེ་འདུན་ ཉིས་ སྟོང་ ཙམ་ དང་ །"
  },
  {
    "source": "སྐྱེ་བོའི་ཚོགས་ཆེན་པོ་ལ་བསྒྲུབས་པ་གདན་ས་ཐེལ་དུ་ཚོགས་པ་སྟོང་ལ་ཕྱག་འགྱེད་བཀྲ་ཤིས་ཁ་བཏགས་རེ་དང་།",
    "target": "སྐྱེ་བོ འི་ ཚོགས་ ཆེན་པོ་ ལ་ བསྒྲུབས་པ་ གདན་ ས་ ཐེལ་ དུ་ ཚོགས་པ་ སྟོང་ ལ་ ཕྱག་ འགྱེད་ བཀྲ་ཤིས་ ཁ་ བཏགས་ རེ་ དང་ །"
  },
  {
    "source": "རྒྱའི་རེར་བུ་རེ་དང་།",
    "target": "རྒྱ འི་ རེ ར་ བུ་ རེ་ དང་ །"
  },
  {
    "source": "སྤྱི་འབུལ་དང་བཅས་པ།",
    "target": "སྤྱི་ འབུལ་ དང་ བཅས་པ །"
  },
  {
    "source": "དཔལ་སྟག་ལུང་ཡ་ཐང་དུ།",
    "target": "དཔལ་ སྟག་ ལུང་ ཡ་ ཐང་ དུ །"
  },
  {
    "source": "འབུལ་འགྱེད་རྣམ་གཞག་བསྒྲུབ་པར་ཉིད་དཔོན་སློབ་སུམ་བརྒྱ་ཙམ་གྱིས་བྱོན།",
    "target": "འབུལ་ འགྱེད་ རྣམ་གཞག་ བསྒྲུབ་པ ར་ ཉིད་ དཔོན་སློབ་ སུམ་ བརྒྱ་ ཙམ་ གྱིས་ བྱོན །"
  },
  {
    "source": "གཞན་ཡང་དཔལ་འཁོར་བདེ་ཆེན།",
    "target": "གཞན་ ཡང་ དཔལ་ འཁོར་ བདེ་ཆེན །"
  },
  {
    "source": "རོང་བྱམས་ཆེན།",
    "target": "རོང་བྱམས་ཆེན །"
  },
  {
    "source": "གནམ་རྩེ་ལྡེང་།",
    "target": "གནམ་ རྩེ་ ལྡེང་ །"
  },
  {
    "source": "ན་ལནྡ།",
    "target": "ན་ ལནྡ །"
  },
  {
    "source": "བཀྲ་ཤིས་མཐོང་སྨོན་ལ་སོགས་པའི་དགེ་འདུན་གྱི་སྡེ་མང་པོར་བསྒྲུབ་པར་མཛད་དོ།།",
    "target": "བཀྲ་ཤིས་ མཐོང་ སྨོན་ ལ་ སོགས་པ འི་ དགེ་འདུན་ གྱི་ སྡེ་ མང་པོ ར་ བསྒྲུབ་པ ར་ མཛད་ དོ ། །"
  },
  {
    "source": "འབྱོར་པའི་རྒྱུ་སྐར་གྱི་དབུས་སུ་སེར་སྣའི་ནག་ནོག་མེད་པས་དཀར་བའི་གཏོང་བས་བདུད་རྩི་ཅི་ཡང་ལ།",
    "target": "འབྱོར་པ འི་ རྒྱུ་ སྐར་ གྱི་ དབུས་ སུ་ སེར་སྣ འི་ ནག་ནོག་ མེད་པ ས་ དཀར་བ འི་ གཏོང་བ ས་ བདུད་རྩི་ ཅི་ ཡང་ ལ །"
  },
  {
    "source": "ཤཱཀྱའི་སྲས་མང་པོའི་ཡིད་ཀྱི་ཀུ་མུ་ཏ་ངོམས་པར་འཐུང་དུ་བཅུག་པས་ཚིམ་པའི་གེ་སར་རྒྱས་པར་བྱས་པ་དང་ལྷན་ཅིག་སྐྱེ་བོའི་ཚོགས་ཀྱི་འདོད་པའི་དབུགས་ལེགས་པར་ཕྱུང་བ།",
    "target": "ཤཱཀྱ འི་ སྲས་ མང་པོ འི་ ཡིད་ ཀྱི་ ཀུ་ མུ་ ཏ་ ངོམས་པ ར་ འཐུང་ དུ་ བཅུག་པ ས་ ཚིམ་པ འི་ གེ་ ས ར་ རྒྱས་པ ར་ བྱས་པ་ དང་ ལྷན་ ཅིག་ སྐྱེ་བོ འི་ ཚོགས་ ཀྱི་ འདོད་པ འི་ དབུགས་ ལེགས་པ ར་ ཕྱུང་བ །"
  },
  {
    "source": "ཡི་རང་བའི་ཆུ་གཏེར་ཐམས་ཅད་ཆེས་ཆེར་འཕེལ་བར་མཛད་པས་ཉིད་ཀྱི་མཆོད་སྦྱིན་ནི་འཇིག་རྟེན་ན་ཟླ་བ་གསར་པ་ཉིད་དུ་འཁྲུངས་པར་གྱུར་ཏོ།",
    "target": "ཡི་ རང་བ འི་ ཆུ་གཏེར་ ཐམས་ཅད་ ཆེས་ ཆེ ར་ འཕེལ་བ ར་ མཛད་པ ས་ ཉིད་ ཀྱི་ མཆོད་སྦྱིན་ ནི་ འཇིག་རྟེན་ ན་ ཟླ་བ་ གསར་པ་ ཉིད་ དུ་ འཁྲུངས་པ ར་ གྱུར་ ཏོ །"
  },
  {
    "source": "སྤྱང་པས་ནོར་ནི་གྲོག་མཁར་ལྟར་མཐོ་ཞིང་།",
    "target": "སྤྱང་པ ས་ ནོར་ ནི་ གྲོག་མཁར་ ལྟ ར་ མཐོ་ ཞིང་ །"
  },
  {
    "source": "བསགས་པས་མིག་སྨན་བཞིན་དུ་བྲི་མཐོང་བ།",
    "target": "བསགས་པ ས་ མིག་ སྨན་ བཞིན་ དུ་ བྲི་ མཐོང་བ །"
  },
  {
    "source": "དེ་ཡི་ཡིད་ནི་འཕངས་པ་མེད་པ་ལྟར།",
    "target": "དེ་ ཡི་ ཡིད་ ནི་ འཕངས་པ་ མེད་པ་ ལྟ ར །"
  },
  {
    "source": "བང་མཛོད་རྣམས་ཀྱང་ཟད་པ་མེད་པར་གྱུར།",
    "target": "བང་མཛོད་ རྣམས་ ཀྱང་ ཟད་པ་ མེད་པ ར་ གྱུར །"
  },
  {
    "source": "ལེགས་བྱས་མཐུ་ཡིས་བསྒྲུབས་པའི་འབིགས་བྱེད་རྡི་བོ་ལ་འཁྱུད་བསོད་ནམས་ཞིང་གི་དཔལ་ཉིད་དུ།",
    "target": "ལེགས་ བྱས་ མཐུ་ ཡིས་ བསྒྲུབས་པ འི་ འབིགས་བྱེད་ རྡི་བོ་ ལ་ འཁྱུད་ བསོད་ནམས་ ཞིང་ གི་ དཔལ་ ཉིད་ དུ །"
  },
  {
    "source": "མ་ཚང་མེད་པའི་ནོར་གྱི་ཆར་འབེབས་སློང་བའི་ཆུ་སྐྱར་མགྲིན་པ་བཏེགས་ནས་བསྟོད་གྱུར་པ།",
    "target": "མ་ ཚང་ མེད་པ འི་ ནོར་ གྱི་ ཆར་ འབེབས་ སློང་བ འི་ ཆུ་སྐྱ ར་ མགྲིན་པ་ བཏེགས་ ནས་ བསྟོད་ གྱུར་པ །"
  },
  {
    "source": "དམ་པའི་ལུགས་བཟང་མཁའ་ལ་རབ་རྒྱུ་གང་གི་མཆོད་སྦྱིན་ཤཱཀྱའི་སྲས་ཀྱི་ཙ་ཏ་ཀའི།",
    "target": "དམ་པ འི་ ལུགས་ བཟང་ མཁའ་ ལ་ རབ་ རྒྱུ་ གང་ གི་ མཆོད་སྦྱིན་ ཤཱཀྱ འི་ སྲས་ ཀྱི་ ཙ་ ཏ་ ཀ འི །"
  },
  {
    "source": "ཡིད་རྣམ་དགའ་བ་རྒྱ་ཆེས་འགོངས་པ་ཆུ་ལྡན་ཆར་སྤྲིན་ཟབ་མོའི་འབྲུག་སྒྲ་ཅན་དུ་གྱུར།",
    "target": "ཡིད་ རྣམ་ དགའ་བ་ རྒྱ་ ཆེ ས་ འགོངས་པ་ ཆུ་ལྡན་ ཆར་ སྤྲིན་ ཟབ་མོ འི་ འབྲུག་སྒྲ་ ཅན་ དུ་ གྱུར །"
  },
  {
    "source": "ཡུལ་དབུས་སུ་ནོར་བུའི་གླིང་ཞེས་བྱ་བའི་གྲུབ་པ་རྣམས་གྱི་ཕོ་བྲང་༼༦ན༡༡༽དང་།",
    "target": "ཡུལ་དབུས་ སུ་ ནོར་བུ འི་ གླིང་ ཞེས་ བྱ་བ འི་ གྲུབ་པ་ རྣམས་ གྱི་ ཕོ་བྲང་ ༼ ༦ ན ༡༡ ༽ དང་ །"
  },
  {
    "source": "རི་བོ་གྲུ་འཛིན་གྱི་སྤོར་དཔལ་སྤོས་སྐྱའི་གཙུག་ལག་ཁང་ལྕགས་རི་དང་བཅས་པ་སྔར་གྱི་རྙིང་པ་བཤིག་ནས་གསར་དུ་ལེགས་པར་བཟོས་ཤིང་།",
    "target": "རི་བོ་ གྲུ་འཛིན་ གྱི་ སྤོ ར་ དཔལ་ སྤོས་ སྐྱ འི་ གཙུག་ལག་ཁང་ ལྕགས་ རི་ དང་ བཅས་པ་ སྔ ར་ གྱི་ རྙིང་པ་ བཤིག་ ནས་ གསར་ དུ་ ལེགས་པ ར་ བཟོས་ ཤིང་ །"
  },
  {
    "source": "རྗེའི་སྐུ་རྟེན་དུ།",
    "target": "རྗེ འི་ སྐུ་ རྟེན་ དུ །"
  },
  {
    "source": "བྲིས་སྐུ་ཐོག་ཚད་མ་དང་།",
    "target": "བྲིས་ སྐུ་ཐོག་ ཚད་ མ་ དང་ །"
  },
  {
    "source": "སྐུ་འདྲ་རིན་པོ་ཆེ་གསེར་ཞོ་བརྒྱད་ཅུ་ལས་གྲུབ་པ་དང་།",
    "target": "སྐུ་འདྲ་ རིན་པོ་ཆེ་ གསེར་ ཞོ་ བརྒྱད་ ཅུ་ ལས་ གྲུབ་པ་ དང་ །"
  },
  {
    "source": "གསུང་རྟེན་དུ་སྐྱ་པོ་ཏ་བཀའ་འགྱུར་རོ་ཅོག།",
    "target": "གསུང་རྟེན་ དུ་ སྐྱ་པོ་ ཏ་ བཀའ་ འགྱུར་ རོ་ ཅོག །"
  },
  {
    "source": "ཐུགས་རྟེན་དུ་ཕྱོགས་ཀྱི་འབུལ་སྡུད་པ་རྣམས་ཀྱང་འཁོར་ནས་དགེ་བྱེད་ཆུ་ཕོ་སྟག་གི་ལོའི་ཧོར་ཟླ་བརྒྱད་པའི་ཚེས་བཅུ་ནས་འགོ་བརྩམས་ཏེ།",
    "target": "ཐུགས་རྟེན་ དུ་ ཕྱོགས་ ཀྱི་ འབུལ་སྡུད་པ་ རྣམས་ ཀྱང་ འཁོར་ ནས་ དགེ་བྱེད་ ཆུ་ཕོ་ སྟག་ གི་ ལོ འི་ ཧོར་ ཟླ་ བརྒྱད་པ འི་ ཚེས་ བཅུ་ ནས་ འགོ་ བརྩམས་ ཏེ །"
  },
  {
    "source": "ཕལ་པོ་དབོན་མོ་ཆེ་བ་ལུ་གུ་སིང་དང་།",
    "target": "ཕལ་པོ་ དབོན་མོ་ ཆེ་བ་ ལུ་གུ་ སིང་ དང་ །"
  },
  {
    "source": "ཨ་དཔལ་སྲིང་གཉིས་ཀྱིས་གཙོས་པའི་རིག་བྱེད་པ་བཅུ་གཉིས་ཀྱིས།",
    "target": "ཨ་ དཔལ་ སྲིང་ གཉིས་ ཀྱིས་ གཙོས་པ འི་ རིག་བྱེད་པ་ བཅུ་ གཉིས་ ཀྱིས །"
  },
  {
    "source": "སྐུ་རྒྱུ་ཟངས་ཁལ་སུམ་བརྒྱ་དང་གཉིས།",
    "target": "སྐུ་ རྒྱུ་ ཟངས་ ཁལ་ སུམ་ བརྒྱ་ དང་ གཉིས །"
  },
  {
    "source": "གསེར་ཞོ་དགུ་བརྒྱ་དང་ཉི་ཤུ།",
    "target": "གསེར་ཞོ་ དགུ་ བརྒྱ་ དང་ ཉི་ཤུ །"
  },
  {
    "source": "དངུལ་ཆུ་བརྒྱ་ཕྲག་ལྔ་བཅུ་རྩ་ལྔ་ལྷག་པའི་རིན་པོ་ཆེའི་མཆོད་རྟེན་བཀྲ་ཤིས་སྒོ་མངས་བརྐྱང་ཁྲུ་བཅོ་ལྔའི་དཔངས་དང་ལྡན་པ།",
    "target": "དངུལ་ཆུ་ བརྒྱ་ ཕྲག་ ལྔ་ བཅུ་ རྩ་ ལྔ་ ལྷག་པ འི་ རིན་པོ་ཆེ འི་ མཆོད་རྟེན་ བཀྲ་ཤིས་ སྒོ་ མངས་ བརྐྱང་ ཁྲུ་ བཅོ་ ལྔ འི་ དཔངས་ དང་ ལྡན་པ །"
  },
  {
    "source": "དེའི་ནང་དུ་རྒྱལ་དབང་རིན་པོ་ཆེའི་སྐུ་གསེར་ཞོ་བཅུ་ཕྲག་བཞི་ལས་གྲུབ་པ།",
    "target": "དེ འི་ ནང་ དུ་ རྒྱལ་དབང་ རིན་པོ་ཆེ འི་ སྐུ་ གསེར་ ཞོ་ བཅུ་ ཕྲག་ བཞི་ ལས་ གྲུབ་པ །"
  },
  {
    "source": "བུམ་ནང་དུ་གསེར་ཞོ་སུམ་བརྒྱ་ལས་གྲུབ་པའི་རྗེའི་སྐུ།",
    "target": "བུམ་ ནང་ དུ་ གསེར་ ཞོ་ སུམ་ བརྒྱ་ ལས་ གྲུབ་པ འི་ རྗེ འི་ སྐུ །"
  },
  {
    "source": "བང་རིམ་ལ་དངུལ་སྤོ་རེ་བདུན་བརྒྱ་དང་ཉེར་དགུ།",
    "target": "བང་རིམ་ ལ་ དངུལ་ སྤོ་ རེ་ བདུན་ བརྒྱ་ དང་ ཉེར་ དགུ །"
  },
  {
    "source": "ལི་སྤོ་རེ་ལྔ་བརྒྱ་དང་སུམ་ཅུ་ལས་གྲུབ་པའི་རྒྱུད་སྡེ་བཞིའི་ལྷ་ཚོགས་བསྲུང་མ་དང་བཅས་པའི་སྐུ་རྣམས་དང་།",
    "target": "ལི་ སྤོ་ རེ་ ལྔ་ བརྒྱ་ དང་ སུམ་ ཅུ་ ལས་ གྲུབ་པ འི་ རྒྱུད་སྡེ་ བཞི འི་ ལྷ་ཚོགས་ བསྲུང་ མ་ དང་ བཅས་པ འི་ སྐུ་ རྣམས་ དང་ །"
  },
  {
    "source": "ཐམས་ཅད་ཀྱང་རིན་པོ་ཆེའི་རྒྱན་ཕུན་སུམ་ཚོགས་པ་དག་གིས་སྤྲས་པའི་མཆོད་སྡོང་དམ་པ་དེ་ཉིད་ཡོས་ལོ་ཟླ་བ་བདུན་པའི་ནང་དུ་གྲུབ་པར་བགྱིས་པའི།",
    "target": "ཐམས་ཅད་ ཀྱང་ རིན་པོ་ཆེ འི་ རྒྱན་ ཕུན་སུམ་ཚོགས་པ་ དག་ གིས་ སྤྲས་པ འི་ མཆོད་སྡོང་ དམ་པ་ དེ་ ཉིད་ ཡོ ས་ ལོ་ ཟླ་བ་ བདུན་པ འི་ ནང་ དུ་ གྲུབ་པ ར་ བགྱིས་ པ འི །"
  },
  {
    "source": "འཛུགས་སྟོན།",
    "target": "འཛུགས་སྟོན །"
  },
  {
    "source": "བར་སྟོན་ཐོན་སྟོན་ལ་གསེར་རྐྱང་ཞེ་ཉིས་བརྒྱས་གཙོས་པའི་མཐའ་ཡས་པའི་དངོས་པོས་ཡིད་མགུ་བར་མཛད་ཅིང་།",
    "target": "བར་སྟོན་ ཐོན་ སྟོན་ ལ་ གསེར་ རྐྱང་ ཞེ་ ཉིས་ བརྒྱ ས་ གཙོས་པ འི་ མཐའ་ཡས་པ འི་ དངོས་པོ ས་ ཡིད་ མགུ་བ ར་ མཛད་ ཅིང་ །"
  },
  {
    "source": "གྲོ་བཞིན་ཅན་གྱི་ཟླ་བའི་ཉེར་ལྔ་ལས་ཆོག་བཙུགས་ནས།",
    "target": "གྲོ་བཞིན་ཅན་ གྱི་ ཟླ་བ འི་ ཉེར་ ལྔ་ ལས་ ཆོག་ བཙུགས་ ནས །"
  },
  {
    "source": "ཁྲུམས་སྟོད་ཅན་གྱི་རྫོགས་པ་དང་་་་་་་་་་་་་་་་་་་བརྒྱ་ཙམ་གྱིས་རབ་ཏུ་གནས་པ་དགའ་སྟོན་དང་བཅས་ལ་ལེགས་པར་བསྒྲུབས་སོ།།",
    "target": "ཁྲུམས་སྟོད་ ཅན་ གྱི་ རྫོགས་པ་ དང་ ་་ ་་་་་་་་ ་་་་་་་་ བརྒྱ་ ཙམ་ གྱིས་ རབ་ ཏུ་ གནས་པ་ དགའ་སྟོན་ དང་ བཅས་ ལ་ ལེགས་པ ར་ བསྒྲུབས་ སོ ། །"
  },
  {
    "source": "གཞན་ཡང་།",
    "target": "གཞན་ ཡང་ །"
  },
  {
    "source": "ཉིད་ཀྱི་ཡུམ་གཤེགས་པའི་དགོངས་རྫོགས་དང་།",
    "target": "ཉིད་ ཀྱི་ ཡུམ་ གཤེགས་པ འི་ དགོངས་རྫོགས་ དང་ །"
  },
  {
    "source": "ནང་རྟེན་གསེར་ཞོ་བརྒྱ་ལས་རྣམ་པར་རྒྱལ་བའི་མཆོད་རྟེན་རིན་པོ་ཆེའི་ཕྲ་ཚོམ་གྱིས་ཕྱུག་བ་ཞིག་ཀྱང་བསྒྲུབ་པར་མཛད་དོ།།",
    "target": "ནང་ རྟེན་ གསེར་ ཞོ་ བརྒྱ་ ལས་ རྣམ་པ ར་ རྒྱལ་བ འི་ མཆོད་རྟེན་ རིན་པོ་ཆེ འི་ ཕྲ་ཚོམ་ གྱིས་ ཕྱུག་བ་ ཞིག་ ཀྱང་ བསྒྲུབ་པ ར་ མཛད་ དོ ། །"
  },
  {
    "source": "དགེ་བ་ལ་སྤྲོ་པ་དང་ལྡན་པའི་འདབ་གཤོག་རྒྱས་པ་བརྩོན་འགྲུས་ཀྱི་ཤུགས་ཡོངས་སུ་རྫོགས་ཤིང་དཀོན་མཆོག་ལ་སྲི་ཞུའི་རྭ་ཨིནྡྲ་ནཱི་༼༦བ༡༢༽ལ་ལྟར་སྔོ་བ་ཟུང་མགོ་བོར་འཛིན་པ།",
    "target": "དགེ་བ་ ལ་ སྤྲོ་པ་ དང་ ལྡན་པ འི་ འདབ་ གཤོག་ རྒྱས་པ་ བརྩོན་འགྲུས་ ཀྱི་ ཤུགས་ ཡོངས་ སུ་ རྫོགས་ ཤིང་ དཀོན་མཆོག་ ལ་ སྲི་ཞུ འི་ རྭ་ ཨིནྡྲ་ ནཱི་ ༼ ༦ བ ༡༢ ༽ ལ་ ལྟ ར་ སྔོ་བ་ ཟུང་ མགོ་ བོར་ འཛིན་པ །"
  },
  {
    "source": "དཔལ་གྱི་འབྱོར་པའི་མཆུ་སྔོན་པོ་དང་ལྡན་པའི་བཞིན་ལ།",
    "target": "དཔལ་ གྱི་ འབྱོར་པ འི་ མཆུ་ སྔོན་པོ་ དང་ ལྡན་པ འི་ བཞིན་ ལ །"
  },
  {
    "source": "དགེ་ལ་ངོམས་ས་མེད་པའི་མིག་འབྲས་སེར་སྐྱ་གཡོ་བ།",
    "target": "དགེ་ ལ་ ངོམས་ ས་ མེད་པ འི་ མིག་ འབྲས་ སེར་སྐྱ་ གཡོ་བ །"
  },
  {
    "source": "མཐུ་ནུས་ཀྱི་སྡེར་མོ་རྣོན་པོས་བར་དུ་གཅོད་པའི་གདེངས་ཅན་གྱི་རྒྱུད་ཆད་དུ་བཅུག་པ།",
    "target": "མཐུ་ ནུས་ ཀྱི་ སྡེར་མོ་ རྣོན་པོ ས་ བར་ དུ་ གཅོད་པ འི་ གདེངས་ཅན་ གྱི་ རྒྱུད་ ཆད་ དུ་ བཅུག་པ །"
  },
  {
    "source": "གཙུག་ལག་ཁང་དང་།",
    "target": "གཙུག་ལག་ཁང་ དང་ །"
  },
  {
    "source": "སྐུ་གསུང་ཐུགས་ཀྱི་རྟེན་གསར་དུ་བགྱི་བའི་ལེགས་བྱས་ཀྱི་འོད་ཟེར་རྟ་གདོང་གི་མེ་ལངས་པ་ལྟ་བུས་འཇིག་རྟེན་འགེངས་པ་དང་།",
    "target": "སྐུ་གསུང་ཐུགས་ ཀྱི་ རྟེན་ གསར་ དུ་ བགྱི་བ འི་ ལེགས་ བྱས་ ཀྱི་ འོད་ཟེར་ རྟ་ གདོང་ གི་ མེ་ ལངས་པ་ ལྟ་བུ ས་ འཇིག་རྟེན་ འགེངས་པ་ དང་ །"
  },
  {
    "source": "རྟག་ཏུ་གཞན་ལ་ཕན་པའི་ནམ་མཁར་བཞུགས་པས་ནམ་མཁའ་ལྡིང་གི་དབང་པོ་ཉིད་དུ་གྱུར་ཏོ།",
    "target": "རྟག་ ཏུ་ གཞན་ ལ་ ཕན་པ འི་ ནམ་ མཁ ར་ བཞུགས་པ ས་ ནམ་མཁའ་ ལྡིང་ གི་ དབང་པོ་ ཉིད་ དུ་ གྱུར་ ཏོ །"
  },
  {
    "source": "ནོར་བུའི་གླིང་ཞེས་བྱ་བའི་ཁང་བཟང་དང་།",
    "target": "ནོར་ བུ འི་ གླིང་ ཞེས་ བྱ་བ འི་ ཁང་བཟང་ དང་ །"
  },
  {
    "source": "དཔལ་ལྡན་སྤོས་སྐྱའི་གཙུག་ལག་ཁང་ཆེན་པོ།",
    "target": "དཔལ་ལྡན་ སྤོས་ སྐྱ འི་ གཙུག་ལག་ཁང་ ཆེན་པོ །"
  },
  {
    "source": "ལེགས་བྱས་གསར་པའི་དཔལ་ཡོན་ཅི་ཡང་གིས།",
    "target": "ལེགས་ བྱས་ གསར་པ འི་ དཔལ་ ཡོན་ ཅི་ ཡང་ གིས །"
  },
  {
    "source": "བརྒྱ་བྱིན་གྲོང་གི་འགྲན་ཟླར་གྱུར་པ་སྤྲུལ།",
    "target": "བརྒྱ་བྱིན་ གྲོང་ གི་ འགྲན་ཟླ ར་ གྱུར་པ་ སྤྲུལ །"
  },
  {
    "source": "སྐུ་གསུང་ཐུགས་རྟེན་འབབ་ཆུའི་རྒྱུན།",
    "target": "སྐུ་གསུང་ཐུགས་ རྟེན་ འབབ་ ཆུ འི་ རྒྱུན །"
  },
  {
    "source": "སྤྲོ་བའི་འབྱོར་པའི་རྦ་རླབས་ཀྱིས།",
    "target": "སྤྲོ་བ འི་ འབྱོར་པ འི་ རྦ་རླབས་ ཀྱིས །"
  },
  {
    "source": "རྣམ་མཛེས་དད་པའི་པདྨ་ཅན།",
    "target": "རྣམ་མཛེས་ དད་པ འི་ པདྨ་ཅན །"
  },
  {
    "source": "དེ་བློའི་རི་ཕུགས་ཡངས་པར་བྱུང་།",
    "target": "དེ་ བློ འི་ རི་ ཕུགས་ ཡངས་པ ར་ བྱུང་ །"
  },
  {
    "source": "གཞན་ཡང་གསེར་མདོག་ཉི་མ་བརྒྱ་ལྟར་གསལ་བ་འགྲོ་ལ་སྣང་བྱེད་ཅིང་།",
    "target": "གཞན་ ཡང་ གསེར་མདོག་ ཉི་མ་ བརྒྱ་ ལྟ ར་ གསལ་བ་ འགྲོ་ ལ་ སྣང་བྱེད་ ཅིང་ །"
  },
  {
    "source": "ཕྲ་ལྡན་བཟོ་ཁྱད་ཟླ་བ་བརྒྱ་འདྲའི་མཛེས་པའི་འཛུམ་པ་ཆགས་གྱུར་པ།",
    "target": "ཕྲ་ ལྡན་ བཟོ་ ཁྱད་ ཟླ་བ་ བརྒྱ་ འདྲ འི་ མཛེས་པ འི་ འཛུམ་པ་ ཆགས་ གྱུར་པ །"
  },
  {
    "source": "རྟག་ཏུ་མཁའ་ལྡིང་མཆོད་སྡོང་བརྒྱ་བཞིན་ཕུན་ཚོགས་སྤྲོ་བའི་མཐུ་འཛིན་ལ།",
    "target": "རྟག་ ཏུ་ མཁའ་ལྡིང་ མཆོད་སྡོང་ བརྒྱ་ བཞིན་ ཕུན་ཚོགས་ སྤྲོ་བ འི་ མཐུ་ འཛིན་ ལ །"
  },
  {
    "source": "མཐོ་ཞིང་ལྷུན་དྭགས་རི་དབང་བརྒྱ་མཚུངས་མཆོད་རྟེན་གཉིས་པ་མེད་པའང་བསྒྲུབས།",
    "target": "མཐོ་ ཞིང་ ལྷུན་ དྭགས་ རི་ དབང་ བརྒྱ་ མཚུངས་ མཆོད་རྟེན་ གཉིས་པ་ མེད་པ འང་ བསྒྲུབས །"
  },
  {
    "source": "ཡིད་བརྟན་དུ་མེད་པའི་དངོས་པོ་ཡོད་སྲུབས་ཀྱི་སྔགས་ཀྱིས་འཕྲལ་དུ་ཉམས་དགའ་དགའ་བ་ལྟར་བཅོས་པའི་རང་བཞིན་གོ་བ་དང་།",
    "target": "ཡིད་ བརྟན་ དུ་ མེད་པ འི་ དངོས་པོ་ ཡོད་ སྲུབས་ ཀྱི་ སྔགས་ ཀྱིས་ འཕྲལ་ དུ་ ཉམས་ དགའ་ དགའ་བ་ ལྟ ར་ བཅོས་པ འི་ རང་བཞིན་ གོ་བ་ དང་ །"
  },
  {
    "source": "ཚེ་མི་རྟག་པ་ཆུའི་ཝུ་བ་རླུང་གསེབ་ཏུ་གནས་པ་དང་འདྲ་བ་ཉིན་མཚན་གྱི་བྱ་བ་བློ་འདྲིད་ལ་མཁས་པས་མཚོར་བར་འཛད་དུ་འཇུག་པ་ཚོར་བ་དང་།",
    "target": "ཚེ་ མི་ རྟག་པ་ ཆུ འི་ ཝུ་བ་ རླུང་ གསེབ་ ཏུ་ གནས་པ་ དང་ འདྲ་བ་ ཉིན་ མཚན་ གྱི་ བྱ་བ་ བློ་ འདྲིད་ ལ་ མཁས་པ ས་ མཚོ ར་བ ར་ འཛད་ དུ་ འཇུག་པ་ ཚོར་བ་ དང་ །"
  },
  {
    "source": "འཇིག་རྟེན་གྱི་བྱ་བ་ཆུའི་རི་མོ་ལྟ་བུ་ཟིན་དུ་རེ་ནས་བསྒྲུབ་པ་གཡེང་བའི་གཡོ་ཐབས་སུ་ཤེས་པ་དང་།",
    "target": "འཇིག་རྟེན་ གྱི་ བྱ་བ་ ཆུ འི་ རི་མོ་ ལྟ་བུ་ ཟིན་ དུ་ རེ་ ནས་ བསྒྲུབ་པ་ གཡེང་བ འི་ གཡོ་ཐབས་ སུ་ ཤེས་པ་ དང་ །"
  },
  {
    "source": "གཞོན་པའི་ལང་ཚོ་རྒ་བའི་ཆོམ་རྐུན་གྱིས་སྐྲ་དཀར་གྱི་ལྕགས་ཀྱུ་རྩེ་མོར་གནས་པའི་གཉེར་མའི་ཞགས་པས་དམ་པོར་བཅིང་ནས་རྒུད་པའི་དོང་དུ་བསྐྱུར་བའི་ཚུལ་ལ་འཇིགས་པ་དང་།",
    "target": "གཞོན་པ འི་ ལང་ཚོ་ རྒ་བ འི་ ཆོམ་རྐུན་ གྱིས་ སྐྲ་དཀར་ གྱི་ ལྕགས་ཀྱུ་ རྩེ་མོ ར་ གནས་པ འི་ གཉེར་མ འི་ ཞགས་པ ས་ དམ་པོ ར་ བཅིང་ ནས་ རྒུད་པ འི་ དོང་ དུ་ བསྐྱུར་བ འི་ ཚུལ་ ལ་ འཇིགས་པ་ དང་ །"
  },
  {
    "source": "སྲིད་པའི་བཙན་རར་དགེ་བ་ལས་ཕྱིར་ཕྱོགས་པའི་ལས་ཀྱི་ཕོ་ཉ་བས་དབང་མེད་དུ་ཁྲིད་ནས་མི་བཟད་པའི་སྡུག་བསྔལ་ལ་སྦྱར་བ་རྣམས་ལ་ཤིན་ཏུ་བརྩེ་བའི་༼༧ན༡༣༽ཤོག་ལེ་ཚང་མིན་འདུག།",
    "target": "སྲིད་པ འི་ བཙན་ ར ར་ དགེ་བ་ ལས་ ཕྱི ར་ ཕྱོགས་པ འི་ ལས་ ཀྱི་ ཕོ་ཉ་ བས་ དབང་ མེད་ དུ་ ཁྲིད་ ནས་ མི་ བཟད་པ འི་ སྡུག་བསྔལ་ ལ་ སྦྱར་བ་ རྣམས་ ལ་ ཤིན་ ཏུ་ བརྩེ་བ འི་ ༼ ༧ ན ༡༣ ༽ ཤོག་ ལེ་ ཚང་ མིན་ འདུག །"
  }
]
