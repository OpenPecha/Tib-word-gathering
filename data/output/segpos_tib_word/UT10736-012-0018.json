[
  {
    "source": "༄༅།།",
    "target": "༄༅ ། །"
  },
  {
    "source": "དུས་ཀྱི་འཁོར་ལོ་ལ་བརྟེན་པའི་དྲི་ལན་སྨྲ་བའི་ཟླ་ཟེར་བཞུགས་སོ།།",
    "target": "དུས་ ཀྱི་ འཁོར་ལོ་ ལ་ བརྟེན་པ འི་ དྲི་ལན་ སྨྲ་བ འི་ ཟླ་ཟེར་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "བདེན་དོན་བཅུ་གཉིས་རླུང་གི་རྗེས་འགྲོ་བ།།",
    "target": "བདེན་དོན་ བཅུ་ གཉིས་ རླུང་ གི་ རྗེས་ འགྲོ་བ ། །"
  },
  {
    "source": "དེ་ཉིད་བཅུ་དྲུག་རིག་པའི་གང་བའི་ཆ།།",
    "target": "དེ་ ཉིད་ བཅུ་ དྲུག་ རིག་པ འི་ གང་བ འི་ ཆ ། །"
  },
  {
    "source": "ནང་གི་གདུང་བ་སེལ་ལ་མཐོ་རིས་པའི།།",
    "target": "ནང་ གི་ གདུང་བ་ སེལ་ ལ་ མཐོ་རིས་ པ འི ། །"
  },
  {
    "source": "བདུད་རྩིའི་ཁོར་ཡུག་འགོངས་དེ་ཕྱག་བྱའི་གནས།།",
    "target": "བདུད་རྩི འི་ ཁོར་ཡུག་ འགོངས་ དེ་ ཕྱག་ བྱ འི་ གནས ། །"
  },
  {
    "source": "རྒྱལ་པོའི་ཁབ་ཆེན་པོ་རིན་ཆེན་སྤུངས་ནས་མིའི་བརྒྱ་བྱིན་ངག་དབང་འཇིག་རྟེན་དབང་ཕྱུག་གྲགས་པ་དཔལ་བཟང་པོ་དེས།",
    "target": "རྒྱལ་པོ འི་ ཁབ་ ཆེན་པོ་ རིན་ཆེན་ སྤུངས་ ནས་ མི འི་ བརྒྱ་བྱིན་ ངག་དབང་ འཇིག་རྟེན་དབང་ཕྱུག་ གྲགས་པ་ དཔལ་བཟང་པོ་ དེ ས །"
  },
  {
    "source": "དཔལ་ལྡན་དུས་ཀྱི་འཁོར་ལོའི་རྩ་བའི་རྒྱུད་སྟོང་ཕྲག་བཅུ་གཉིས་པའི་ནང་གསེས་ནས།",
    "target": "དཔལ་ལྡན་ དུས་ ཀྱི་ འཁོར་ལོ འི་ རྩ་བ འི་ རྒྱུད་ སྟོང་ ཕྲག་ བཅུ་ གཉིས་པ འི་ ནང་ གསེས་ ནས །"
  },
  {
    "source": "བོད་དུ་འགྱུར་བ་ཅི་ཙམ་ཡོད།",
    "target": "བོད་ དུ་ འགྱུར་བ་ ཅི་ ཙམ་ ཡོད །"
  },
  {
    "source": "དབང་མདོར་བསྟན་སོགས་རྩ་རྒྱུད་ཀྱི་ཁོངས་སུ་གཏོགས་སམ་ཇི་ལྟར་ལགས།",
    "target": "དབང་ མདོ ར་ བསྟན་ སོགས་ རྩ་རྒྱུད་ ཀྱི་ ཁོངས་ སུ་ གཏོགས་ སམ་ ཇི་ ལྟ ར་ ལགས །"
  },
  {
    "source": "དུས་ཀྱི་འཁོར་ལོར་བྱིས་པ་འཇུག་པའི་དབང་བདུན།",
    "target": "དུས་ ཀྱི་ འཁོར་ལོ ར་ བྱིས་པ་ འཇུག་པ འི་ དབང་ བདུན །"
  },
  {
    "source": "བླ་ན་མེད་པའི་སའི་ལམ་སྟེགས་དང་མཚུངས་པའི་འཇིག་རྟེན་པའི་དབང་བཞི་འཇིག་རྟེན་ལས་འདས་པ་སངས་རྒྱས་ཀྱིས་ངེས་པ་དང་།",
    "target": "བླ་ ན་ མེད་པ འི་ ས འི་ ལམ་ སྟེགས་ དང་ མཚུངས་པ འི་ འཇིག་རྟེན་པ འི་ དབང་ བཞི་ འཇིག་རྟེན་ ལས་ འདས་པ་ སངས་རྒྱས་ ཀྱིས་ ངེས་པ་ དང་ །"
  },
  {
    "source": "ཁྱད་པར་ས་བཅུ་གཅིག་པ་དབང་བཞི་གང་གི་ཁོངས་སུ་བསྡུ།",
    "target": "ཁྱད་པ ར་ ས་ བཅུ་ གཅིག་པ་ དབང་ བཞི་ གང་ གི་ ཁོངས་ སུ་ བསྡུ །"
  },
  {
    "source": "མིང་གི་ངེས་གནས་སོགས་སྒྲོ་འདོགས་ཆོད་ཅིང་།",
    "target": "མིང་ གི་ ངེས་གནས་ སོགས་ སྒྲོ་འདོགས་ ཆོད་ ཅིང་ །"
  },
  {
    "source": "རྣམ་པར་རྟོག་པའི་ས་བོན་མི་འཕེལ་བའི་བཀའ་སྩལ་གྱི་རིམ་པ་མཁྱེན་ཅེས་དྲི་བ་སྩལ་བ་ལ།",
    "target": "རྣམ་པ ར་ རྟོག་པ འི་ ས་བོན་ མི་ འཕེལ་བ འི་ བཀའ་ སྩལ་ གྱི་ རིམ་པ་ མཁྱེན་ ཅེས་ དྲི་བ་ སྩལ་བ་ ལ །"
  },
  {
    "source": "ལན་དུ་གསོལ་བ་ནི།",
    "target": "ལན་ དུ་ གསོལ་བ་ ནི །"
  },
  {
    "source": "དུས་ཀྱི་འཁོར་ལོའི་རྒྱུད་བོད་དུ་འགྱུར་བ་དབང་མདོར་བསྟན།",
    "target": "དུས་ ཀྱི་ འཁོར་ལོ འི་ རྒྱུད་ བོད་ དུ་ འགྱུར་བ་ དབང་ མདོ ར་ བསྟན །"
  },
  {
    "source": "བསྡུས་རྒྱུད།",
    "target": "བསྡུས་ རྒྱུད །"
  },
  {
    "source": "རྒྱུད་ཕྱི།",
    "target": "རྒྱུད་ ཕྱི །"
  },
  {
    "source": "དབང་རབ་བྱེད་རྣམས་ལས།",
    "target": "དབང་ རབ་ བྱེད་ རྣམས་ ལས །"
  },
  {
    "source": "དང་པོ་རྩ་བའི་རྒྱུད་ནས་ཁོལ་བུར་བཏོན་པ་རྩོད་པ་མེད་པ་ཡིན།",
    "target": "དང་པོ་ རྩ་བ འི་ རྒྱུད་ ནས་ ཁོལ་བུ ར་ བཏོན་པ་ རྩོད་པ་ མེད་པ་ ཡིན །"
  },
  {
    "source": "གཞན་རྩ་རྒྱུད་ཀྱི་ལུང་ཁོལ་དུ་བཏོན་པའི་རྒྱུད་ཀྱི་རིགས་ནི་མི་སྣང་།",
    "target": "གཞན་ རྩ་རྒྱུད་ ཀྱི་ ལུང་ ཁོལ་ དུ་ བཏོན་པ འི་ རྒྱུད་ ཀྱི་ རིགས་ ནི་ མི་ སྣང་ །"
  },
  {
    "source": "འགྲེལ་ཆེན་དྲི་མེད་འོད་དང་།",
    "target": "འགྲེལ་ཆེན་ དྲི་མེད་ འོད་ དང་ །"
  },
  {
    "source": "རྡོ་རྗེ་སྙིང་འགྲེལ་ལ་སོགས་པར་རྩ་རྒྱུད་ཀྱི་ལུང་དྲངས་པ་མང་པོ་ནི་འདུགདབང་རབ་བྱེད་བསྡུས་རྒྱུད་ལས་ཁོལ་བུར་ཕྱུང་བ་ཡིན།",
    "target": "རྡོ་རྗེ་སྙིང་འགྲེལ་ ལ་ སོགས་པ ར་ རྩ་ རྒྱུད་ ཀྱི་ ལུང་ དྲངས་པ་ མང་པོ་ ནི་ འདུག དབང་ རབ་ བྱེད་ བསྡུས་ རྒྱུད་ ལས་ ཁོལ་བུ ར་ ཕྱུང་བ་ ཡིན །"
  },
  {
    "source": "སྦས་པ་བཀོལ་བ་ལ་སོགས་པའི་རྒྱུད་གསུམ་རྒྱུད་ཚད་ལྡན་མིན་ཞེས་དུས་འཁོར་བ་སྔ་རབས་དང་།",
    "target": "སྦས་པ་ བཀོལ་བ་ ལ་ སོགས་པ འི་ རྒྱུད་ གསུམ་ རྒྱུད་ ཚད་ལྡན་ མིན་ ཞེས་ དུས་འཁོར་བ་ སྔ་རབས་ དང་ །"
  },
  {
    "source": "བུ་སྟོན་རིན་པོ་ཆེས་གསུངས་འདུག་ལགས།",
    "target": "བུ་ སྟོན་ རིན་པོ་ཆེ ས་ གསུངས་ འདུག་ ལགས །"
  },
  {
    "source": "དུས་འཁོར་དུ་བྱིས་པ་འཇུག་པའི་དབང་བདུན་ཞེས་པ།",
    "target": "དུས་འཁོར་ དུ་ བྱིས་པ་ འཇུག་པ འི་ དབང་ བདུན་ ཞེས་ པ །"
  },
  {
    "source": "ཆུ་ནི་སྒྲོལ་མ་ལ་སོགས་ལྷ་མོ་ཅོད་པན་ཞེས་པ་རྒྱལ་བ་དཔའ་བོའི་དར་དཔྱངས་ནུས་མ་རྣམས།།",
    "target": "ཆུ་ ནི་ སྒྲོལ་མ་ ལ་ སོགས་ ལྷ་མོ་ ཅོད་པན་ ཞེས་ པ་ རྒྱལ་བ་ དཔའ་བོ འི་ དར་དཔྱངས་ ནུས་མ་ རྣམས ། །"
  },
  {
    "source": "རྡོ་རྗེ་དྲིལ་བུ་ཉི་ཟླ་དག་དང་བརྟུལ་ཞུགས་དག་ཀྱང་ཡུལ་རྣམས་མིང་ནི་བྱམས་སོགས་སྦྱོར་བའོ།།",
    "target": "རྡོ་རྗེ་ དྲིལ་བུ་ ཉི་ཟླ་ དག་ དང་ བརྟུལ་ ཞུགས་ དག་ ཀྱང་ ཡུལ་ རྣམས་ མིང་ ནི་ བྱམས་ སོགས་ སྦྱོར་བ འོ ། །"
  },
  {
    "source": "རྗེས་གནང་རྫོགས་པའི་བྱང་ཆུབ་དཔལ་མོ་སྲིད་པའི་འཇིགས་འཇོམས་དུས་ཀྱི་འཁོར་ལོ་རྗེས་སུ་རིག་པ་སྟེ།།",
    "target": "རྗེས་ གནང་ རྫོགས་པ འི་ བྱང་ཆུབ་ དཔལ་ མོ་ སྲིད་པ འི་ འཇིགས་ འཇོམ ས་ དུས་ ཀྱི་ འཁོར་ལོ་ རྗེས་ སུ་ རིག་པ་ སྟེ ། །"
  },
  {
    "source": "སྡིག་པའི་དྲི་མ་འཕྲོག་པའི་དབང་བསྐུར་བདུན་པོ་འདི་རྣམས་དཀྱིལ་འཁོར་དུ་ནི་ཡང་དག་རབ་སྦྱིན་བྱ།།",
    "target": "སྡིག་པ འི་ དྲི་མ་ འཕྲོག་པ འི་ དབང་བསྐུར་ བདུན་པོ་ འདི་ རྣམས་ དཀྱིལ་འཁོར་ དུ་ ནི་ ཡང་ དག་ རབ་ སྦྱིན་ བྱ ། །"
  },
  {
    "source": "ཞེས་བྱིས་པ་འཇུག་པའི་དབང་བདུན་སློབ་མ་འབྱོར་པ་དང་ལྡན་པ་ལ་རྡུལ་ཚོན་གྱི་དཀྱིལ་འཁོར་དུ་སྦྱིན་པར་བྱ།",
    "target": "ཞེས་ བྱིས་པ་ འཇུག་པ འི་ དབང་ བདུན་ སློབ་མ་ འབྱོར་པ་ དང་ ལྡན་པ་ ལ་ རྡུལ་ ཚོན་ གྱི་ དཀྱིལ་འཁོར་ དུ་ སྦྱིན་པ ར་ བྱ །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "བྱིས་པ་སྐྱེས་མ་ཐག་མས་ཁྲུས་བྱེད་པ་བཞིན་དུ།",
    "target": "བྱིས་པ་ སྐྱེས་ མ་ ཐག་ མ ས་ ཁྲུས་ བྱེད་པ་ བཞིན་ དུ །"
  },
  {
    "source": "ཡུམ་ལྔའི་ཆུའི་དབང་།",
    "target": "ཡུམ་ ལྔ འི་ ཆུ འི་ དབང་ །"
  },
  {
    "source": "བྱིས་པ་ལ་འབྲེག་མཁན་གྱིས་གཙུག་ཕུད་བཞག་པ་བཞིན་དུ་སངས་རྒྱས་ལྔའི་ཅོད་པན་གྱི་དབང་དང་།",
    "target": "བྱིས་པ་ ལ་ འབྲེག་ མཁན་ གྱིས་ གཙུག་ཕུད་ བཞག་པ་ བཞིན་ དུ་ སངས་རྒྱས་ ལྔ འི་ ཅོད་པན་ གྱི་ དབང་ དང་ །"
  },
  {
    "source": "བྱིས་པ་རྣ་བ་འབུགས་པ་བཞིན་དུ་ནུས་མ་བཅུའི་དར་དཔྱངས་ཀྱི་དབང་དང་།",
    "target": "བྱིས་པ་ རྣ་བ་ འབུགས་པ་ བཞིན་ དུ་ ནུས་ མ་ བཅུ འི་ དར་དཔྱངས་ ཀྱི་ དབང་ དང་ །"
  },
  {
    "source": "བྱིས་པ་རྒོད་པ་དང་སྨྲ་བར་བྱེད་པ་བཞིན་དུ་གཙོ་བོ་ཡབ་ཡུམ་གྱི་རྡོ་རྗེ་དྲིལ་བུའི་དབང་དང་།",
    "target": "བྱིས་པ་ རྒོད་པ་ དང་ སྨྲ་བ ར་ བྱེད་པ་ བཞིན་ དུ་ གཙོ་བོ་ ཡབ་ཡུམ་ གྱི་ རྡོ་རྗེ་ དྲིལ་ བུ འི་ དབང་ དང་ །"
  },
  {
    "source": "བྱིས་པ་འདོད་ཡོན་ལྔ་ལ་ལོངས་སྤྱོད་པར་བྱེད་པ་བཞིན་དུ་སེམས་དཔའ་སེམས་མའི་བརྟུལ་ཞུགས་ཀྱི་ཆེན་པོའི་དབང་དང་།",
    "target": "བྱིས་པ་ འདོད་ཡོན་ ལྔ་ ལ་ ལོངས་སྤྱོད་པ ར་ བྱེད་པ་ བཞིན་ དུ་ སེམས་དཔའ་ སེམས་མ འི་ བརྟུལ་ ཞུགས་ ཀྱི་ ཆེན་པོ འི་ དབང་ དང་ །"
  },
  {
    "source": "བྱིས་པ་ལ་མིང་བཏགས་པ་བཞིན་དུ་ཁྲོ་བོ་ཁྲོ་མོའི་མིང་གི་དབང་དང་།",
    "target": "བྱིས་པ་ ལ་ མིང་ བཏགས་པ་ བཞིན་ དུ་ ཁྲོ་བོ་ ཁྲོ་མོ འི་ མིང་ གི་ དབང་ དང་ །"
  },
  {
    "source": "བྱིས་པ་ལ་ཕས་ཀློག་ལ་སོགས་པ་བྱེད་དུ་འཇུག་པ་བཞིན་དུ་རྡོ་རྗེ་སེམས་དཔས་རྗེས་སུ་གནང་བ་དང་ཡང་དག་པར་ལྡན་པའི་དབང་སྟེ།",
    "target": "བྱིས་པ་ ལ་ ཕས་ ཀློག་ ལ་ སོགས་པ་ བྱེད་ དུ་ འཇུག་པ་ བཞིན་ དུ་ རྡོ་རྗེ་ སེམས་ དཔ ས་ རྗེས་ སུ་ གནང་བ་ དང་ ཡང་ དག་པ ར་ ལྡན་པ འི་ དབང་ སྟེ །"
  },
  {
    "source": "རྒྱུན་མཚན་དེས་བྱིས་པ་འཇུག་པའི་དབང་བསྐུར་རྣམ་པ་བདུན་ཞེས་བཞག་གོ།",
    "target": "རྒྱུན་ མཚན་ དེ ས་ བྱིས་པ་ འཇུག་པ འི་ དབང་བསྐུར་ རྣམ་པ་ བདུན་ ཞེས་ བཞག་ གོ །"
  },
  {
    "source": "དེ་ལྟ་བུའི་དབང་བསྐུར་བདུན་པོ་དེ་ཡང་གསང་སྔགས་ལ་གཞུག་པ་དང་།",
    "target": "དེ་ ལྟ་བུ འི་ དབང་ བསྐུར་ བདུན་པོ་ དེ་ ཡང་ གསང་སྔགས་ ལ་ གཞུག་པ་ དང་ །"
  },
  {
    "source": "སྔགས་བཟླས་པ་དང་།",
    "target": "སྔགས་ བཟླས་པ་ དང་ །"
  },
  {
    "source": "དཀྱིལ་འཁོར་རྟོག་པའི་སྒོམ་པ་བསྒོམ་པའི་དོན་ཏེ།",
    "target": "དཀྱིལ་འཁོར་ རྟོག་པ འི་ སྒོམ་པ་ བསྒོམ་པ འི་ དོན་ ཏེ །"
  },
  {
    "source": "དེ་དག་ནི་འདི་ནས་བཤད་པའི་བསོད་ནམས་ཀྱི་ཚོགས་ཏེ།",
    "target": "དེ་ དག་ ནི་ འདི་ ནས་ བཤད་པ འི་ བསོད་ནམས་ ཀྱི་ ཚོགས་ ཏེ །"
  },
  {
    "source": "དྲི་མེད་འོད་ལས།",
    "target": "དྲི་མེད་ འོད་ ལས །"
  },
  {
    "source": "དེའི་ཕྱིར་བསོད་ནམས་ཀྱི་ཚོགས་ཀྱི་རྒྱུར་དབང་བདུན་སྦྱིན་པར་བྱ་ཞིང་།",
    "target": "དེ འི་ ཕྱི ར་ བསོད་ནམས་ ཀྱི་ ཚོགས་ ཀྱི་ རྒྱུ ར་ དབང་ བདུན་ སྦྱིན་པ ར་ བྱ་ ཞིང་ །"
  },
  {
    "source": "མི་འཚེ་བ་ལ་སོགས་པའི་བརྟུལ་ཞུགས་ཉི་ཤུ་རྩ་ལྔ་སྦྱིན་པར་བྱའོ།།",
    "target": "མི་ འཚེ་བ་ ལ་ སོགས་པ འི་ བརྟུལ་ཞུགས་ ཉི་ཤུ་ རྩ་ ལྔ་ སྦྱིན་པ ར་ བྱ འོ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དབང་འདིའི་དག་པ།",
    "target": "དབང་ འདི འི་ དག་པ །"
  },
  {
    "source": "དང་པོ་གཉིས་ཀྱིས་ལུས།",
    "target": "དང་པོ་ གཉིས་ ཀྱིས་ ལུས །"
  },
  {
    "source": "དེའི་འོག་མ་གཉིས་ཀྱིས་ངགདེའི་འོག་མ་གཉིས་ཀྱིས་སེམས་དང་།",
    "target": "དེ འི་ འོག་ མ་ གཉིས་ ཀྱིས་ ངག དེ འི་ འོག་ མ་ གཉིས་ ཀྱིས་ སེམས་ དང་ །"
  },
  {
    "source": "ཐ་མས་ཡེ་ཤེས་དག་པར་བྱེད་གསུངས་པ་ཡང་རྒྱུད་ནས་ནུས་པ་ཙམ་ལ་དགོངས་སོ།།",
    "target": "ཐ་མ ས་ ཡེ་ཤེས་ དག་པ ར་ བྱེད་ གསུངས་པ་ ཡང་ རྒྱུད་ ནས་ ནུས་པ་ ཙམ་ ལ་ དགོངས་ སོ ། །"
  },
  {
    "source": "འཇིག་རྟེན་པའི་དབང་བཞི་ཞེས་པ་ནི།",
    "target": "འཇིག་རྟེན་པ འི་ དབང་ བཞི་ ཞེས་ པ་ ནི །"
  },
  {
    "source": "བུ་སྟོན་རིན་པོ་ཆེས།",
    "target": "བུ་ སྟོན་ རིན་པོ་ ཆེས །"
  },
  {
    "source": "གོང་མ་ཆུང་བའི་ཐ་སྙད་མཛད་པ་དེ་ཡིན་ཏེ།",
    "target": "གོང་མ་ ཆུང་བ འི་ ཐ་སྙད་ མཛད་པ་ དེ་ ཡིན་ ཏེ །"
  },
  {
    "source": "འདི་ལ་དབང་བཞི་པ་ཞིག་བཟོ་བ་ཡང་།",
    "target": "འདི་ ལ་ དབང་ བཞི་པ་ ཞིག་ བཟོ་བ་ ཡང་ །"
  },
  {
    "source": "འཛག་པའི་མཐའི་སྐད་ཅིག་བཞི་ཡས་བརྟན་གྱི་ལྷན་སྐྱེས་ཞེས་བཞག་པ་དེས་ཡིན།",
    "target": "འཛག་པ འི་ མཐ འི་ སྐད་ ཅིག་ བཞི་ ཡ ས་ བརྟན་ གྱི་ ལྷན་ སྐྱེས་ ཞེས་ བཞག་པ་ དེ ས་ ཡིན །"
  },
  {
    "source": "འཇིག་རྟེན་ལས་འདས་པའི་དབང་ཡང་རྣམ་པ་བཞིར་བཤད་ནས།",
    "target": "འཇིག་རྟེན་ ལས་ འདས་པ འི་ དབང་ ཡང་ རྣམ་པ་ བཞི ར་ བཤད་ ནས །"
  },
  {
    "source": "དེ་ལ་བུ་སྟོན་གྱིས་གོང་མ་ཆེན་པོའི་དབང་ངམ་སློབ་དཔོན་ཆེན་པོའི་དབང་ཞེས་གསུངས།",
    "target": "དེ་ ལ་ བུ་ སྟོན་ གྱིས་ གོང་མ་ ཆེན་པོ འི་ དབང་ ངམ་ སློབ་དཔོན་ ཆེན་པོ འི་ དབང་ ཞེས་ གསུངས །"
  },
  {
    "source": "འདིའི་དབང་གསུམ་པ་ཚུན་ཡང་འཛག་བདེ་ཁོ་ན་ཡིན་པས་དོན་འཇིག་རྟེན་པའི་དབང་དུ་འདུས།",
    "target": "འདི འི་ དབང་ གསུམ་པ་ ཚུན་ ཡང་ འཛག་ བདེ་ ཁོ་ན་ ཡིན་པ ས་ དོན་ འཇིག་རྟེན་པ འི་ དབང་ དུ་ འདུས །"
  },
  {
    "source": "ཤེས་རབ་ཀྱི་དཀར་འཛིན་བུམ་པར་བྱས་ནས་དེས་དབང་བསྐུར་བས་བུམ་དབང་།",
    "target": "ཤེས་རབ་ ཀྱི་ དཀར་ འཛིན་ བུམ་པ ར་ བྱས་ ནས་ དེ ས་ དབང་བསྐུར་ བས་ བུམ་ དབང་ །"
  },
  {
    "source": "གསང་བར་བལྟས་ནས་དེའི་བདུད་རྩིས་དབང་བསྐུར་བས་གསང་དབང་།",
    "target": "གསང་བ ར་ བལྟས་ ནས་ དེ འི་ བདུད་ རྩི ས་ དབང་བསྐུར་ བ ས་ གསང་ དབང་ །"
  },
  {
    "source": "ཤེས་རབ་མི་མོ་ལས་སྐྱེས་པའི་བདེ་བས་དབང་བསྐུར་བས་ཤེར་དབང་།",
    "target": "ཤེས་རབ་ མི་མོ་ ལས་ སྐྱེས་པ འི་ བདེ་བ ས་ དབང་ བསྐུར་བ ས་ ཤེར་དབང་ །"
  },
  {
    "source": "ཕྱག་རྒྱ་ཆེན་མོ་ལས་སྐྱེས་པའི་བདེ་བས་དབང་བསྐུར་བས་ཤེས་རབ་ཆེན་པོའི་དབང་ངམ་དབང་བཞི་པ་ཞེས་བྱའོ།།",
    "target": "ཕྱག་རྒྱ་ ཆེན་ མོ་ ལས་ སྐྱེས་པ འི་ བདེ་བ ས་ དབང་ བསྐུར་བ ས་ ཤེས་རབ་ ཆེན་པོ འི་ དབང་ ངམ་ དབང་ བཞི་པ་ ཞེས་ བྱ འོ ། །"
  },
  {
    "source": "དེ་ལྟར་གཉིས་སུ་ཕྱེ་བའི་དགོས་པ།",
    "target": "དེ་ ལྟ ར་ གཉིས་ སུ་ ཕྱེ་བ འི་ དགོས་པ །"
  },
  {
    "source": "དྲི་མེད་འོད་ལས།",
    "target": "དྲི་མེད་ འོད་ ལས །"
  },
  {
    "source": "འདིར་དབང་གོང་མ་ནི་རྣམ་པ་གཉིས་ཏེ།",
    "target": "འདི ར་ དབང་ གོང་མ་ ནི་ རྣམ་པ་ གཉིས་ ཏེ །"
  },
  {
    "source": "གཅིག་ནི་སེམས་ཅན་གཞུག་པའི་དོན་དང་།",
    "target": "གཅིག་ ནི་ སེམས་ཅན་ གཞུག་པ འི་ དོན་ དང་ །"
  },
  {
    "source": "ལམ་ཡོངས་སུ་ཤེས་པའི་དོན་དང་།",
    "target": "ལམ་ ཡོངས་ སུ་ ཤེས་པ འི་ དོན་ དང་ །"
  },
  {
    "source": "རྒྱུད་ཉན་པ་ལ་དབང་བའི་དོན་དུའོ།།",
    "target": "རྒྱུད་ ཉན་པ་ ལ་ དབང་བ འི་ དོན་ དུ འོ ། །"
  },
  {
    "source": "གཞན་ནི་སློབ་དཔོན་ཆེན་པོའི་གནས་སྦྱིན་པ་དང་།",
    "target": "གཞན་ ནི་ སློབ་དཔོན་ ཆེན་པོ འི་ གནས་ སྦྱིན་པ་ དང་ །"
  },
  {
    "source": "སྟོན་པ་པོ་བྱེད་པའི་སླད་དུའོ།།",
    "target": "སྟོན་པ་པོ་ བྱེད་པ འི་ སླད་ དུ འོ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "དང་པོའི་དབང་དུ་བྱས་ནས་བསྡུས་རྒྱུད་ལས།",
    "target": "དང་པོ འི་ དབང་ དུ་ བྱས་ ནས་ བསྡུས་ རྒྱུད་ ལས །"
  },
  {
    "source": "དཔལ་ལྡན་ཤེས་རབ་ནུ་མ་ལ་ཡང་དང་པོར་རེག་པ་གང་ཡིན་བུམ་པའི་དབང་ནི་དེ་ཉིད་དོ།།",
    "target": "དཔལ་ལྡན་ ཤེས་རབ་ ནུ་མ་ ལ་ ཡང་ དང་པོ ར་ རེག་པ་ གང་ ཡིན་ བུམ་པ འི་ དབང་ ནི་ དེ་ ཉིད་ དོ ། །"
  },
  {
    "source": "གསང་བ་དག་ལས་རི་བོང་འཛིན་པ་མྱང་བ་དང་ནི་བལྟ་བ་དག་གིས་གསང་བའི་དབང་དུ་འགྱུར།།",
    "target": "གསང་བ་ དག་ ལས་ རི་བོང་འཛིན་པ་ མྱང་བ་ དང་ ནི་ བལྟ་བ་ དག་ གིས་ གསང་བ འི་ དབང་ དུ་ འགྱུར ། །"
  },
  {
    "source": "ཤེས་རབ་ཡེ་ཤེས་དབང་ལ་མཐའ་དག་རྒྱལ་བའི་རིགས་ཀྱི་ཡན་ལག་ཞལ་གྱི་སྦྱང་བ་བྱས་ནས་ནི།།",
    "target": "ཤེས་རབ་ ཡེ་ཤེས་ དབང་ ལ་ མཐའ་དག་ རྒྱལ་བ འི་ རིགས་ ཀྱི་ ཡན་ལག་ ཞལ་ གྱི་ སྦྱང་བ་ བྱས་ ནས་ ནི ། །"
  },
  {
    "source": "རྒྱལ་བ་དག་ཀྱང་འདིར་ནི་བླ་མས་དཔང་པོར་བྱས་ནས་སློབ་མ་ལ་ནི་ཕྱག་རྒྱ་སྦྱིན་པར་བྱ།།",
    "target": "རྒྱལ་བ་ དག་ ཀྱང་ འདི ར་ ནི་ བླ་མ ས་ དཔང་པོ ར་ བྱས་ ནས་ སློབ་མ་ ལ་ ནི་ ཕྱག་རྒྱ་ སྦྱིན་པ ར་ བྱ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "གཉིས་པའི་དབང་དུ་བྱས་ནས།",
    "target": "གཉིས་པ འི་ དབང་ དུ་ བྱས་ ནས །"
  },
  {
    "source": "རྒྱན་རྣམས་ཐམས་ཅད་དང་ལྡན་ཞུན་མའི་གསེར་དང་མཚུངས་ཤིང་བཅུ་གཉིས་ལོ་ལོན་མཛེས་པའི་བུ་མོ་ནི།།",
    "target": "རྒྱན་ རྣམས་ ཐམས་ཅད་ དང་ ལྡན་ ཞུན་མ འི་ གསེར་ དང་ མཚུངས་ ཤིང་ བཅུ་ གཉིས་ ལོ་ ལོན་ མཛེས་པ འི་ བུ་མོ་ ནི ། །"
  },
  {
    "source": "ཁྲག་དང་ལྡན་ལ་ཤེས་རབ་ཐབས་ཀྱི་བདག་ཉིད་དག་གིས་རང་གི་རྡོ་རྗེ་ནོར་བུར་འདོད་སྤྱད་ནས།།",
    "target": "ཁྲག་ དང་ ལྡན་ ལ་ ཤེས་རབ་ ཐབས་ ཀྱི་ བདག་ཉིད་ དག་ གིས་ རང་ གི་ རྡོ་རྗེ་ ནོར་བུ ར་ འདོད་ སྤྱད་ ནས ། །"
  },
  {
    "source": "ས་བོན་དང་བཅས་རྡོ་རྗེ་དག་ཀྱང་སློབ་མ་དག་པར་ཤེས་ནས་ཁ་རུ་འཕང་བར་བྱས་ནས་ནི།།",
    "target": "ས་བོན་ དང་ བཅས་ རྡོ་རྗེ་ དག་ ཀྱང་ སློབ་མ་ དག་པ ར་ ཤེས་ ནས་ ཁ་རུ་ འཕང་བ ར་ བྱས་ ནས་ ནི ། །"
  },
  {
    "source": "ཕྱི་ནས་རང་གི་ཕྱག་རྒྱ་སྦྱིན་བྱ་དེ་ནས་སླར་ཡང་གཞན་ནི་དུ་བའི་ལམ་སོགས་ལྡན་པའོ།།",
    "target": "ཕྱི་ ནས་ རང་ གི་ ཕྱག་རྒྱ་ སྦྱིན་ བྱ་ དེ་ ནས་ སླ ར་ ཡང་ གཞན་ ནི་ དུ་བ འི་ ལམ་ སོགས་ ལྡན་པ འོ ། །"
  },
  {
    "source": "ཞེས་གསུངས་པས།",
    "target": "ཞེས་ གསུངས་པ ས །"
  },
  {
    "source": "དང་པོ་འཇིག་རྟེན་ཀུན་རྫོབ་ཀྱི་བདེན་པའམ་བསྐྱེད་པའི་རིམ་པ་ཁོ་ནའི་དབང་དུ་བྱས་པ་དང་།",
    "target": "དང་པོ་ འཇིག་རྟེན་ ཀུན་རྫོབ་ ཀྱི་ བདེན་པ འམ་ བསྐྱེད་པ འི་ རིམ་པ་ ཁོ་ན འི་ དབང་ དུ་ བྱས་པ་ དང་ །"
  },
  {
    "source": "གཉིས་པ་འཇིག་རྟེན་ལས་འདས་པ་དོན་དམ་པའི་བདེན་པའམ་རྫོགས་པའི་རིམ་པ་ཁོ་ནའི་དབང་དུ་བྱས་པ་སྟེ།",
    "target": "གཉིས་པ་ འཇིག་རྟེན་ ལས་ འདས་པ་ དོན་དམ་ པ འི་ བདེན་པ འམ་ རྫོགས་པ འི་ རིམ་པ་ ཁོ་ན འི་ དབང་ དུ་ བྱས་པ་ སྟེ །"
  },
  {
    "source": "འདིར་ནི་དབང་བསྐུར་རྣམ་པ་གཉིས་ཀྱང་བུ་ཡི་ཡོན་ཏན་དབང་གིས་འཇིག་རྟེན་འདས་པའོ།།",
    "target": "འདི ར་ ནི་ དབང་ བསྐུར་ རྣམ་པ་ གཉིས་ ཀྱང་ བུ་ ཡི་ ཡོན་ཏན་ དབང་ གིས་ འཇིག་རྟེན་ འདས་པ འོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དེ་ལྟ་བུའི་གོང་ཆེན་གྱི་དབང་ཐོབ་ན་རྫོགས་པའི་རིམ་པ་ཤེས་པ་ཉིད་ཀྱིས་ཐམས་ཅད་དུ་རྡོ་རྗེ་སློབ་དཔོན་དུ་འགྱུར་ལ།",
    "target": "དེ་ ལྟ་བུ འི་ གོང་ ཆེན་ གྱི་ དབང་ ཐོབ་ ན་ རྫོགས་པ འི་ རིམ་པ་ ཤེས་པ་ ཉིད་ ཀྱིས་ ཐམས་ཅད་ དུ་ རྡོ་རྗེ་སློབ་དཔོན་ དུ་ འགྱུར་ ལ །"
  },
  {
    "source": "སྔ་མ་ཙམ་གྱི་དབང་བཞི་ཐོབ་པས་ནི་རྡོ་རྗེ་སློབ་དཔོན་དུ་མི་འགྱུར་ཏེ།",
    "target": "སྔ་མ་ ཙམ་ གྱི་ དབང་ བཞི་ ཐོབ་པ ས་ ནི་ རྡོ་རྗེ་ སློབ་དཔོན་ དུ་ མི་ འགྱུར་ ཏེ །"
  },
  {
    "source": "རྫོགས་པའི་རིམ་པ་ལ་རྨོངས་པ་དང་བཅས་པའི་ཕྱིར་རོ་ཞེས་དགོངས་ནས་སེམས་འགྲེལ་པ་རྣམས་ཀྱི་ལུགས་ལ་དབང་བཞི་པ་ཐོབ་ནས།",
    "target": "རྫོགས་པ འི་ རིམ་པ་ ལ་ རྨོངས་པ་ དང་ བཅས་པ འི་ ཕྱི ར་ རོ་ ཞེས་ དགོངས་ ནས་ སེམས་ འགྲེལ་པ་ རྣམས་ ཀྱི་ ལུགས་ ལ་ དབང་ བཞི་པ་ ཐོབ་ ནས །"
  },
  {
    "source": "རྒྱུད་ཐམས་ཅད་ཀྱི་རྡོ་རྗེ་སློབ་དཔོན་དུ་དབང་བསྐུར་བར་མཛད་པ་ཡིན་ནོ།།",
    "target": "རྒྱུད་ ཐམས་ཅད་ ཀྱི་ རྡོ་རྗེ་སློབ་དཔོན་ དུ་ དབང་ བསྐུར་བ ར་ མཛད་པ་ ཡིན་ ནོ ། །"
  },
  {
    "source": "དེ་ལྟར་རིམ་འཇུག་པའི་དབང་དུ་བྱས་ན་བྱིས་པ་འཇུག་པའི་དབང་བདུན།",
    "target": "དེ་ ལྟ ར་ རིམ་ འཇུག་པ འི་ དབང་ དུ་ བྱས་ ན་ བྱིས་པ་ འཇུག་པ འི་ དབང་ བདུན །"
  },
  {
    "source": "གོང་ཆུང་གོང་ཆེན་རྡོ་རྗེ་སློབ་དཔོན་བདག་པོ་ཆེན་པོའི་དབང་དང་བཅས་པ་ཡིན་ལ།",
    "target": "གོང་ ཆུང་ གོང་ ཆེན་ རྡོ་རྗེ་སློབ་དཔོན་ བདག་པོ་ ཆེན་པོ འི་ དབང་ དང་ བཅས་པ་ ཡིན་ ལ །"
  },
  {
    "source": "འཇིག་རྟེན་པའི་དངོས་གྲུབ་ཕྲ་མོ་བརྒྱད་མི་བསྒྲུབ་པར་གཟུགས་ཀྱི་མཐར་ཐུག་པའི་འོག་མིན་གྱི་དངོས་གྲུབ་བསྒྲུབ་ན་གོང་ཆུང་ཙམ་གྱིས་ཆོག་པ་དང་།",
    "target": "འཇིག་རྟེན་པ འི་ དངོས་གྲུབ་ ཕྲ་མོ་ བརྒྱད་ མི་ བསྒྲུབ་པ ར་ གཟུགས་ ཀྱི་ མཐ ར་ ཐུག་པ འི་ འོག་མིན་ གྱི་ དངོས་གྲུབ་ བསྒྲུབ་ ན་ གོང་ ཆུང་ ཙམ་ གྱིས་ ཆོག་པ་ དང་ །"
  },
  {
    "source": "ཁམས་གསུམ་ལས་འདས་པའི་ཕྱག་རྒྱ་ཆེན་པོའི་དངོས་གྲུབ་ཁོ་ན་ལ་མོས་པ་ཞིག་ན་གོང་ཆེན་རྡོ་རྗེ་སློབ་དཔོན་གྱི་དབང་དང་བཅས་པས་ཆོག་པའོ།།",
    "target": "ཁམས་ གསུམ་ ལས་ འདས་པ འི་ ཕྱག་རྒྱ་ ཆེན་པོ འི་ དངོས་གྲུབ་ ཁོ་ན་ ལ་ མོས་པ་ ཞིག་ ན་ གོང་ ཆེན་ རྡོ་རྗེ་སློབ་དཔོན་ གྱི་ དབང་ དང་ བཅས་པ ས་ ཆོག་པ འོ ། །"
  },
  {
    "source": "ལུགས་འདི་རྒྱས་པའི་དབང་དུ་བྱས་པ་ཡིན་ལ།",
    "target": "ལུགས་ འདི་ རྒྱས་པ འི་ དབང་ དུ་ བྱས་པ་ ཡིན་ ལ །"
  },
  {
    "source": "བསྡུས་པར་འདོད་ན།",
    "target": "བསྡུས་པ ར་ འདོད་ ན །"
  },
  {
    "source": "ཐུན་མོང་བྱིས་པ་འཇུག་པའི་དབང་བདུན།",
    "target": "ཐུན་མོང་ བྱིས་པ་ འཇུག་པ འི་ དབང་ བདུན །"
  },
  {
    "source": "བུམ་གསང་ཤེས་རབ་གསུམ་གྱི་དབང་གི་ངོ་བོ་འཇིག་པ་འགྱུར་བ།",
    "target": "བུམ་ གསང་ ཤེས་རབ་ གསུམ་ གྱི་ དབང་ གི་ ངོ་བོ་ འཇིག་པ་ འགྱུར་བ །"
  },
  {
    "source": "འཛག་པའི་བདེ་བ་གསུམ་ལ་རིམ་པ་བཞིན་དུ་བྱེད་པས་འཇིག་རྟེན་པ།",
    "target": "འཛག་པ འི་ བདེ་བ་ གསུམ་ ལ་ རིམ་པ་ བཞིན་ དུ་ བྱེད་པ ས་ འཇིག་རྟེན་པ །"
  },
  {
    "source": "ཕྱག་རྒྱ་ཆེན་མོ་ལ་འཁྱུད་པའི་མི་འགྱུར་བའི་བདེ་བ་དབང་བཞི་པ་འཇིག་རྟེན་ལས་འདས་པར་བཞག་ནས་གོང་ཆེན་གོང་ཆུང་གི་ཐ་སྙད་མི་བྱེད་པ་ཞིག་ཀྱང་དབང་མདོར་བསྟན་ལས།",
    "target": "ཕྱག་རྒྱ་ ཆེན་ མོ་ ལ་ འཁྱུད་པ འི་ མི་ འགྱུར་བ འི་ བདེ་བ་ དབང་ བཞི་པ་ འཇིག་རྟེན་ ལས་ འདས་པ ར་ བཞག་ ནས་ གོང་ ཆེན་ གོང་ ཆུང་ གི་ ཐ་སྙད་ མི་ བྱེད་པ་ ཞིག་ ཀྱང་ དབང་ མདོ ར་ བསྟན་ ལས །"
  },
  {
    "source": "འཇིག་དང་འགྱུར་དང་དེ་ནས་འཛག།",
    "target": "འཇིག་ དང་ འགྱུར་ དང་ དེ་ ནས་ འཛག །"
  },
  {
    "source": "དེ་ནས་འགྱུར་བ་མེད་པ་མཆོག།",
    "target": "དེ་ ནས་ འགྱུར་བ་ མེད་པ་ མཆོག །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "ལུས་ངག་སེམས་ནི་ཡང་དག་དག།",
    "target": "ལུས་ངག་ སེམས་ ནི་ ཡང་ དག་ དག །"
  },
  {
    "source": "དབང་བསྐུར་གསུམ་པོ་རིམ་པ་ཡིས།།",
    "target": "དབང་བསྐུར་ གསུམ་པོ་ རིམ་པ་ ཡིས ། །"
  },
  {
    "source": "བཞི་པ་ཡེ་ཤེས་དག་པ་སྟེ།།",
    "target": "བཞི་པ་ ཡེ་ཤེས་དག་པ་ སྟེ ། །"
  },
  {
    "source": "ལུས་ངག་ཡིད་རྣམས་དག་པ་ཅན།།",
    "target": "ལུས་ངག་ ཡིད་ རྣམས་ དག་པ་ ཅན ། །"
  },
  {
    "source": "ཞེས་གསུངས་པ་ལྟར།",
    "target": "ཞེས་ གསུངས་པ་ ལྟ ར །"
  },
  {
    "source": "ཕྱག་རྡོར་སྟོད་འགྲེལ་དང་།",
    "target": "ཕྱག་རྡོར་ སྟོད་འགྲེལ་ དང་ །"
  },
  {
    "source": "དབང་མདོར་བསྟན་གྱི་འགྲེལ་ཆེན་དུས་ཞབས་པ།",
    "target": "དབང་ མདོ ར་ བསྟན་ གྱི་ འགྲེལ་ཆེན་ དུས་ ཞབས་པ །"
  },
  {
    "source": "ནཱ་རོ་ཞབས་ཀྱིས་མཛད་པ་གཉིས་ཀ་ལས་གསལ་བར་བྱུང་ངོ་།།",
    "target": "ནཱ་ རོ་ ཞབས་ ཀྱིས་ མཛད་པ་ གཉིས་ ཀ་ ལས་ གསལ་བ ར་ བྱུང་ ངོ་ ། །"
  },
  {
    "source": "མདོར་ན་དབང་བཞི་པའི་ཡེ་ཤེས་མཚན་ཉིད་པ་འཛག་མེད་ཀྱི་བདེ་བ་ལ་བྱེད་པར་མཐུན།",
    "target": "མདོ ར་ ན་ དབང་ བཞི་པ འི་ ཡེ་ཤེས་ མཚན་ཉིད་པ་ འཛག་ མེད་ ཀྱི་ བདེ་བ་ ལ་ བྱེད་པ ར་ མཐུན །"
  },
  {
    "source": "དེ་ཇི་ལྟ་བ་མངོན་སུམ་དུ་བྱེད་པའི་ས་མཚམས་ཡ་མཐའ་ས་དང་པོ་ནས་ཡིན།",
    "target": "དེ་ ཇི་ ལྟ་བ་ མངོན་སུམ་ དུ་ བྱེད་པ འི་ ས་མཚམས་ ཡ་མཐའ་ ས་ དང་པོ་ ནས་ ཡིན །"
  },
  {
    "source": "དབང་དུས་སུ་རྟོགས་ན་དེ་ཀར་གྲོལ།",
    "target": "དབང་ དུས་ སུ་ རྟོགས་ ན་ དེ་ ཀ ར་ གྲོལ །"
  },
  {
    "source": "གལ་ཏེ་མ་གྲོལ་ན་སྦྱོར་བ་ཡན་ལག་ལྔ་བསྒོམས་པའི་མཐར།",
    "target": "གལ་ ཏེ་ མ་ གྲོལ་ ན་ སྦྱོར་བ་ ཡན་ལག་ ལྔ་ བསྒོམས་པ འི་ མཐ ར །"
  },
  {
    "source": "དབང་བཞི་པ་མཚན་ཉིད་པ་དེ་ཐོབ་པ་ན།",
    "target": "དབང་ བཞི་པ་ མཚན་ཉིད་པ་ དེ་ ཐོབ་པ་ ན །"
  },
  {
    "source": "ཏིང་ངེ་འཛིན་ཐོབ་པ་དང་ས་ཐོབ་པ་དོན་གཅིག་ཏུ་འཇོག།",
    "target": "ཏིང་ངེ་འཛིན་ ཐོབ་པ་ དང་ ས་ ཐོབ་པ་ དོན་ གཅིག་ ཏུ་ འཇོག །"
  },
  {
    "source": "རྒྱུ་དུས་ཀྱི་དབང་མཚན་ཉིད་པ་དུས་དེ་ནས་རྫོགས་པར་ཐོབ་པར་བརྩི།",
    "target": "རྒྱུ་ དུས་ ཀྱི་ དབང་ མཚན་ཉིད་པ་ དུས་ དེ་ ནས་ རྫོགས་པ ར་ ཐོབ་པ ར་ བརྩི །"
  },
  {
    "source": "དེ་ཡན་ཆད་དུ་མོས་པ་དང་།",
    "target": "དེ་ ཡན་ཆད་ དུ་ མོས་པ་ དང་ །"
  },
  {
    "source": "དེའི་ཡང་སྔོན་དུ་རྒྱུ་རྐྱེན་ཚོགས་པ་ཙམ་གྱིས་སྨིན་པར་བཞག་གིས།",
    "target": "དེ འི་ ཡང་ སྔོན་ དུ་ རྒྱུ་རྐྱེན་ ཚོགས་པ་ ཙམ་ གྱིས་ སྨིན་པ ར་ བཞག་ གིས །"
  },
  {
    "source": "སྨིན་པ་མཚན་ཉིད་པ་མེད།",
    "target": "སྨིན་པ་ མཚན་ཉིད་པ་ མེད །"
  },
  {
    "source": "བཅུ་དྲུག་ཕྱེད་ཕྱེད་ཐིག་ལེ་ཅན།།",
    "target": "བཅུ་ དྲུག་ ཕྱེད་ ཕྱེད་ ཐིག་ལེ་ ཅན ། །"
  },
  {
    "source": "ཞེས་གསུངས་པའི་དབང་གིས་དབང་བཞི་པ་ཐོབ་པ་དེ་ཉིད་ལ་ཡང་བཅུ་དྲུག་ཏུ་ཕྱེ་ནས།",
    "target": "ཞེས་ གསུངས་པ འི་ དབང་ གིས་ དབང་ བཞི་པ་ ཐོབ་པ་ དེ་ ཉིད་ ལ་ ཡང་ བཅུ་ དྲུག་ ཏུ་ ཕྱེ་ ནས །"
  },
  {
    "source": "དང་པོ་རྒྱུ་དབང་ཐ་མ་བཅུ་དྲུག་པ་དེ་ཐོབ་པ་ལ་འབྲས་བུའི་དབང་ཐོབ་པ་ཞེས་བྱ་ཞིང་།",
    "target": "དང་པོ་ རྒྱུ་ དབང་ ཐ་མ་ བཅུ་ དྲུག་པ་ དེ་ ཐོབ་པ་ ལ་ འབྲས་བུ འི་ དབང་ ཐོབ་པ་ ཞེས་ བྱ་ ཞིང་ །"
  },
  {
    "source": "བཅུ་བཞི་པ་མན་ཆད་ལམ་དབང་དུ་འཇོགའབྲས་དབང་དེ་ཀ་སངས་རྒྱས་ཀྱི་ས་དང་དོན་གཅིག་མིང་གི་རྣམ་གྲངས་ཡིན་པར་དྲི་མེད་འོད་དུ།",
    "target": "བཅུ་ བཞི་པ་ མན་ཆད་ ལམ་ དབང་ དུ་ འཇོག འབྲས་ དབང་ དེ་ ཀ་ སངས་རྒྱས་ ཀྱི་ ས་ དང་ དོན་ གཅིག་ མིང་ གི་ རྣམ་གྲངས་ ཡིན་པ ར་ དྲི་མེད་ འོད་ དུ །"
  },
  {
    "source": "འདིར་བུམ་པ་དང་གསང་བ་དང་ཤེས་རབ་ཡེ་ཤེས་ཀྱི་དབང་བསྐུར་བ་རྣམས་ཀྱི་མཆོག་ཕྱག་རྒྱ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་མི་འགྱུར་བའི་བདེ་བ་ཆེན་པོ་སྐད་ཅིག་མ་རྣམས་ཀྱི་ཐ་མ།",
    "target": "འདི ར་ བུམ་པ་ དང་ གསང་བ་ དང་ ཤེས་རབ་ ཡེ་ ཤེས་ ཀྱི་ དབང་ བསྐུར་བ་ རྣམས་ ཀྱི་ མཆོག་ ཕྱག་ རྒྱ་ཆེན་པོ་ ཤེས་རབ་ ཀྱི་ ཕ་རོལ་ ཏུ་ ཕྱིན་པ་ མི་ འགྱུར་བ འི་ བདེ་བ་ ཆེན་པོ་ སྐད་ ཅིག་ མ་ རྣམས་ ཀྱི་ ཐ་མ །"
  },
  {
    "source": "མངོན་པར་རྫོགས་པར་བྱང་ཆུབ་པའི་མཚན་ཉིད་མི་ཆོད་པ་སྟེ།",
    "target": "མངོན་པ ར་ རྫོགས་པ ར་ བྱང་ཆུབ་པ འི་ མཚན་ཉིད་ མི་ ཆོད་པ་ སྟེ །"
  },
  {
    "source": "བཅོམ་ལྡན་འདས་གང་གི་བྱང་ཆུབ་ཀྱི་ཤིང་དྲུང་དུ་ཐོབ་པ་དེ་ནི་དབང་མཆོག་ཐོབ་པའོ།།",
    "target": "བཅོམ་ལྡན་འདས་ གང་ གི་ བྱང་ཆུབ་ ཀྱི་ ཤིང་ དྲུང་ དུ་ ཐོབ་པ་ དེ་ ནི་ དབང་མཆོག་ ཐོབ་པ འོ ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེའི་ཕྱིར་འཇིག་རྟེན་ལས་འདས་པའི་དབང་བཞིའི་བཞི་པ།",
    "target": "དེ འི་ ཕྱི ར་ འཇིག་རྟེན་ ལས་ འདས་པ འི་ དབང་ བཞི འི་ བཞི་པ །"
  },
  {
    "source": "དེའི་ནང་ནས་ཀྱང་བཞི་པའི་བཞི་པ་ལྷན་སྐྱེས་དེ་སངས་རྒྱས་ཀྱི་སར་མཐུན་སྣང་གྲུབ།",
    "target": "དེ འི་ ནང་ ནས་ ཀྱང་ བཞི་པ འི་ བཞི་པ་ ལྷན་སྐྱེས་ དེ་ སངས་རྒྱས་ ཀྱི་ ས ར་ མཐུན་ སྣང་ གྲུབ །"
  },
  {
    "source": "གཞན་ཐམས་ཅད་ནི་སློབ་སའོ།།",
    "target": "གཞན་ ཐམས་ཅད་ ནི་ སློབ་ ས འོ ། །"
  },
  {
    "source": "སའི་རྣམ་གཞག་ལ་མཚན་བརྗོད་དང་།",
    "target": "ས འི་ རྣམ་གཞག་ ལ་ མཚན་ བརྗོད་ དང་ །"
  },
  {
    "source": "དུས་འཁོར་རྩ་རྒྱུད་གཉིས་ཀར།",
    "target": "དུས་འཁོར་ རྩ་རྒྱུད་ གཉིས་ ཀར །"
  },
  {
    "source": "བདེན་དོན་རྣམ་པ་བཅུ་གཉིས་འཆང་།།",
    "target": "བདེན་ དོན་ རྣམ་པ་ བཅུ་ གཉིས་ འཆང་ ། །"
  },
  {
    "source": "ཞེས་པས།",
    "target": "ཞེས་ པ ས །"
  },
  {
    "source": "རྟེན་འབྲེལ་ཡན་ལག་བཅུ་གཉིས་དག་པའི་དབང་ལས་ས་བཅུ་གཉིས་པ་སངས་རྒྱས་ཀྱི་སར་བཞག་པ་ཅིག་བྱུང་།",
    "target": "རྟེན་འབྲེལ་ ཡན་ལག་ བཅུ་ གཉིས་ དག་པ འི་ དབང་ ལས་ ས་ བཅུ་ གཉིས་པ་ སངས་རྒྱས་ ཀྱི་ ས ར་ བཞག་པ་ ཅིག་ བྱུང་ །"
  },
  {
    "source": "དེའི་དབང་གིས་ཀྱང་ས་བཅུ་གཅིག་པ་བྱང་ཆུབ་སེམས་དཔའི་ས།",
    "target": "དེ འི་ དབང་ གིས་ ཀྱང་ ས་ བཅུ་ གཅིག་པ་ བྱང་ཆུབ་སེམས་ དཔ འི་ ས །"
  },
  {
    "source": "ཡང་།",
    "target": "ཡང་ །"
  },
  {
    "source": "དེ་ཉིད་རྣམ་པ་བཅུ་དྲུག་རིགཅེས་མས་བརྟན་གྱི་དགའ་བ་ལ་བཅུ་དྲུག་ཏུ་ཕྱེ་བ་རིག་པའི་ས་བཅུ་དྲུག",
    "target": "དེ་ཉིད་ རྣམ་པ་ བཅུ་ དྲུག་ རིག ཅེས་ མ ས་ བརྟན་ གྱི་ དགའ་བ་ ལ་ བཅུ་ དྲུག་ ཏུ་ ཕྱེ་བ་ རིག་པ འི་ ས་ བཅུ་ དྲུག"
  },
  {
    "source": "དེའི་དབང་དུ་བྱས་ཀྱང་བཅུ་དྲུག་པ་སངས་རྒྱས།",
    "target": "དེ འི་ དབང་ དུ་ བྱས་ ཀྱང་ བཅུ་ དྲུག་པ་ སངས་ རྒྱས །"
  },
  {
    "source": "གཞན་ཐམས་ཅད་སློབ་ས།",
    "target": "གཞན་ ཐམས་ཅད་ སློབ་ ས །"
  },
  {
    "source": "རྡོ་རྗེ་འཕྲེང་བར།",
    "target": "རྡོ་རྗེ་ འཕྲེང་བ ར །"
  },
  {
    "source": "དབང་བསྐུར་རེ་རེ་ས་རེའོ།།",
    "target": "དབང་བསྐུར་ རེ་རེ་ ས་ རེ འོ ། །"
  },
  {
    "source": "ཞེས་ས་བཅུ་བཞི་བཤད་པའི་བཅུ་བཞི་པ་སངས་རྒྱས།",
    "target": "ཞེས་ ས་ བཅུ་ བཞི་ བཤད་པ འི་ བཅུ་ བཞི་པ་ སངས་ རྒྱས །"
  },
  {
    "source": "བཅུ་གསུམ་པ་མན་ཆད་སློབ་ས།",
    "target": "བཅུ་ གསུམ་པ་ མན་ཆད་ སློབ་ ས །"
  },
  {
    "source": "མངོན་བརྗོད་བླ་མར།",
    "target": "མངོན་བརྗོད་ བླ་མ ར །"
  },
  {
    "source": "རབ་ཏུ་དགའ་དང་དྲི་མ་མེད།།",
    "target": "རབ་ ཏུ་ དགའ་ དང་ དྲི་མ་ མེད ། །"
  },
  {
    "source": "འོད་བྱེད་པ་དང་འོད་འཕྲོ་བ།།",
    "target": "འོད་བྱེད་པ་ དང་ འོད་འཕྲོ་བ ། །"
  },
  {
    "source": "སྦྱང་དཀའ་བ་དང་མངོན་དུ་གྱུར།།",
    "target": "སྦྱང་ དཀའ་བ་ དང་ མངོན་ དུ་ གྱུར ། །"
  },
  {
    "source": "རིང་དུ་སོང་དང་མི་གཡོ་བ།།",
    "target": "རིང་ དུ་ སོང་ དང་ མི་ གཡོ་བ ། །"
  },
  {
    "source": "ལེགས་པའི་བློ་གྲོས་ཆོས་ཀྱི་སྤྲིན།།",
    "target": "ལེགས་པ འི་ བློ་གྲོས་ ཆོས་ ཀྱི་ སྤྲིན ། །"
  },
  {
    "source": "དཔེ་མེད་པ་དང་ཡེ་ཤེས་ལྡན།།",
    "target": "དཔེ་མེད་པ་ དང་ ཡེ་ཤེས་ ལྡན ། །"
  },
  {
    "source": "རྡོ་རྗེའི་ས་ནི་བཅུ་གསུམ་པ།།",
    "target": "རྡོ་རྗེ འི་ ས་ ནི་ བཅུ་ གསུམ་པ ། །"
  },
  {
    "source": "ཞེས་གསུངས་པའི་བཅུ་གསུམ་རྡོ་རྗེའི་ས་ཁོ་ན་སངས་རྒྱས།",
    "target": "ཞེས་ གསུངས་པ འི་ བཅུ་ གསུམ་ རྡོ་རྗེ འི་ ས་ ཁོ་ན་ སངས་ རྒྱས །"
  },
  {
    "source": "ལྷག་མ་བཅུ་གཉིས་སློབ་ས་ཡིན་ཅིང་།",
    "target": "ལྷག་མ་ བཅུ་ གཉིས་ སློབ་ ས་ ཡིན་ ཅིང་ །"
  },
  {
    "source": "དེ་བས་ན་ཁྱད་གཞི་ཁྱད་ཆོས་མ་སྦྱར་བའི་ས་བཅུ་གཅིག་པ་ཙམ་པོ་དེ་སློབ་ས་ཁོ་ནར་ངེས།",
    "target": "དེ་བ ས་ ན་ ཁྱད་གཞི་ ཁྱད་ ཆོས་ མ་ སྦྱར་བ འི་ ས་ བཅུ་ གཅིག་པ་ ཙམ་པོ་ དེ་ སློབ་ ས་ ཁོ་ན ར་ ངེས །"
  },
  {
    "source": "ཡང་བཅུ་གཅིག་ཀུན་ཏུ་འོད་ཅེས་ཁྱད་གཞི་ཁྱད་ཆོས་སྦྱར་བ་དེའི་ཚེ་དེ་སངས་རྒྱས་ཀྱི་ས་ཁོ་ན་ཡིན།",
    "target": "ཡང་ བཅུ་ གཅིག་ ཀུན་ ཏུ་ འོད་ ཅེས་ ཁྱད་གཞི་ ཁྱད་ཆོས་ སྦྱར་བ་ དེ འི་ ཚེ་ དེ་ སངས་རྒྱས་ ཀྱི་ ས་ ཁོ་ན་ ཡིན །"
  },
  {
    "source": "སངས་རྒྱས་ཀྱི་ས་ལ་བཅུ་གཅིགཀུན་ཏུ་འོད་ཀྱི་མིང་བཤད་པ་འདི་ཡང་ཡེ་ཤེས་ཐིག་ལེའི་རྒྱུད་དུ་སློབ་ས་བཅུ།",
    "target": "སངས་རྒྱས་ ཀྱི་ ས་ ལ་ བཅུ་ གཅིག ཀུན་ ཏུ་ འོད་ ཀྱི་ མིང་ བཤད་པ་ འདི་ ཡང་ ཡེ་ཤེས་ ཐིག་ལེ འི་ རྒྱུད་ དུ་ སློབ་ ས་ བཅུ །"
  },
  {
    "source": "སངས་རྒྱས་ཀྱི་ས་ལ་ཀུན་ཏུ་འོད་ལ་སོགས་པ་ལྔ་བགྲངས་པས་དེའི་ལྔ་ཀ་སངས་རྒྱས་ཀྱི་ས་མཚན་ཉིད་པ་ཁོ་ན་ཡིན།",
    "target": "སངས་རྒྱས་ ཀྱི་ ས་ ལ་ ཀུན་ ཏུ་ འོད་ ལ་ སོགས་པ་ ལྔ་ བགྲངས་པ ས་ དེ འི་ ལྔ་ ཀ་ སངས་རྒྱས་ ཀྱི་ ས་ མཚན་ཉིད་པ་ ཁོ་ན་ ཡིན །"
  },
  {
    "source": "ཡང་ཀུན་ཏུ་འོད་ཅེས་ས་བཅུ་གཅིག་པ་དང་མ་སྦྱར་ན་ས་དང་པོའི་དོན་དུ་རྡོ་རྗེ་སྙིང་པོ་རྒྱན་གྱི་རྒྱུད་ལས་བཤད་དོ།།",
    "target": "ཡང་ ཀུན་ ཏུ་ འོད་ ཅེས་ ས་ བཅུ་ གཅིག་པ་ དང་ མ་ སྦྱར་ ན་ ས་ དང་པོ འི་ དོན་ དུ་ རྡོ་རྗེ་སྙིང་པོ་ རྒྱན་ གྱི་ རྒྱུད་ ལས་ བཤད་ དོ ། །"
  },
  {
    "source": "དེ་ལྟར་རྒྱུད་སོ་སོའི་རྣམ་དབྱེ་མི་ཤེས་པར་མདོ་སྔགས་ཀྱི་ས་ལམ་གུང་བསྒྲིག་པ་དང་།",
    "target": "དེ་ ལྟ ར་ རྒྱུད་ སོ་སོ འི་ རྣམ་དབྱེ་ མི་ ཤེས་པ ར་ མདོ་སྔགས་ ཀྱི་ ས་ལམ་ གུང་ བསྒྲིག་པ་ དང་ །"
  },
  {
    "source": "གཅིག་གཟུང་ནས་གཞན་འདོར་བ་འདི་དག་ནི་གད་མོའི་གནས་སུ་གདའ་ལགས་སོ།།",
    "target": "གཅིག་ གཟུང་ ནས་ གཞན་ འདོར་བ་ འདི་ དག་ ནི་ གད་མོ འི་ གནས་ སུ་ གདའ་ ལགས་ སོ ། །"
  },
  {
    "source": "རྣ་ཐོས་གྱེར་བའི་དབྱར་ཟླ་ར་བའི་ཆབ།།",
    "target": "རྣ་ ཐོ ས་ གྱེར་བ འི་ དབྱར་ཟླ་ར་བ འི་ ཆབ ། །"
  },
  {
    "source": "སོམ་ཉིའི་ནད་སེལ་ཅི་ཡིན་བློ་གྲོས་ཀྱི།།",
    "target": "སོམ་ཉི འི་ ནད་ སེལ་ ཅི་ ཡིན་ བློ་གྲོས་ ཀྱི ། །"
  },
  {
    "source": "ཧུབ་རེར་རྒྱུད་སྡེའི་ཆུ་གཏེར་ཀུན་སོང་བའི།།",
    "target": "ཧུབ་ རེ ར་ རྒྱུད་སྡེ འི་ ཆུ་གཏེར་ ཀུན་ སོང་ བ འི ། །"
  },
  {
    "source": "ལེགས་བཤད་དམོད་པས་གཟུང་དེ་བཞེས་པར་འོས།།",
    "target": "ལེགས་བཤད་ དམོད་པ ས་ གཟུང་ དེ་ བཞེས་པ ར་ འོས ། །"
  },
  {
    "source": "མི་ཤེས་མུན་པར་འཁྱམས་ཀྱིན་རྒྱུད་ཀྱི་ཡུལ།།",
    "target": "མི་ ཤེས་ མུན་པ ར་ འཁྱམས་ ཀྱིན་ རྒྱུད་ ཀྱི་ ཡུལ ། །"
  },
  {
    "source": "མཐོང་རློམ་བླུན་པོའི་ཁེངས་པ་འདི་ན་མོད།།",
    "target": "མཐོང་ རློམ་ བླུན་ པོ འི་ ཁེངས་པ་ འདི་ ན་ མོད ། །"
  },
  {
    "source": "རྒྱུད་གཞུང་ཉི་མ་དྲངས་ནས་གཟིགས་མཛོད་ལ།།",
    "target": "རྒྱུད་ གཞུང་ ཉི་མ་ དྲངས་ ནས་ གཟིགས་ མཛོད་ ལ ། །"
  },
  {
    "source": "སུ་བརྫུན་ཚར་གཅོད་བྱ་བ་ཁྱོད་ཀྱི་ལས།།",
    "target": "སུ་ བརྫུན་ ཚར་ གཅོད་ བྱ་བ་ ཁྱོད་ ཀྱི་ ལས ། །"
  },
  {
    "source": "ཞེས་དཔལ་དུས་ཀྱི་འཁོར་ལོ་ལ་བརྟེན་པའི་དྲི་ལན་སྨྲ་བའི་ཟླ་ཟེར་ཞེས་བྱ་བ།",
    "target": "ཞེས་ དཔལ་ དུས་ ཀྱི་ འཁོར་ལོ་ ལ་ བརྟེན་པ འི་ དྲི་ལན་ སྨྲ་བ འི་ ཟླ་ཟེར་ ཞེས་ བྱ་བ །"
  },
  {
    "source": "གད་པ་གསེར་གྱི་བྱ་སྐྱིབས་ཅན་གྱི་སྒྲུབ་སྡེའི་བྱ་འདབ་ཅོག་སྒར་ཤེལ་གྱི་གཞལ་མེད་ཁང་ནས་ཕུལ་བ་དགེ་ལེགས་སུ་གྱུར་ཅིག།།",
    "target": "གད་པ་ གསེར་ གྱི་ བྱ་སྐྱིབས་ ཅན་ གྱི་ སྒྲུབ་སྡེ འི་ བྱ་འདབ་ ཅོག་ སྒ ར་ ཤེལ་ གྱི་ གཞལ་མེད་ཁང་ ནས་ ཕུལ་བ་ དགེ་ལེགས་ སུ་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
