[
  {
    "source": "༄༅།",
    "target": "༄༅ །"
  },
  {
    "source": "ཀློང་ཆེན་སྙིང་གི་ཐིག་ལེ་ལས༔",
    "target": "ཀློང་ ཆེན་ སྙིང་ གི་ ཐིག་ལེ་ ལས ༔"
  },
  {
    "source": "གཅོད་ཡུལ་མཁའ་འགྲོའི་གད་རྒྱང་བཞུགས༔",
    "target": "གཅོད་ ཡུལ་ མཁའ་འགྲོ འི་ གད་ རྒྱང་ བཞུགས ༔"
  },
  {
    "source": "དབྱིངས་ཕྱུག་བདེ་ཆེན་མཚོ་རྒྱལ་མ་ལ་ཕྱག་འཚལ་ལོ༔",
    "target": "དབྱིངས་ ཕྱུག་ བདེ་ཆེན་ མཚོ་ རྒྱལ་མ་ ལ་ ཕྱག་ འཚལ་ ལོ ༔"
  },
  {
    "source": "རང་བཞིན་རྫོགས་པ་ཆེན་པོ་ནི༔",
    "target": "རང་བཞིན་ རྫོགས་པ་ ཆེན་པོ་ ནི ༔"
  },
  {
    "source": "ཉག་གཅིག་རྩད་ནས་གཅོད་པའི་ཕྱིར༔",
    "target": "ཉག་ གཅིག་ རྩད་ ནས་ གཅོད་པ འི་ ཕྱི ར ༔"
  },
  {
    "source": "གཅད་བྱ་གཅོད་བྱེད་ལས་འདས་ཀྱང་༔",
    "target": "གཅད་ བྱ་ གཅོད་བྱེད་ ལས་ འདས་ ཀྱང་ ༔"
  },
  {
    "source": "སྤྲོས་པ་ཅན་གྱི་གང་ཟག་དང་༔",
    "target": "སྤྲོས་པ་ ཅན་ གྱི་ གང་ཟག་ དང་ ༔"
  },
  {
    "source": "བརྟུལ་ཞུགས་སྤྱོད་པ་ལམ་སློང་ཕྱིར༔",
    "target": "བརྟུལ་ཞུགས་ སྤྱོད་པ་ ལམ་ སློང་ ཕྱི ར ༔"
  },
  {
    "source": "ཕུང་པོ་གཟན་བསྐྱུར་མན་ངག་བསྟན༔",
    "target": "ཕུང་པོ་ གཟན་ བསྐྱུར་ མན་ངག་ བསྟན ༔"
  },
  {
    "source": "དེ་ལ་མཁོ་བའི་ཡོ་བྱད་ནི༔",
    "target": "དེ་ ལ་ མཁོ་བ འི་ ཡོ་བྱད་ ནི ༔"
  },
  {
    "source": "དྲེགས་པ་ཟིལ་གྱིས་གནོན་པའི་ཕྱིར༔",
    "target": "དྲེགས་པ་ ཟིལ་ གྱིས་ གནོན་པ འི་ ཕྱི ར ༔"
  },
  {
    "source": "སྡེར་བཞི་མ་ཉམས་གཅན་གཟན་ལྤགས༔",
    "target": "སྡེར་ བཞི་ མ་ ཉམས་ གཅན་གཟན་ ལྤགས ༔"
  },
  {
    "source": "ལྟ་བ་ཡས་འབུབས་ཅོག་པུ་དང་༔",
    "target": "ལྟ་བ་ ཡ ས་ འབུབ ས་ ཅོག་པུ་ དང་ ༔"
  },
  {
    "source": "སྤྱོད་པ་མས་འཛེགས་ཁ་ཊཱཾ་ཀ༔",
    "target": "སྤྱོད་པ་ མ ས་ འཛེགས་ ཁ་ ཊཱཾ་ ཀ ༔"
  },
  {
    "source": "ལྷ་འདྲེ་དབང་སྡུད་མཆོག་ཆེན་རྐང་༔",
    "target": "ལྷ་འདྲེ་ དབང་སྡུད་ མཆོག་ ཆེན་ རྐང་ ༔"
  },
  {
    "source": "སྣང་བ་ཟིལ་གནོན་ཌཱ་མ་རུ༔",
    "target": "སྣང་བ་ ཟིལ་ གནོན་ ཌཱ་མ་རུ ༔"
  },
  {
    "source": "མ་ཚོགས་དབང་སྒྱུར་དྲིལ་གཡེར་དང་༔",
    "target": "མ་ ཚོགས་ དབང་སྒྱུར་ དྲིལ་གཡེར་ དང་ ༔"
  },
  {
    "source": "སྟག་གཟིག་རས་མ་སྐྲའི་ཅོད་པན༔",
    "target": "སྟག་ གཟིག་ རས་མ་ སྐྲ འི་ ཅོད་པན ༔"
  },
  {
    "source": "མདོར་ན་བརྟུལ་ཞུགས་སྤྱོད་པ་ལ༔",
    "target": "མདོ ར་ ན་ བརྟུལ་ཞུགས་ སྤྱོད་པ་ ལ ༔"
  },
  {
    "source": "འོས་པའི་ཆས་རྣམས་སྟ་གོན་བྱ༔",
    "target": "འོས་པ འི་ ཆས་ རྣམས་ སྟ་གོན་ བྱ ༔"
  },
  {
    "source": "དེ་ནས་ས་གནད་གཉན་དམིགས་སུ༔",
    "target": "དེ་ ནས་ ས་གནད་ གཉན་ དམིགས་ སུ ༔"
  },
  {
    "source": "ཕོ་ཚོད་ལྷ་འདྲེར་བརྙས་སེམས་དང་༔",
    "target": "ཕོ་ ཚོད་ ལྷ་འདྲེ ར་ བརྙས་ སེམས་ དང་ ༔"
  },
  {
    "source": "ཆོས་བརྒྱད་བསམ་པས་མ་ཡིན་པར༔",
    "target": "ཆོས་ བརྒྱད་ བསམ་པ ས་ མ་ ཡིན་པ ར ༔"
  },
  {
    "source": "ཚད་མེད་བཞི་ཡིས་དཔའ་གདེང་བསྐྱེད༔",
    "target": "ཚད་མེད་ བཞི་ ཡིས་ དཔའ་ གདེང་ བསྐྱེད ༔"
  },
  {
    "source": "སྣང་བ་གང་ཤར་ཐོག་བརྫིས་བྱ༔",
    "target": "སྣང་བ་ གང་ ཤར་ ཐོག་ བརྫིས་ བྱ ༔"
  },
  {
    "source": "དེ་ཚེ་ཟིལ་གནོན་དམིགས་པ་ཡིས༔",
    "target": "དེ་ ཚེ་ ཟིལ་གནོན་ དམིགས་པ་ ཡིས ༔"
  },
  {
    "source": "མ་གཅུན་དགྲ་ལ་བྱ་ཤོར་མཚུངས༔",
    "target": "མ་ གཅུན་ དགྲ་ ལ་ བྱ་ ཤོར་ མཚུངས ༔"
  },
  {
    "source": "དེ་ཕྱིར་རིག་པ་བརྟུལ་ཞུགས་ངང་༔",
    "target": "དེ་ ཕྱི ར་ རིག་པ་ བརྟུལ་ཞུགས་ ངང་ ༔"
  },
  {
    "source": "ཕཊཿཅེས་རང་གི་སྙིང་ག་ནས༔",
    "target": "ཕཊཿ ཅེས་ རང་ གི་ སྙིང་ག་ ནས ༔"
  },
  {
    "source": "གནམ་ལྕགས་རྡོ་རྗེ་རྩེ་དགུ་པ༔",
    "target": "གནམ་ལྕགས་ རྡོ་རྗེ་རྩེ་དགུ་པ ༔"
  },
  {
    "source": "སྲ་བརྟན་ལྕི་ཞིང་འཐས་པ་ལ༔",
    "target": "སྲ་བརྟན་ ལྕི་ ཞིང་ འཐས་པ་ ལ ༔"
  },
  {
    "source": "འོད་ཟེར་མེ་དཔུང་འབར་བ་ཞིག༔",
    "target": "འོད་ཟེར་ མེ་དཔུང་ འབར་བ་ ཞིག ༔"
  },
  {
    "source": "གང་དམིགས་གཉན་སར་ཐོག་ལྟར་ཕོབ༔",
    "target": "གང་ དམིགས་ གཉན་ས ར་ ཐོག་ ལྟ ར་ ཕོབ ༔"
  },
  {
    "source": "དེར་གནས་ལྷ་འདྲེ་དཔུང་དང་བཅས༔",
    "target": "དེ ར་ གནས་ ལྷ་འདྲེ་ དཔུང་ དང་ བཅས ༔"
  },
  {
    "source": "འབྲོས་ཤིང་འཁྱེར་བའི་དབང་མེད་པར༔",
    "target": "འབྲོས་ ཤིང་ འཁྱེར་བ འི་ དབང་ མེད་པ ར ༔"
  },
  {
    "source": "དཔའ་ཟིལ་ཆག་སྟེ་གནས་པར་བསམ༔",
    "target": "དཔའ་ ཟིལ་ ཆག་ སྟེ་ གནས་པ ར་ བསམ ༔"
  },
  {
    "source": "དེ་ནས་ཚུལ་འཆོས་ངོ་ཚ་སོགས༔",
    "target": "དེ་ ནས་ ཚུལ་འཆོས་ ངོ་ ཚ་ སོགས ༔"
  },
  {
    "source": "ཐ་མལ་འཁུ་འཕྲིགས་བློ་སྤངས་ལ༔",
    "target": "ཐ་མལ་ འཁུ་ འཕྲིགས་ བློ་ སྤངས་ ལ ༔"
  },
  {
    "source": "བརྟུལ་ཞུགས་ངར་མའི་གདེང་ལྡན་པས༔",
    "target": "བརྟུལ་ཞུགས་ ངར་མ འི་ གདེང་ལྡན་པ ས ༔"
  },
  {
    "source": "འགྲོ་ལུགས་རྣམ་པ་བཞི་དག་ལས༔",
    "target": "འགྲོ་ལུགས་ རྣམ་པ་ བཞི་ དག་ ལས ༔"
  },
  {
    "source": "ལྟ་བའི་གདེང་འགྲོས་ཤུགས་ཀྱིས་འགྲོ༔",
    "target": "ལྟ་བ འི་ གདེང་ འགྲོ ས་ ཤུགས་ ཀྱིས་ འགྲོ ༔"
  },
  {
    "source": "དེ་ཡང་སྣང་སྲིད་ལྷ་འདྲེ་དང་༔",
    "target": "དེ་ ཡང་ སྣང་སྲིད་ ལྷ་འདྲེ་ དང་ ༔"
  },
  {
    "source": "གནས་གདོན་ལམ་འདྲེ་འཁྱམ་པོ་ཀུན༔",
    "target": "གནས་ གདོན་ ལམ་ འདྲེ་ འཁྱམ་པོ་ ཀུན ༔"
  },
  {
    "source": "བཀུག་ལ་ར་ལུག་བདས་པ་བཞིན༔",
    "target": "བཀུག་ ལ་ ར་ལུག་ བདས་པ་ བཞིན ༔"
  },
  {
    "source": "གཉན་སར་རང་དབང་མེད་པར་གཅུར༔",
    "target": "གཉན་ས ར་ རང་དབང་ མེད་པ ར་ གཅུར ༔"
  },
  {
    "source": "གནས་དེར་སླེབས་མ་ཐག་ཉིད་དུ༔",
    "target": "གནས་ དེ ར་ སླེབས་ མ་ ཐག་ ཉིད་ དུ ༔"
  },
  {
    "source": "དྲག་ཤུལ་འབར་བའི་སྟངས་སྟབས་ཀྱིས༔",
    "target": "དྲག་ཤུལ་ འབར་བ འི་ སྟངས་སྟབས་ ཀྱིས ༔"
  },
  {
    "source": "ལྷ་འདྲེ་ཀུན་གྱི་རྐང་པ་ནས༔",
    "target": "ལྷ་འདྲེ་ ཀུན་ གྱི་ རྐང་པ་ ནས ༔"
  },
  {
    "source": "བཟུང་སྟེ་ཀླད་ལ་ལན་གསུམ་བསྐོར༔",
    "target": "བཟུང་ སྟེ་ ཀླད་ ལ་ ལན་ གསུམ་ བསྐོར ༔"
  },
  {
    "source": "དབང་ཆེན་གཞི་ལ་བརྡབ་པར་བསམ༔",
    "target": "དབང་ ཆེན་ གཞི་ ལ་ བརྡབ་པ ར་ བསམ ༔"
  },
  {
    "source": "ཅོག་པུ་སྟན་བཅས་ཤུགས་ཀྱིས་བསྐྱུར༔",
    "target": "ཅོག་པུ་ སྟན་ བཅས་ ཤུགས་ ཀྱིས་ བསྐྱུར ༔"
  },
  {
    "source": "ལྷ་འདྲེ་ཇི་ལྟར་དབྱིངས་ཆེ་ཡང་༔",
    "target": "ལྷ་འདྲེ་ ཇི་ ལྟ ར་ དབྱིངས་ ཆེ་ ཡང་ ༔"
  },
  {
    "source": "མི་ལྷོངས་མི་སྲིད་ཟི་ཁོལ་འགྲོ༔",
    "target": "མི་ ལྷོངས་ མི་ སྲིད་ ཟི་ ཁོལ་ འགྲོ ༔"
  },
  {
    "source": "རྣལ་འབྱོར་བརྟུལ་ཞུགས་ཆུང་གྱུར་ན༔",
    "target": "རྣལ་འབྱོར་ བརྟུལ་ཞུགས་ ཆུང་ གྱུར་ ན ༔"
  },
  {
    "source": "རིམ་པས་བློ་དང་སྦྱར་ཏེ་བྱ༔",
    "target": "རིམ་པ ས་ བློ་ དང་ སྦྱར་ ཏེ་ བྱ ༔"
  },
  {
    "source": "དེ་ནས་རང་ཉིད་སྐད་ཅིག་གིས༔",
    "target": "དེ་ ནས་ རང་ ཉིད་ སྐད་ ཅིག་ གིས ༔"
  },
  {
    "source": "གསང་བ་ཡེ་ཤེས་མཁའ་འགྲོ་མ༔",
    "target": "གསང་བ་ ཡེ་ཤེས་མཁའ་འགྲོ་ མ ༔"
  },
  {
    "source": "ཆེ་ཆུང་སྲིད་པའི་གཏོས་དང་མཉམ༔",
    "target": "ཆེ་ ཆུང་ སྲིད་པ འི་ གཏོས་ དང་ མཉམ ༔"
  },
  {
    "source": "རྣམ་འགྱུར་རྫོགས་པའི་སྐུར་བསྐྱེད་ལ༔",
    "target": "རྣམ་འགྱུར་ རྫོགས་པ འི་ སྐུ ར་ བསྐྱེད་ ལ ༔"
  },
  {
    "source": "མི་རྐང་གླིང་བུ་དྲག་ཏུ་འབུད༔",
    "target": "མི་ རྐང་གླིང་ བུ་ དྲག་ ཏུ་ འབུད ༔"
  },
  {
    "source": "ལྟ་བའི་ངར་བསྐྱེད་བྲོ་བརྡུང་བྱ༔",
    "target": "ལྟ་བ འི་ ངར་བསྐྱེད་ བྲོ་ བརྡུང་ བྱ ༔"
  },
  {
    "source": "ཕཊཿའཇིགས་མེད་བརྟུལ་ཞུགས་སྤྱོད་པའི་རྣལ་འབྱོར་ང་༔",
    "target": "ཕཊཿ འཇིགས་མེད་ བརྟུལ་ཞུགས་ སྤྱོད་པ འི་ རྣལ་འབྱོར་ ང་ ༔"
  },
  {
    "source": "འཁོར་འདས་མཉམ་པར་བརྡལ་བའི་དགོངས་སྤྱོད་ཀྱིས༔",
    "target": "འཁོར་འདས་ མཉམ་པ ར་ བརྡལ་བ འི་ དགོངས་ སྤྱོད་ ཀྱིས ༔"
  },
  {
    "source": "བདག་འཛིན་ལྷ་འདྲེའི་སྟེང་དུ་བྲོ་ཞིག་བརྡུང་༔",
    "target": "བདག་ འཛིན་ ལྷ་འདྲེ འི་ སྟེང་ དུ་ བྲོ་ ཞིག་ བརྡུང་ ༔"
  },
  {
    "source": "གཉིས་འཛིན་འཁོར་བའི་རྣམ་རྟོག་རྡུལ་དུ་རློག༔",
    "target": "གཉིས་ འཛིན་ འཁོར་བ འི་ རྣམ་རྟོག་ རྡུལ་ དུ་ རློག ༔"
  },
  {
    "source": "རྩ་བརྒྱུད་རིག་འཛིན་བླ་མ་བྲོ་ལ་བྱོན༔",
    "target": "རྩ་ བརྒྱུད་ རིག་འཛིན་ བླ་མ་ བྲོ་ ལ་ བྱོན ༔"
  },
  {
    "source": "ཡི་དམ་དཔའ་བོ་རྒྱ་མཚོ་བྲོ་ལ་བྱོན༔",
    "target": "ཡི་དམ་ དཔའ་བོ་ རྒྱ་མཚོ་ བྲོ་ ལ་ བྱོན ༔"
  },
  {
    "source": "མཁའ་འགྲོ་གནས་ཉུལ་མ་ཚོགས་བྲོ་ལ་བྱོན༔",
    "target": "མཁའ་འགྲོ་ གནས་ ཉུལ་མ་ ཚོགས་ བྲོ་ ལ་ བྱོན ༔"
  },
  {
    "source": "བརྟུལ་ཞུགས་ལམ་དུ་ལོངས་པར་བྱིན་གྱིས་རློབས༔",
    "target": "བརྟུལ་ཞུགས་ ལམ་ དུ་ ལོངས་པ ར་ བྱིན་ གྱིས་ རློབས ༔"
  },
  {
    "source": "ཕཊཿཤར་ཕྱོགས་ལུས་འཕགས་གླིང་དུ་བརྡུངས་ཙ་ན༔",
    "target": "ཕཊཿ ཤར་ཕྱོགས་ ལུས་ འཕགས་ གླིང་ དུ་ བརྡུངས་ ཙ་ ན ༔"
  },
  {
    "source": "དཔའ་བོ་མཁའ་འགྲོའི་བྲོ་ར་ཟླུམ་ལ་འཁྱིལ༔",
    "target": "དཔའ་བོ་མཁའ་འགྲོ འི་ བྲོ་ ར་ ཟླུམ་ ལ་ འཁྱིལ ༔"
  },
  {
    "source": "ཞེ་སྡང་རྒྱལ་པོའི་མགོ་ལ་ཆེམས་སེ་ཆེམ༔",
    "target": "ཞེ་སྡང་ རྒྱལ་པོ འི་ མགོ་ ལ་ ཆེམས་ སེ་ ཆེམ ༔"
  },
  {
    "source": "མེ་ལོང་ཡེ་ཤེས་གླིང་བུ་ཀྱུ་རུ་རུ༔",
    "target": "མེ་ལོང་ ཡེ་ཤེས་ གླིང་བུ་ ཀྱུ་རུ་རུ ༔"
  },
  {
    "source": "ཧཱུྃ་ཧཱུྃ་ཧཱུྃ༔",
    "target": "ཧཱུྃ་ ཧཱུྃ་ ཧཱུྃ ༔"
  },
  {
    "source": "ཕཊཿལྷོ་ཡི་འཛམ་བུའི་གླིང་དུ་བརྡུངས་ཙ་ན༔",
    "target": "ཕཊཿལྷོ་ ཡི་ འཛམ་བུ འི་ གླིང་ དུ་ བརྡུངས་ ཙ་ ན ༔"
  },
  {
    "source": "དཔའ་བོ་མཁའ་འགྲོའི་བྲོ་ར་ཟུར་གསུམ་དབལ༔",
    "target": "དཔའ་བོ་མཁའ་འགྲོ འི་ བྲོ་ ར་ ཟུར་ གསུམ་ དབལ ༔"
  },
  {
    "source": "ང་རྒྱལ་གཤིན་རྗེའི་མགོ་ལ་ཆེམས་སེ་ཆེམ༔",
    "target": "ང་རྒྱལ་ གཤིན་རྗེ འི་ མགོ་ ལ་ ཆེམས་སེ་ཆེམ ༔"
  },
  {
    "source": "མཉམ་ཉིད་ཡེ་ཤེས་ཐོད་རྔ་ཁྲོ་ལོ་ལོ༔",
    "target": "མཉམ་ཉིད་ཡེ་ཤེས་ ཐོད་རྔ་ ཁྲོ་ ལོ་ ལོ ༔"
  },
  {
    "source": "ཧཱུྃ་ཧཱུྃ་ཧཱུྃ༔",
    "target": "ཧཱུྃ་ ཧཱུྃ་ ཧཱུྃ ༔"
  },
  {
    "source": "ཕཊཿནུབ་ཀྱི་བ་ལང་སྤྱོད་ལ་བརྡུངས་ཙ་ན༔",
    "target": "ཕཊཿནུབ་ ཀྱི་ བ་ལང་སྤྱོད་ ལ་ བརྡུངས་ ཙ་ ན ༔"
  },
  {
    "source": "དཔའ་བོ་མཁའ་འགྲོའི་བྲོ་ར་ཟླ་གམ་འཁྱིལ༔",
    "target": "དཔའ་བོ་མཁའ་འགྲོ འི་ བྲོ་ ར་ ཟླ་གམ་ འཁྱིལ ༔"
  },
  {
    "source": "འདོད་ཆགས་སྲིན་མོའི་མགོ་ལ་ཆེམས་སེ་ཆེམ༔",
    "target": "འདོད་ཆགས་ སྲིན་མོ འི་ མགོ་ ལ་ ཆེམས་སེ་ཆེམ ༔"
  },
  {
    "source": "སོར་རྟོག་ཡེ་ཤེས་དྲིལ་གཡེར་ཁྲོ་ལོ་ལོ༔",
    "target": "སོ ར་ རྟོག་ ཡེ་ཤེས་ དྲིལ་གཡེར་ ཁྲོ་ ལོ་ ལོ ༔"
  },
  {
    "source": "ཧཱུྃ་ཧཱུྃ་ཧཱུྃ༔",
    "target": "ཧཱུྃ་ ཧཱུྃ་ ཧཱུྃ ༔"
  },
  {
    "source": "ཕཊཿབྱང་གི་སྒྲ་མི་སྙན་ལ་བརྡུངས་ཙ་ན༔",
    "target": "ཕཊཿ བྱང་ གི་ སྒྲ་མི་སྙན་ ལ་ བརྡུངས་ ཙ་ ན ༔"
  },
  {
    "source": "དཔའ་བོ་མཁའ་འགྲོའི་བྲོ་ར་གྲུ་བཞི་ལམ༔",
    "target": "དཔའ་བོ་མཁའ་འགྲོ འི་ བྲོ་ ར་ གྲུ་བཞི་ ལམ ༔"
  },
  {
    "source": "ཕྲག་དོག་དམ་སྲིའི་མགོ་ལ་ཆེམས་སེ་ཆེམ༔",
    "target": "ཕྲག་དོག་ དམ་ སྲི འི་ མགོ་ ལ་ ཆེམས་ སེ་ ཆེམ ༔"
  },
  {
    "source": "བྱ་གྲུབ་ཡེ་ཤེས་ཅོད་པན་པུ་རུ་རུ༔",
    "target": "བྱ་གྲུབ་ཡེ་ཤེས་ ཅོད་པན་ པུ་ རུ་རུ ༔"
  },
  {
    "source": "ཧཱུྃ་ཧཱུྃ་ཧཱུྃ༔",
    "target": "ཧཱུྃ་ ཧཱུྃ་ ཧཱུྃ ༔"
  },
  {
    "source": "ཕཊཿདབུས་ཕྱོགས་ལྷུན་པོའི་རྩེ་རུ་བརྡུངས་ཙ་ན༔",
    "target": "ཕཊཿ དབུས་ཕྱོགས་ ལྷུན་པོ འི་ རྩེ་ རུ་ བརྡུངས་ ཙ་ ན ༔"
  },
  {
    "source": "དཔའ་བོ་མཁའ་འགྲོའི་བྲོ་ར་བྱིན་རེ་ཆགས༔",
    "target": "དཔའ་བོ་མཁའ་འགྲོ འི་ བྲོ་ ར་ བྱིན་ རེ་ ཆགས ༔"
  },
  {
    "source": "གཏི་མུག་ཤི་འདྲེའི་མགོ་ལ་ཆེམས་སེ་ཆེམ༔",
    "target": "གཏི་མུག་ ཤི་ འདྲེ འི་ མགོ་ ལ་ ཆེམས་ སེ་ ཆེམ ༔"
  },
  {
    "source": "ཆོས་དབྱིངས་ཡེ་ཤེས་ཧཱུྃ་གླུ་ཀྱུ་རུ་རུ༔",
    "target": "ཆོས་དབྱིངས་ ཡེ་ཤེས་ ཧཱུྃ་ གླུ་ ཀྱུ་ རུ་ རུ ༔"
  },
  {
    "source": "ཧཱུྃ་ཧཱུྃ་ཧཱུྃ༔",
    "target": "ཧཱུྃ་ ཧཱུྃ་ ཧཱུྃ ༔"
  },
  {
    "source": "ཕཊཿཅེས་བརྡུང་ཤེས་པ་གཏད་མེད་བཏང་༔",
    "target": "ཕཊཿ ཅེས་ བརྡུང་ ཤེས་པ་ གཏད་མེད་ བཏང་ ༔"
  },
  {
    "source": "དེ་ནས་ཅོག་པུ་འབུབ་པ་ནི༔",
    "target": "དེ་ ནས་ ཅོག་ པུ་ འབུབ་པ་ ནི ༔"
  },
  {
    "source": "གཞི་དེའི་ལྷ་འདྲེ་གདུག་པ་ཅན༔",
    "target": "གཞི་ དེ འི་ ལྷ་འདྲེ་ གདུག་པ་ ཅན ༔"
  },
  {
    "source": "གན་རྐྱལ་བསྒྱེལ་བའི་ཡན་ལག་ལྔར༔",
    "target": "གན་རྐྱལ་ བསྒྱེལ་བ འི་ ཡན་ལག་ ལྔར ༔"
  },
  {
    "source": "གནམ་ལྕགས་ཕུར་བུ་བཏབ་པར་བསམ༔",
    "target": "གནམ་ལྕགས་ ཕུར་བུ་ བཏབ་པ ར་ བསམ ༔"
  },
  {
    "source": "ཕཊཿཤར་ཕྱོགས་རྡོ་རྗེ་མཁའ་འགྲོ་མས༔",
    "target": "ཕཊཿ ཤར་ཕྱོགས་ རྡོ་རྗེ་མཁའ་འགྲོ་ མ ས ༔"
  },
  {
    "source": "བྱམས་པ་ཆེན་པོའི་ཕུར་པ་ཁྱེར༔",
    "target": "བྱམས་པ་ ཆེན་པོ འི་ ཕུར་པ་ ཁྱེར ༔"
  },
  {
    "source": "ལྷོ་ཕྱོགས་རིན་ཆེན་མཁའ་འགྲོ་མས༔",
    "target": "ལྷོ་ཕྱོགས་ རིན་ཆེན་ མཁའ་འགྲོ་ མས ༔"
  },
  {
    "source": "སྙིང་རྗེ་ཆེན་པོའི་ཕུར་པ་ཁྱེར༔",
    "target": "སྙིང་རྗེ་ ཆེན་པོ འི་ ཕུར་པ་ ཁྱེར ༔"
  },
  {
    "source": "ནུབ་ཕྱོགས་པདྨ་མཁའ་འགྲོ་མས༔",
    "target": "ནུབ་ཕྱོགས་ པདྨ་ མཁའ་འགྲོ་ མས ༔"
  },
  {
    "source": "དགའ་བ་ཆེན་པོའི་ཕུར་པ་ཁྱེར༔",
    "target": "དགའ་བ་ ཆེན་པོ འི་ ཕུར་པ་ ཁྱེར ༔"
  },
  {
    "source": "བྱང་ཕྱོགས་ལས་ཀྱི་མཁའ་འགྲོ་མས༔",
    "target": "བྱང་ཕྱོགས་ ལས་ ཀྱི་ མཁའ་འགྲོ་མ ས ༔"
  },
  {
    "source": "བཏང་སྙོམས་ཆེན་པོའི་ཕུར་པ་ཁྱེར༔",
    "target": "བཏང་སྙོམས་ ཆེན་པོ འི་ ཕུར་པ་ ཁྱེར ༔"
  },
  {
    "source": "དབུས་ཕྱོགས་སངས་རྒྱས་མཁའ་འགྲོ་མས༔",
    "target": "དབུས་ཕྱོགས་ སངས་རྒྱས་ མཁའ་འགྲོ་མ ས ༔"
  },
  {
    "source": "བྱང་ཆུབ་སེམས་ཀྱི་ཕུར་པ་ཁྱེར༔",
    "target": "བྱང་ཆུབ་སེམས་ ཀྱི་ ཕུར་པ་ ཁྱེར ༔"
  },
  {
    "source": "བདག་འཛིན་ལྷ་འདྲེའི་མགོ་བོ་དང་༔",
    "target": "བདག་ འཛིན་ ལྷ་འདྲེ འི་ མགོ་བོ་ དང་ ༔"
  },
  {
    "source": "ལྷུ་ཚིགས་བཞི་ལ་བཏབ་པ་ཡིས༔",
    "target": "ལྷུ་ ཚིགས་ བཞི་ ལ་ བཏབ་པ་ ཡིས ༔"
  },
  {
    "source": "གཡོ་འགུལ་མེད་པར་གནས་པར་གྱུར༔",
    "target": "གཡོ་འགུལ་ མེད་པ ར་ གནས་པ ར་ གྱུར ༔"
  },
  {
    "source": "ཕཊཿཅེས་བརྗོད་བདག་གཞན་ལྷ་འདྲེ་གསུམ༔",
    "target": "ཕཊཿ ཅེས་ བརྗོད་ བདག་ གཞན་ ལྷ་འདྲེ་ གསུམ ༔"
  },
  {
    "source": "གང་དུ་མི་དམིགས་མཉམ་པར་བཞག༔",
    "target": "གང་ དུ་ མི་ དམིགས་ མཉམ་པ ར་ བཞག ༔"
  },
  {
    "source": "དེ་ནས་ལྷ་འདྲེ་ངོས་ཟིན་ནས༔",
    "target": "དེ་ ནས་ ལྷ་འདྲེ་ ངོས་ ཟིན་ ནས ༔"
  },
  {
    "source": "ལུས་སྦྱིན་དངོས་ལ་འཇུག་པ་ནི༔",
    "target": "ལུས་སྦྱིན་ དངོས་ ལ་ འཇུག་པ་ ནི ༔"
  },
  {
    "source": "ཕཊཿརང་སྣང་འོད་གསལ་བདེ་བ་ཆེན་པོའི་དབྱིངས༔",
    "target": "ཕཊཿ རང་ སྣང་ འོད་གསལ་ བདེ་བ་ ཆེན་པོ འི་ དབྱིངས ༔"
  },
  {
    "source": "འབད་རྩོལ་སྤྲོས་པ་བྲལ་བའི་ནམ་མཁའ་ལ༔",
    "target": "འབད་རྩོལ་ སྤྲོས་པ་ བྲལ་བ འི་ ནམ་མཁའ་ ལ ༔"
  },
  {
    "source": "རྩ་བའི་བླ་མ་དྲུག་པ་རྡོ་རྗེ་འཆང་༔",
    "target": "རྩ་བ འི་ བླ་མ་ དྲུག་པ་ རྡོ་རྗེ་ འཆང་ ༔"
  },
  {
    "source": "དགོངས་བརྡ་སྙན་བརྒྱུད་བླ་མ་ཡི་དམ་ལྷ༔",
    "target": "དགོངས་ བརྡ་ སྙན་བརྒྱུད་ བླ་མ་ ཡི་དམ་ ལྷ ༔"
  },
  {
    "source": "མཁའ་འགྲོ་ཆོས་སྐྱོང་སྲུང་མ་སྤྲིན་ལྟར་གཏིབས༔",
    "target": "མཁའ་འགྲོ་ ཆོས་སྐྱོང་ སྲུང་མ་ སྤྲིན་ ལྟ ར་ གཏིབས ༔"
  },
  {
    "source": "མ་འགགས་འཇའ་ཚོན་ཐིག་ལེའི་ཀློང་དུ་གསལ༔",
    "target": "མ་ འགགས་ འཇའ་ཚོན་ ཐིག་ལེ འི་ ཀློང་ དུ་ གསལ ༔"
  },
  {
    "source": "ཞེས་པས་ཚོགས་ཞིང་གསལ་བཏབ་ལ༔",
    "target": "ཞེས་ པ ས་ ཚོགས་ ཞིང་ གསལ་ བཏབ་ ལ ༔"
  },
  {
    "source": "ལྷ་འདྲེས་གཙོ་བྱས་སེམས་ཅན་ཀུན༔",
    "target": "ལྷ་འདྲེ ས་ གཙོ་ བྱས་ སེམས་ཅན་ ཀུན ༔"
  },
  {
    "source": "ཁྱེད་ཤེས་བློ་ཡིས་སྐྱབས་འགྲོར་དམིགས༔",
    "target": "ཁྱེད་ ཤེས་ བློ་ ཡིས་ སྐྱབས་ འགྲོ ར་ དམིགས ༔"
  },
  {
    "source": "ཕཊཿརང་བྱུང་གི་རིག་པ་བཅོས་མེད་འདི༔",
    "target": "ཕཊཿ རང་ བྱུང་ གི་ རིག་པ་ བཅོས་ མེད་ འདི ༔"
  },
  {
    "source": "སྐྱབས་ཡུལ་གྱི་ངོ་བོར་མ་རིག་པའི༔",
    "target": "སྐྱབས་ ཡུལ་ གྱི་ ངོ་བོ ར་ མ་རིག་པ འི ༔"
  },
  {
    "source": "སྡུག་བསྔལ་གྱི་རྒྱ་མཚོར་བྱིངས་པ་རྣམས༔",
    "target": "སྡུག་བསྔལ་ གྱི་ རྒྱ་མཚོ ར་ བྱིངས་པ་ རྣམས ༔"
  },
  {
    "source": "སྐུ་གསུམ་གྱི་དགོངས་པས་བསྐྱབ་ཏུ་གསོལ༔",
    "target": "སྐུ་ གསུམ་ གྱི་ དགོངས་པ ས་ བསྐྱབ་ ཏུ་ གསོལ ༔"
  },
  {
    "source": "ལན་གསུམ་དེ་ནས་སེམས་བསྐྱེད་ནི༔",
    "target": "ལན་ གསུམ་ དེ་ ནས་ སེམས་བསྐྱེད་ ནི ༔"
  },
  {
    "source": "ཕཊཿསྣང་བ་ལ་དངོས་པོར་འཛིན་པའི་སེམས༔",
    "target": "ཕཊཿ སྣང་བ་ ལ་ དངོས་པོ ར་ འཛིན་པ འི་ སེམས ༔"
  },
  {
    "source": "བརྟུལ་ཞུགས་ཀྱི་སྤྱོད་པས་ཚར་བཅད་ནས༔",
    "target": "བརྟུལ་ཞུགས་ ཀྱི་ སྤྱོད་པ ས་ ཚར་ བཅད་ ནས ༔"
  },
  {
    "source": "ཡང་དག་གི་གནས་ལུགས་རྟོགས་བྱའི་ཕྱིར༔",
    "target": "ཡང་དག་ གི་ གནས་ལུགས་ རྟོགས་ བྱ འི་ ཕྱི ར ༔"
  },
  {
    "source": "རེ་དྭོགས་དང་བྲལ་བར་སེམས་བསྐྱེད་དོ༔",
    "target": "རེ་ དྭོགས་ དང་ བྲལ་བ ར་ སེམས་ བསྐྱེད་ དོ ༔"
  },
  {
    "source": "དེ་ནས་མཎྜལ་ནི༔",
    "target": "དེ་ ནས་ མཎྜལ་ ནི ༔"
  },
  {
    "source": "ཁོག་པ་རི་རབ༔",
    "target": "ཁོག་པ་ རི་རབ ༔"
  },
  {
    "source": "ཡན་ལག་གླིང་བཞི༔",
    "target": "ཡན་ལག་ གླིང་ བཞི ༔"
  },
  {
    "source": "ཉིང་ལག་གླིང་ཕྲན༔",
    "target": "ཉིང་ལག་ གླིང་ ཕྲན ༔"
  },
  {
    "source": "མགོ་བོ་ལྷ་གནས༔",
    "target": "མགོ་བོ་ ལྷ་གནས ༔"
  },
  {
    "source": "མིག་གཉིས་ཉི་ཟླ༔",
    "target": "མིག་ གཉིས་ ཉི་ཟླ ༔"
  },
  {
    "source": "དོན་སྣོད་ལྷ་མིའི་དཔལ་འབྱོར་དུ་བསམས་ལ༔",
    "target": "དོན་ སྣོད་ ལྷ་མི འི་ དཔལ་འབྱོར་ དུ་ བསམས་ ལ ༔"
  },
  {
    "source": "ཕཊཿགཅེས་འཛིན་གྱི་ཕུང་པོ་སྒྱུ་མའི་ལུས༔",
    "target": "ཕཊཿ གཅེས་འཛིན་ གྱི་ ཕུང་པོ་ སྒྱུ་མ འི་ ལུས ༔"
  },
  {
    "source": "མཎྜལ་གྱི་ཚོམ་བུར་རབ་བཀོད་ནས༔",
    "target": "མཎྜལ་ གྱི་ ཚོམ་བུ ར་ རབ་ བཀོད་ ནས ༔"
  },
  {
    "source": "ཚོགས་ཞིང་གི་ལྷ་ལ་ལྟོས་མེད་འབུལ༔",
    "target": "ཚོགས་ ཞིང་ གི་ ལྷ་ ལ་ ལྟོས་མེད་ འབུལ ༔"
  },
  {
    "source": "བདག་འཛིན་གྱི་རྩ་བ་ཆོད་པར་ཤོག༔",
    "target": "བདག་ འཛིན་ གྱི་ རྩ་བ་ ཆོད་པ ར་ ཤོག ༔"
  },
  {
    "source": "ཕཊཿདེ་ནས་བླ་མའི་རྣལ་འབྱོར་ནི༔",
    "target": "ཕཊཿ དེ་ ནས་ བླ་མ འི་ རྣལ་འབྱོར་ ནི ༔"
  },
  {
    "source": "ཕཊཿདབྱིངས་ཟག་མེད་ཆོས་སྐུའི་ནམ་མཁའ་ལ༔",
    "target": "ཕཊཿདབྱིངས་ ཟག་མེད་ ཆོས་སྐུ འི་ ནམ་མཁའ་ ལ ༔"
  },
  {
    "source": "མདངས་འཇའ་ཟེར་ཐིག་ལེ་འཁྲུགས་པའི་དབུས༔",
    "target": "མདངས་ འཇའ་ ཟེར་ ཐིག་ལེ་ འཁྲུགས་པ འི་ དབུས ༔"
  },
  {
    "source": "ཕ་དུས་གསུམ་ཀུན་མཁྱེན་པདྨ་འབྱུང་༔",
    "target": "ཕ་ དུས་ གསུམ་ ཀུན་མཁྱེན་ པདྨ་ འབྱུང་ ༔"
  },
  {
    "source": "ཚུལ་བརྟུལ་ཞུགས་སྤྱོད་པའི་ཧེ་རུ་ཀ༔",
    "target": "ཚུལ་ བརྟུལ་ཞུགས་ སྤྱོད་པ འི་ ཧེ་རུ་ཀ ༔"
  },
  {
    "source": "མ་མཁའ་འགྲོ་རྒྱ་མཚོའི་ཚོགས་དང་བཅས༔",
    "target": "མ་ མཁའ་འགྲོ་ རྒྱ་མཚོ འི་ ཚོགས་ དང་ བཅས ༔"
  },
  {
    "source": "སྐུ་མཚན་དཔེའི་གཟི་བྱིན་ཏ་ལ་ལ༔",
    "target": "སྐུ་ མཚན་ དཔེ འི་ གཟི་བྱིན་ ཏ་ལ་ ལ ༔"
  },
  {
    "source": "གསུང་གང་འདུལ་ཆོས་སྒྲ་འུ་རུ་རུ༔",
    "target": "གསུང་ གང་ འདུལ་ ཆོས་ སྒྲ་ འུ་རུ་རུ ༔"
  },
  {
    "source": "ཐུགས་འོད་གསལ་རྡོ་རྗེ་སྙིང་པོའི་ངང་༔",
    "target": "ཐུགས་ འོད་གསལ་ རྡོ་རྗེ་ སྙིང་པོ འི་ ངང་ ༔"
  },
  {
    "source": "བུ་མོས་གུས་དྲག་པོས་གསོལ་བ་འདེབས༔",
    "target": "བུ་མོ ས་ གུས་ དྲག་པོ ས་ གསོལ་བ་ འདེབས ༔"
  },
  {
    "source": "ཕྱི་རྣམ་རྟོག་དགྲར་ལངས་ལྷ་འདྲེའི་གཟུགས༔",
    "target": "ཕྱི་ རྣམ་རྟོག་ དགྲ ར་ ལངས་ ལྷ་འདྲེ འི་ གཟུགས ༔"
  },
  {
    "source": "ནང་རེ་དང་དོགས་པའི་གཉིས་འཛིན་སེམས༔",
    "target": "ནང་ རེ་ དང་ དོགས་པ འི་ གཉིས་ འཛིན་ སེམས ༔"
  },
  {
    "source": "བར་སྣང་བ་སྣ་ཚོགས་རྐྱེན་ངན་ཀུན༔",
    "target": "བར་སྣང་བ་ སྣ་ཚོགས་ རྐྱེན་ངན་ ཀུན ༔"
  },
  {
    "source": "ཆོས་ཟབ་མོ་བདུད་ཀྱི་གཅོད་ཡུལ་གྱིས༔",
    "target": "ཆོས་ ཟབ་མོ་ བདུད་ ཀྱི་ གཅོད་ ཡུལ་ གྱིས ༔"
  },
  {
    "source": "དུས་ད་ལྟ་སྟན་ཐོག་འདི་རུ་ཆོད༔",
    "target": "དུས་ ད་ ལྟ་ སྟན་ ཐོག་ འདི་ རུ་ ཆོད ༔"
  },
  {
    "source": "དབྱིངས་ཆོས་སྐུའི་རྒྱལ་ས་ཟིན་པ་རུ༔",
    "target": "དབྱིངས་ ཆོས་ སྐུ འི་ རྒྱལ་ས་ ཟིན་པ་ རུ ༔"
  },
  {
    "source": "ཕ་རྗེ་བཙུན་བླ་མས་བྱིན་གྱིས་རློབས༔",
    "target": "ཕ་ རྗེ་བཙུན་ བླ་མ ས་ བྱིན་ གྱིས་ རློབས ༔"
  },
  {
    "source": "ཕཊཿཕཊཿཕཊཿཅེས་བརྗོད་ཚོགས་ཞིང་རང་ལ་བསྟིམ༔",
    "target": "ཕཊཿཕཊཿ ཕཊཿ ཅེས་ བརྗོད་ ཚོགས་ ཞིང་ རང་ ལ་ བསྟིམ ༔"
  },
  {
    "source": "གཉིས་མེད་ངང་དུ་མཉམ་པར་བཞག༔",
    "target": "གཉིས་ མེད་ ངང་ དུ་ མཉམ་པ ར་ བཞག ༔"
  },
  {
    "source": "ཕཊཿདེ་ནས་བག་ཆགས་སྙིགས་མའི་ལུས༔",
    "target": "ཕཊཿ དེ་ ནས་ བག་ཆགས་ སྙིགས་མ འི་ ལུས ༔"
  },
  {
    "source": "ཚོ་ཞིང་སྣུམ་ལ་ལྟོས་ཆེ་བའི༔",
    "target": "ཚོ་ ཞིང་ སྣུམ་ ལ་ ལྟོས་ ཆེ་ བ འི ༔"
  },
  {
    "source": "དབུས་ནས་དྭངས་མའི་རིག་པ་ནི༔",
    "target": "དབུས་ ནས་ དྭངས་མ འི་ རིག་པ་ ནི ༔"
  },
  {
    "source": "ཁྲོས་མའི་རྣམ་པར་ཕཊཿཅེས་དབྱེ༔",
    "target": "ཁྲོས་ མ འི་ རྣམ་པ ར་ ཕཊཿ ཅེས་ དབྱེ ༔"
  },
  {
    "source": "ཞལ་གཅིག་ཕྱག་གཉིས་གྲི་ཐོད་ཅན༔",
    "target": "ཞལ་ གཅིག་ ཕྱག་ གཉིས་ གྲི་ ཐོད་ ཅན ༔"
  },
  {
    "source": "དེ་ཡིས་རང་ལུས་ཐོད་པ་ཕྲལ༔",
    "target": "དེ་ ཡིས་ རང་ ལུས་ ཐོད་པ་ ཕྲལ ༔"
  },
  {
    "source": "སྟོང་ཁམས་ཁྱབ་པའི་མི་མགོ་ཡི༔",
    "target": "སྟོང་ ཁམས་ ཁྱབ་པ འི་ མི་ མགོ་ ཡི ༔"
  },
  {
    "source": "སྒྱེད་པུ་གསུམ་གྱི་ཁར་བཞག་ནང་༔",
    "target": "སྒྱེད་པུ་ གསུམ་ གྱི་ ཁ ར་ བཞག་ ནང་ ༔"
  },
  {
    "source": "འབྱུང་ལུས་ཚོགས་སུ་བཤམས་པ་དེ༔",
    "target": "འབྱུང་ ལུས་ ཚོགས་ སུ་ བཤམས་པ་ དེ ༔"
  },
  {
    "source": "འབྲུ་གསུམ་འོད་ཀྱིས་བདུད་རྩིར་སྦར༔",
    "target": "འབྲུ་ གསུམ་ འོད་ ཀྱིས་ བདུད་རྩི ར་ སྦར ༔"
  },
  {
    "source": "ཨོཾ་ཨཱཿཧཱུྃ་དང་ཧ་ཧོ་ཧྲཱིཿཅི་མང་བརྗོད་པས་སྦྱང་སྤེལ་བསྒྱུར༔",
    "target": "ཨོཾ་ ཨཱཿ ཧཱུྃ་ དང་ ཧ་ ཧོ་ ཧྲཱིཿ ཅི་ མང་ བརྗོད་པ ས་ སྦྱང་ སྤེལ་ བསྒྱུར ༔"
  },
  {
    "source": "ཁྲ་བོར་འགྱེད་ན་དེ་ཉིད་ལས༔",
    "target": "ཁྲ་བོ ར་ འགྱེད་ ན་ དེ་ ཉིད་ ལས ༔"
  },
  {
    "source": "སྐྱེད་ཚལ་ཟས་གོས་སྨན་ལ་སོགས༔",
    "target": "སྐྱེད་ཚལ་ ཟས་ གོས་ སྨན་ ལ་ སོགས ༔"
  },
  {
    "source": "ཡིད་ལ་ཅི་འདོད་ངོ་བོར་སྦར༔",
    "target": "ཡིད་ ལ་ ཅི་ འདོད་ ངོ་བོ ར་ སྦར ༔"
  },
  {
    "source": "དམར་འགྱེད་རང་ཉིད་ཁྲོས་མར་གསལ༔",
    "target": "དམར་འགྱེད་ རང་ ཉིད་ ཁྲོས་ མ ར་ གསལ ༔"
  },
  {
    "source": "སྙིགས་མའི་ལུས་ཀྱི་པགས་བཤུས་ནས༔",
    "target": "སྙིགས་མ འི་ ལུས་ ཀྱི་ པགས་ བཤུས་ ནས ༔"
  },
  {
    "source": "སྟོང་གསུམ་ཁྱབ་པར་བཀྲམ་པའི་སྟེང་༔",
    "target": "སྟོང་ གསུམ་ ཁྱབ་པ ར་ བཀྲམ་པ འི་ སྟེང་ ༔"
  },
  {
    "source": "གཟུགས་ཕུང་ཤ་ཁྲག་ཕུང་པོར་སྤུངས༔",
    "target": "གཟུགས་ཕུང་ ཤ་ཁྲག་ ཕུང་པོ ར་ སྤུངས ༔"
  },
  {
    "source": "ཤན་པའི་མདུན་ས་ལྟ་བུར་བསམ༔",
    "target": "ཤན་པ འི་ མདུན་ ས་ ལྟ་བུ ར་ བསམ ༔"
  },
  {
    "source": "ནག་འགྱེད་བདག་གཞན་སེམས་ཅན་གྱི༔",
    "target": "ནག་ འགྱེད་ བདག་ གཞན་ སེམས་ཅན་ གྱི ༔"
  },
  {
    "source": "ཐོག་མེད་ནས་བསགས་ནད་གདོན་དང་༔",
    "target": "ཐོག་མེད་ ནས་ བསགས་ ནད་ གདོན་ དང་ ༔"
  },
  {
    "source": "སྡིག་སྒྲིབ་ཐམས་ཅད་ནག་བུན་གྱིས༔",
    "target": "སྡིག་ སྒྲིབ་ ཐམས་ཅད་ ནག་ བུན་ གྱིས ༔"
  },
  {
    "source": "བསྡུས་ཏེ་གཟུགས་ཕུང་ལ་བསྟིམ་པ༔",
    "target": "བསྡུས་ ཏེ་ གཟུགས་ཕུང་ ལ་ བསྟིམ་པ ༔"
  },
  {
    "source": "ལྷ་འདྲེས་ཟོས་པས་ཁོའི་ལུས༔",
    "target": "ལྷ་འདྲེ ས་ ཟོས་པ ས་ ཁོ འི་ ལུས ༔"
  },
  {
    "source": "སོལ་བ་ལྟ་བུར་གྱུར་པར་བསམ༔",
    "target": "སོལ་བ་ ལྟ་བུ ར་ གྱུར་པ ར་ བསམ ༔"
  },
  {
    "source": "མཆོད་སྦྱིན་མགྲོན་རྣམས་འདི་ལྟར་འབོད༔",
    "target": "མཆོད་སྦྱིན་ མགྲོན་ རྣམས་ འདི་ ལྟ ར་ འབོད ༔"
  },
  {
    "source": "ཕཊཿམཆོད་ཡུལ་རྩ་གསུམ་མན་ཆད་ནས༔",
    "target": "ཕཊཿ མཆོད་ ཡུལ་ རྩ་ གསུམ་ མན་ཆད་ ནས ༔"
  },
  {
    "source": "སྡེ་བརྒྱད་འབྱུང་པོས་གཙོ་བྱས་པའི༔",
    "target": "སྡེ་ བརྒྱད་ འབྱུང་པོ ས་ གཙོ་ བྱས་ པ འི ༔"
  },
  {
    "source": "སྦྱིན་ཡུལ་ལན་ཆགས་འདྲེ་གདོན་ཡན༔",
    "target": "སྦྱིན་ ཡུལ་ ལན་ ཆགས་ འདྲེ་གདོན་ ཡན ༔"
  },
  {
    "source": "བརྟུལ་ཞུགས་སྤྱོད་པའི་གནས་འདིར་བྱོན༔",
    "target": "བརྟུལ་ཞུགས་ སྤྱོད་པ འི་ གནས་ འདི ར་ བྱོན ༔"
  },
  {
    "source": "དེ་རིང་འཇིགས་མེད་རྣལ་འབྱོར་ངས༔",
    "target": "དེ་རིང་ འཇིགས་མེད་ རྣལ་འབྱོར་ ང ས ༔"
  },
  {
    "source": "འཁོར་འདས་ཤན་འབྱེད་སྒྱུ་མའི་ལུས༔",
    "target": "འཁོར་འདས་ ཤན་འབྱེད་ སྒྱུ་མ འི་ ལུས ༔"
  },
  {
    "source": "སྟོང་གསུམ་ཁྱོན་ཡངས་ཀ་པཱ་ལར༔",
    "target": "སྟོང་ གསུམ་ ཁྱོན་ ཡངས་ ཀ་པཱ་ལ ར ༔"
  },
  {
    "source": "བམ་ཆེན་ཚོགས་ཀྱི་འཁོར་ལོར་བཤམས༔",
    "target": "བམ་ ཆེན་ ཚོགས་ ཀྱི་ འཁོར་ལོ ར་ བཤམས ༔"
  },
  {
    "source": "ཟག་མེད་ཡེ་ཤེས་བདུད་རྩིར་བསྒྱུར༔",
    "target": "ཟག་མེད་ ཡེ་ཤེས་ བདུད་རྩི ར་ བསྒྱུར ༔"
  },
  {
    "source": "འདོད་དགུར་འཆར་བའི་ཆོ་འཕྲུལ་ཅན༔",
    "target": "འདོད་ དགུ ར་ འཆར་བ འི་ ཆོ་འཕྲུལ་ ཅན ༔"
  },
  {
    "source": "གཅེས་འཛིན་མེད་པར་འབུལ་ལགས་ཀྱི༔",
    "target": "གཅེས་འཛིན་ མེད་པ ར་ འབུལ་ ལགས་ ཀྱི ༔"
  },
  {
    "source": "སྟོན་ཆེན་མགྲོན་ལ་གཤེགས་སུ་གསོལ༔",
    "target": "སྟོན་ ཆེན་ མགྲོན་ ལ་ གཤེགས་ སུ་ གསོལ ༔"
  },
  {
    "source": "མཆོག་ཆེན་ཐོད་རྔ་སྐད་རེ་གསངས༔",
    "target": "མཆོག་ ཆེན་ ཐོད་རྔ་ སྐད་ རེ་ གསང ས ༔"
  },
  {
    "source": "ཞིང་ཆེན་གཡང་གཞི་བརྗིད་རེ་ཆེཿམི་རྐང་གླིང་དུ་གདངས་རེ་སྙན༔",
    "target": "ཞིང་ ཆེན་ གཡང་གཞི་ བརྗིད་ རེ་ ཆེཿ མི་རྐང་ གླིང་ དུ་ གདངས་ རེ་ སྙན ༔"
  },
  {
    "source": "དྲིལ་གཡེར་ཅོད་པན་དངས་རེ་སྤྲོ༔",
    "target": "དྲིལ་ གཡེ ར་ ཅོད་པན་ དངས་ རེ་ སྤྲོ ༔"
  },
  {
    "source": "བྱ་རྒོད་ཤ་ལ་འཐིབ་པ་བཞིན༔",
    "target": "བྱ་རྒོད་ཤ་ ལ་ འཐིབ་པ་ བཞིན ༔"
  },
  {
    "source": "སྐད་ཅིག་ཉིད་ལ་གཤེགས་སུ་གསོལ༔",
    "target": "སྐད་ ཅིག་ ཉིད་ ལ་ གཤེགས་ སུ་ གསོལ ༔"
  },
  {
    "source": "ཕཊཿདེ་ནས་འབུལ་ཞིང་བསྔོ་བ་ནི༔",
    "target": "ཕཊཿ དེ་ ནས་ འབུལ་ ཞིང་ བསྔོ་བ་ ནི ༔"
  },
  {
    "source": "ཕཊཿགདོད་མའི་མགོན་པོ་མན་ཆད་ནས༔",
    "target": "ཕཊཿ གདོད་ མ འི་ མགོན་པོ་ མན་ཆད་ ནས ༔"
  },
  {
    "source": "རྩ་བའི་བླ་མ་ཡན་ཆད་ཀྱི༔",
    "target": "རྩ་བ འི་ བླ་མ་ ཡན་ཆད་ ཀྱི ༔"
  },
  {
    "source": "བརྒྱུད་གསུམ་རིག་འཛིན་བླ་མ་དང་༔",
    "target": "བརྒྱུད་ གསུམ་ རིག་འཛིན་ བླ་མ་ དང་ ༔"
  },
  {
    "source": "ཡི་དམ་མཁའ་འགྲོ་ཆོས་སྐྱོང་ལ༔",
    "target": "ཡི་དམ་ མཁའ་འགྲོ་ ཆོས་སྐྱོང་ ལ ༔"
  },
  {
    "source": "བམ་ཆེན་བདུད་རྩིའི་མཆོད་པ་འབུལ༔",
    "target": "བམ་ ཆེན་ བདུད་རྩི འི་ མཆོད་པ་ འབུལ ༔"
  },
  {
    "source": "ལྷ་འདྲེས་གཙོ་བྱས་བདག་གཞན་གྱི༔",
    "target": "ལྷ་འདྲེ ས་ གཙོ་ བྱས་ བདག་ གཞན་ གྱི ༔"
  },
  {
    "source": "ཚོགས་གཉིས་རྫོགས་ཤིང་སྒྲིབ་གཉིས་བྱང་༔",
    "target": "ཚོགས་ གཉིས་ རྫོགས་ ཤིང་ སྒྲིབ་གཉིས་ བྱང་ ༔"
  },
  {
    "source": "བརྟུལ་ཞུགས་འགྲོ་དོན་མཐར་ཕྱིན་ནས༔",
    "target": "བརྟུལ་ཞུགས་ འགྲོ་དོན་ མཐ ར་ ཕྱིན་ ནས ༔"
  },
  {
    "source": "སྣང་བ་འོད་གསལ་སྒྱུ་མར་འབྱོངས༔",
    "target": "སྣང་བ་ འོད་གསལ་སྒྱུ་མ ར་ འབྱོངས ༔"
  },
  {
    "source": "ཡ་ང་བག་ཚ་ཆོས་སྐུར་གྲོལ༔",
    "target": "ཡ་ ང་ བག་ཚ་ ཆོས་སྐུ ར་ གྲོལ ༔"
  },
  {
    "source": "ཧེ་རུ་ཀ་ལྟར་བྱིན་གྱིས་རློབས༔",
    "target": "ཧེ་རུ་ཀ་ ལྟ ར་ བྱིན་ གྱིས་ རློབས ༔"
  },
  {
    "source": "ཕཊཿའཇིག་རྟེན་འདས་དང་མ་འདས་ཀྱི༔",
    "target": "ཕཊཿ འཇིག་རྟེན་ འདས་ དང་ མ་ འདས་ ཀྱི ༔"
  },
  {
    "source": "སྡེ་བརྒྱད་འབྱུང་པོ་མི་མ་ཡིན༔",
    "target": "སྡེ་ བརྒྱད་ འབྱུང་པོ་ མི་ མ་ ཡིན ༔"
  },
  {
    "source": "ལོག་འདྲེན་ཤ་ཟའི་གདོན་ཚོགས་ལ༔",
    "target": "ལོག་འདྲེན་ ཤ་ཟ འི་ གདོན་ ཚོགས་ ལ ༔"
  },
  {
    "source": "སྟོང་གསུམ་ཁྱབ་པའི་ཞིང་ལྤགས་སྟེང་༔",
    "target": "སྟོང་ གསུམ་ ཁྱབ་པ འི་ ཞིང་ ལྤགས་ སྟེང་ ༔"
  },
  {
    "source": "ཤ་ཁྲག་རུས་པའི་ཕུང་པོར་འབུལ༔",
    "target": "ཤ་ཁྲག་ རུས་པ འི་ ཕུང་པོ ར་ འབུལ ༔"
  },
  {
    "source": "བདག་ཏུ་འཛིན་ན་ང་རེ་ཞན༔",
    "target": "བདག་ ཏུ་ འཛིན་ ན་ ང་ རེ་ ཞན ༔"
  },
  {
    "source": "སྤྱོད་དུ་མ་ནུས་ཁྱོད་རེ་ལོད༔",
    "target": "སྤྱོད་ དུ་ མ་ ནུས་ ཁྱོད་ རེ་ ལོད ༔"
  },
  {
    "source": "རིང་ན་རྗེན་པར་ཁྱུར་མིད་ཐོངས༔",
    "target": "རིང་ ན་ རྗེན་པ ར་ ཁྱུར་ མིད་ ཐོངས ༔"
  },
  {
    "source": "ལྷོད་ན་དལ་བུར་ཚོས་ལ་ཟོ༔",
    "target": "ལྷོད་ ན་ དལ་བུ ར་ ཚོས་ ལ་ ཟོ ༔"
  },
  {
    "source": "རྡུལ་ཕྲན་ཙམ་ཡང་མ་བཞག་ཅིག༔",
    "target": "རྡུལ་ ཕྲན་ ཙམ་ ཡང་ མ་ བཞག་ ཅིག ༔"
  },
  {
    "source": "ཕཊཿའཁོར་ཚེ་ཐོག་མ་མེད་པ་ནས༔",
    "target": "ཕཊཿ འཁོར་ ཚེ་ ཐོག་མ་ མེད་པ་ ནས ༔"
  },
  {
    "source": "ཤ་འཁོན་ཆགས་པའི་ལན་ཆགས་དང་༔",
    "target": "ཤ་འཁོན་ ཆགས་པ འི་ ལན་ ཆགས་ དང་ ༔"
  },
  {
    "source": "གློ་བུར་ལྷགས་པའི་སྙིང་རྗེའི་མགྲོན༔",
    "target": "གློ་བུ ར་ ལྷགས་པ འི་ སྙིང་རྗེ འི་ མགྲོན ༔"
  },
  {
    "source": "ཁས་ཉན་དབང་ཆུང་མ་ལུས་ལ༔",
    "target": "ཁ ས་ ཉན་ དབང་ ཆུང་མ་ ལུས་ ལ ༔"
  },
  {
    "source": "སོ་སོ་གང་ལ་ཅི་འདོད་ཀྱི༔",
    "target": "སོ་སོ་ གང་ ལ་ ཅི་ འདོད་ ཀྱི ༔"
  },
  {
    "source": "འདོད་ཡོན་མི་ཟད་གཏེར་དུ་བསྔོ༔",
    "target": "འདོད་ཡོན་ མི་ ཟད་ གཏེར་ དུ་ བསྔོ ༔"
  },
  {
    "source": "འབྲེལ་བ་ཐོགས་ཚད་སངས་རྒྱས་ཤིང་༔",
    "target": "འབྲེལ་བ་ ཐོགས་ ཚད་ སངས་རྒྱས་ ཤིང་ ༔"
  },
  {
    "source": "བུ་ལོན་ལན་ཆགས་བྱང་བར་ཤོག༔",
    "target": "བུ་ལོན་ ལན་ ཆགས་ བྱང་བ ར་ ཤོག ༔"
  },
  {
    "source": "ཕཊཿཅེས་བརྗོད་ལྟོས་པ་མེད་པར་བྱིན༔",
    "target": "ཕཊཿ ཅེས་ བརྗོད་ ལྟོས་པ་ མེད་པ ར་ བྱིན ༔"
  },
  {
    "source": "སྟོང་ཉིད་ངང་ལ་མཉམ་པར་བཞག༔",
    "target": "སྟོང་ཉིད་ ངང་ ལ་ མཉམ་པ ར་ བཞག ༔"
  },
  {
    "source": "དེ་ཚེ་ལུས་ལ་གཅེས་འཛིན་དང་༔",
    "target": "དེ་ ཚེ་ ལུས་ ལ་ གཅེས་འཛིན་ དང་ ༔"
  },
  {
    "source": "འཇིགས་སྣང་འཁུ་འཕྲིགས་བློ་སྐྱེས་ན༔",
    "target": "འཇིགས་སྣང་ འཁུ་ འཕྲིགས་ བློ་ སྐྱེས་ ན ༔"
  },
  {
    "source": "ལུས་ནི་ལྷ་འདྲེར་བྱིན་ནས་མེད༔",
    "target": "ལུས་ ནི་ ལྷ་འདྲེ ར་ བྱིན་ ནས་ མེད ༔"
  },
  {
    "source": "སེམས་ནི་གཞི་མེད་རྩ་བ་བྲལ༔",
    "target": "སེམས་ ནི་ གཞི་མེད་ རྩ་བ་ བྲལ ༔"
  },
  {
    "source": "འདྲེ་བས་སངས་རྒྱས་ཉིད་ཀྱིས་ཀྱང་༔",
    "target": "འདྲེ་བ ས་ སངས་རྒྱས་ ཉིད་ ཀྱིས་ ཀྱང་ ༔"
  },
  {
    "source": "གཟིགས་པ་མེད་སྙམ་གདེང་བསྐྱེད་ལ༔",
    "target": "གཟིགས་པ་ མེད་ སྙམ་ གདེང་ བསྐྱེད་ ལ ༔"
  },
  {
    "source": "གང་ཤར་རང་ངོ་རྩ་གདར་བཅད༔",
    "target": "གང་ ཤར་ རང་ ངོ་ རྩ་ གད ར་ བཅད ༔"
  },
  {
    "source": "ཐོགས་བཅས་བདུད་དང་ཕྱི་རྐྱེན་འབྱུང་བ་དང་གཅན་གཟན་མི་རྒོད་སོགས་དང་ཆགས་སྡང་གི་རྣམ་རྟོག་སོགས།",
    "target": "ཐོགས་བཅས་ བདུད་ དང་ ཕྱི་རྐྱེན་ འབྱུང་བ་ དང་ གཅན་གཟན་ མི་རྒོད་ སོགས་ དང་ ཆགས་སྡང་ གི་ རྣམ་རྟོག་ སོགས །"
  },
  {
    "source": "ཐོགས་མེད་བདུད༔",
    "target": "ཐོགས་མེད་ བདུད ༔"
  },
  {
    "source": "ནང་རྐྱེན་དགའ་སྡུག་སེམས་ཚིག་ལ་སོགས།",
    "target": "ནང་ རྐྱེན་ དགའ་ སྡུག་ སེམས་ ཚིག་ ལ་ སོགས །"
  },
  {
    "source": "དགའ་བྲོད་བདུད་དང་རང་མཐོང་བདེ་སྐྱིད་མངོན་རློམ་སོགས།",
    "target": "དགའ་བྲོད་ བདུད་ དང་ རང་མཐོང་ བདེ་ སྐྱིད་ མངོན་ རློམ་ སོགས །"
  },
  {
    "source": "བསྙེངས་བྱེད་བདུད༔",
    "target": "བསྙེངས་ བྱེད་ བདུད ༔"
  },
  {
    "source": "ཐེ་ཚོམ་དང་ཁུ་འཕྲིགས་ལ་སོགས།",
    "target": "ཐེ་ཚོམ་ དང་ ཁུ་ འཕྲིགས་ ལ་ སོགས །"
  },
  {
    "source": "ཕཊཿཅེས་དབྱིངས་སུ་གཅོད་པ་ཡིན༔",
    "target": "ཕཊཿ ཅེས་ དབྱིངས་ སུ་ གཅོད་པ་ ཡིན ༔"
  },
  {
    "source": "དེ་ཡང་དུས་ཚོད་ལ་མཚོན་ན༔",
    "target": "དེ་ ཡང་ དུས་ ཚོད་ ལ་ མཚོན་ ན ༔"
  },
  {
    "source": "ཐོ་རངས་ཚོགས་གཉིས་རྫོགས་པའི་ཕྱིར༔",
    "target": "ཐོ་རངས་ ཚོགས་ གཉིས་ རྫོགས་པ འི་ ཕྱི ར ༔"
  },
  {
    "source": "དཀར་འགྱེད་བདུད་རྩིའི་ངོ་བོར་སྤར༔",
    "target": "དཀར་འགྱེད་ བདུད་རྩི འི་ ངོ་བོ ར་ སྤར ༔"
  },
  {
    "source": "ཉིན་གུང་ལན་ཆགས་སྦྱང་བའི་ཕྱིར༔",
    "target": "ཉིན་གུང་ ལན་ ཆགས་ སྦྱང་བ འི་ ཕྱི ར ༔"
  },
  {
    "source": "ཁྲ་འགྱེད་གང་ལ་འཚམས་པར་བསྔོ༔",
    "target": "ཁྲ་ འགྱེད་ གང་ ལ་ འཚམས་པ ར་ བསྔོ ༔"
  },
  {
    "source": "ནུབ་མོ་བརྟུལ་ཞུགས་ལམ་སློང་ཕྱིར༔",
    "target": "ནུབ་མོ་ བརྟུལ་ ཞུགས་ ལམ་ སློང་ ཕྱི ར ༔"
  },
  {
    "source": "བདག་འཛིན་ཚར་གཅོད་དམར་འགྱེད་གཏོང་༔",
    "target": "བདག་ འཛིན་ ཚར་ གཅོད་ དམར་འགྱེད་ གཏོང་ ༔"
  },
  {
    "source": "སྲོད་ལ་སྡིག་སྦྱོང་ནག་འགྱེད་བྱ༔",
    "target": "སྲོད་ ལ་ སྡིག་ སྦྱོང་ ནག་ འགྱེད་ བྱ ༔"
  },
  {
    "source": "ཀུན་ཀྱང་འདུན་པས་བསྒྱུར་བ་སྟེ༔",
    "target": "ཀུན་ ཀྱང་ འདུན་པ ས་ བསྒྱུར་བ་ སྟེ ༔"
  },
  {
    "source": "གཙོ་བོ་དམིགས་པས་ཉམས་སུ་བླང་༔",
    "target": "གཙོ་བོ་ དམིགས་པ ས་ ཉམས་ སུ་ བླང་ ༔"
  },
  {
    "source": "དེ་ཚེ་ཆོ་འཕྲུལ་ཅི་བྱུང་ཡང་༔",
    "target": "དེ་ ཚེ་ ཆོ་འཕྲུལ་ ཅི་ བྱུང་ ཡང་ ༔"
  },
  {
    "source": "ཉམས་དང་བྲལ་བའི་ལྟ་བས་གཅུན༔",
    "target": "ཉམས་ དང་ བྲལ་བ འི་ ལྟ་བ ས་ གཅུན ༔"
  },
  {
    "source": "གལ་ཏེ་རྣལ་འབྱོར་དབྱིངས་ཆུང་ནས༔",
    "target": "གལ་ ཏེ་ རྣལ་འབྱོར་ དབྱིངས་ ཆུང་ ནས ༔"
  },
  {
    "source": "ལྷོངས་འཚུབས་འཆུན་པར་དཀའ་བའམ༔",
    "target": "ལྷོངས་ འཚུབས་ འཆུན་པ ར་ དཀའ་བ འམ ༔"
  },
  {
    "source": "ལྷ་འདྲེ་དབྱིངས་ཆེ་མ་ལྷོངས་ན༔",
    "target": "ལྷ་འདྲེ་ དབྱིངས་ ཆེ་ མ་ ལྷོངས་ ན ༔"
  },
  {
    "source": "ཀེང་རུས་དཀར་པོའི་དམིགས་པ་བྱ༔",
    "target": "ཀེང་རུས་ དཀར་པོ འི་ དམིགས་པ་ བྱ ༔"
  },
  {
    "source": "ཕཊཿཅེས་རང་ཉིད་སྐད་ཅིག་གིས༔",
    "target": "ཕཊཿ ཅེས་ རང་ ཉིད་ སྐད་ ཅིག་ གིས ༔"
  },
  {
    "source": "ཀེང་རུས་དཀར་པོ་མེ་འབར་བ༔",
    "target": "ཀེང་རུས་ དཀར་པོ་ མེ་ འབར་བ ༔"
  },
  {
    "source": "ཤིན་ཏུ་ཆེ་བོ་ལས་བྱུང་བའི༔",
    "target": "ཤིན་ ཏུ་ ཆེ་བོ་ ལས་ བྱུང་ བ འི ༔"
  },
  {
    "source": "མེ་ཡིས་སྟོང་གི་འཇིག་རྟེན་དང་༔",
    "target": "མེ་ ཡིས་ སྟོང་ གི་ འཇིག་རྟེན་ དང་ ༔"
  },
  {
    "source": "ཁྱད་པར་ལྷ་འདྲེའི་གནས་རྟེན་བསྲེགས༔",
    "target": "ཁྱད་པ ར་ ལྷ་འདྲེ འི་ གནས་ རྟེན་ བསྲེགས ༔"
  },
  {
    "source": "མཐར་ནི་ཀེང་རུས་མེ་དང་བཅས༔",
    "target": "མཐ ར་ ནི་ ཀེང་རུས་ མེ་ དང་ བཅས ༔"
  },
  {
    "source": "འོད་ཡལ་སྟོང་པའི་ངང་ལ་གཞག༔",
    "target": "འོད་ ཡལ་ སྟོང་པ འི་ ངང་ ལ་ གཞག ༔"
  },
  {
    "source": "འགོ་ནད་སྲུང་བ་ལ་ཡང་ཟབ༔",
    "target": "འགོ་ནད་ སྲུང་བ་ ལ་ ཡང་ ཟབ ༔"
  },
  {
    "source": "ཚར་ཚད་དུས་སུ་མ་བྱུང་དང་༔",
    "target": "ཚར་ ཚད་ དུས་ སུ་ མ་ བྱུང་ དང་ ༔"
  },
  {
    "source": "གནོད་འདྲེ་གདུག་པ་ཨར་གཏོད་ན༔",
    "target": "གནོད་ འདྲེ་ གདུག་པ་ ཨ ར་ གཏོད་ ན ༔"
  },
  {
    "source": "རིག་པ་ཁྲོས་མའི་སྐུར་གསལ་བས༔",
    "target": "རིག་པ་ ཁྲོས་མ འི་ སྐུ ར་ གསལ་བ ས ༔"
  },
  {
    "source": "སྙིགས་མའི་ལུས་ཀྱི་པགས་པ་བཤུས༔",
    "target": "སྙིགས་མ འི་ ལུས་ ཀྱི་ པགས་པ་ བཤུས ༔"
  },
  {
    "source": "སྟོང་གསུམ་ཁེངས་པའི་གཡང་གཞིའི་སྟེང་༔",
    "target": "སྟོང་ གསུམ་ ཁེངས་པ འི་ གཡང་གཞི འི་ སྟེང་ ༔"
  },
  {
    "source": "ཤ་རུས་གཅལ་དུ་བཀྲམ་པ་ལ༔",
    "target": "ཤ་རུས་ གཅལ་ དུ་ བཀྲམ་པ་ ལ ༔"
  },
  {
    "source": "འདྲེ་གདོན་ཟས་ལ་གདུང་པའི་མོད༔",
    "target": "འདྲེ་ གདོན་ ཟས་ ལ་ གདུང་པ འི་ མོད ༔"
  },
  {
    "source": "ཁྲོས་མས་གཡང་གཞི་འུབ་ཀྱིས་དྲིལ༔",
    "target": "ཁྲོས་ མ ས་ གཡང་གཞི་ འུབ་ ཀྱིས་ དྲིལ ༔"
  },
  {
    "source": "སྦྲུལ་དང་རྒྱུ་མའི་ཞགས་པས་བསྡམས༔",
    "target": "སྦྲུལ་ དང་ རྒྱུ་མ འི་ ཞགས་པ ས་ བསྡམས ༔"
  },
  {
    "source": "ཀླད་ལ་བསྐོར་ཞིང་བརྡབས་པ་ཡིས༔",
    "target": "ཀླད་ ལ་ བསྐོར་ ཞིང་ བརྡབས་པ་ ཡིས ༔"
  },
  {
    "source": "ཤ་མྱག་རུས་མྱོག་དག་ཏུ་སོང་༔",
    "target": "ཤ་ མྱག་ རུས་ མྱོག་ དག་ ཏུ་ སོང་ ༔"
  },
  {
    "source": "སྤྲུལ་པའི་གཅན་གཟན་དུ་མ་ཡིས༔",
    "target": "སྤྲུལ་པ འི་ གཅན་གཟན་ དུ་མ་ ཡིས ༔"
  },
  {
    "source": "ལྷག་མ་མེད་པར་ཟོས་པར་བསམ༔",
    "target": "ལྷག་མ་ མེད་པ ར་ ཟོས་པ ར་ བསམ ༔"
  },
  {
    "source": "དབྱིངས་རིག་བསྲེས་ཏེ་མཉམ་པར་གཞག༔",
    "target": "དབྱིངས་ རིག་ བསྲེས་ ཏེ་ མཉམ་པ ར་ གཞག ༔"
  },
  {
    "source": "དེས་ནི་ཚར་ཚད་ངེས་འབྱུང་ཞིང་༔",
    "target": "དེ ས་ ནི་ ཚར་ ཚད་ ངེས་འབྱུང་ ཞིང་ ༔"
  },
  {
    "source": "འདྲེ་གདོན་གདུག་པ་ཚར་ཆོད་འགྱུར༔",
    "target": "འདྲེ་ གདོན་ གདུག་པ་ ཚར་ ཆོད་ འགྱུར ༔"
  },
  {
    "source": "ཀུན་ལ་གཅེས་འཛིན་བློ་སྤངས་ཏེ༔",
    "target": "ཀུན་ ལ་ གཅེས་འཛིན་ བློ་ སྤངས་ ཏེ ༔"
  },
  {
    "source": "ལྟ་བའི་གདེང་གིས་ཟིན་པ་གཅེས༔",
    "target": "ལྟ་བ འི་ གདེང་ གིས་ ཟིན་པ་ གཅེས ༔"
  },
  {
    "source": "དེ་ཚེ་ཚར་ཚད་འདྲ་བའི་ལྷོངས༔",
    "target": "དེ་ ཚེ་ ཚར་ ཚད་ འདྲ་བ འི་ ལྷོངས ༔"
  },
  {
    "source": "ལྷོངས་ཚད་འདྲ་བའི་ཚར་ཚད་དང་༔",
    "target": "ལྷོངས་ ཚད་ འདྲ་བ འི་ ཚར་ ཚད་ དང་ ༔"
  },
  {
    "source": "གཉིས་ཀ་འདྲ་བའི་འདྲེས་མ་དང་༔",
    "target": "གཉིས་ ཀ་ འདྲ་བ འི་ འདྲེ ས་ མ་ དང་ ༔"
  },
  {
    "source": "འདྲེས་མ་འདྲ་བའི་བག་ཆགས་དང་༔",
    "target": "འདྲེས་མ་ འདྲ་བ འི་ བག་ཆགས་ དང་ ༔"
  },
  {
    "source": "ཚར་ལྷོངས་གཉིས་ཀ་མཐར་ཕྱིན་གྱི༔",
    "target": "ཚར་ ལྷོངས་ གཉིས་ ཀ་ མཐ ར་ ཕྱིན་ གྱི ༔"
  },
  {
    "source": "རྟགས་རྣམས་ཉམས་དང་སྦྱར་ཏེ་སྤྱད༔",
    "target": "རྟགས་ རྣམས་ ཉམས་ དང་ སྦྱར་ ཏེ་ སྤྱད ༔"
  },
  {
    "source": "དོན་ལ་བདག་མེད་ཀུན་བཟང་མོ༔",
    "target": "དོན་ ལ་ བདག་མེད་ ཀུན་ བཟང་ མོ ༔"
  },
  {
    "source": "ཡུམ་ཆེན་ཤེས་རབ་ཕར་ཕྱིན་མའི༔",
    "target": "ཡུམ་ ཆེན་ ཤེས་རབ་ཕར་ཕྱིན་ མ འི ༔"
  },
  {
    "source": "དགོངས་པ་ཀློང་དུ་གྱུར་ཙ་ན༔",
    "target": "དགོངས་པ་ ཀློང་ དུ་ གྱུར་ ཙ་ ན ༔"
  },
  {
    "source": "གཅོད་ཡུལ་ལམ་དུ་ལོངས་པའོ༔",
    "target": "གཅོད་ ཡུལ་ ལམ་ དུ་ ལོངས་པ འོ ༔"
  },
  {
    "source": "ས་མ་ཡ༔",
    "target": "ས་ མ་ ཡ ༔"
  },
  {
    "source": "རྗེས་ལ་བསྔོ་སྨོན་བྱ་བ་ནི༔",
    "target": "རྗེས་ ལ་ བསྔོ་སྨོན་ བྱ་བ་ ནི ༔"
  },
  {
    "source": "ཨཱཿདགེ་དང་མི་དགེའི་རྟོག་ཚོགས་རང་གྲོལ་ལ༔",
    "target": "ཨཱཿ དགེ་ དང་ མི་དགེ འི་ རྟོག་ ཚོགས་ རང་གྲོལ་ ལ ༔"
  },
  {
    "source": "རེ་དང་དོགས་པའི་མཚན་མ་མི་དམིགས་ཀྱང་༔",
    "target": "རེ་ དང་ དོགས་པ འི་ མཚན་མ་ མི་ དམིགས་ ཀྱང་ ༔"
  },
  {
    "source": "སྣང་ཆའི་རྟེན་འབྲེལ་བསླུ་མེད་དགེ་ཚོགས་རྒྱུན༔",
    "target": "སྣང་ ཆ འི་ རྟེན་འབྲེལ་ བསླུ་མེད་ དགེ་ ཚོགས་ རྒྱུན ༔"
  },
  {
    "source": "ཟག་མེད་ཆོས་ཀྱི་དབྱིངས་སུ་བསྔོ་བར་བྱ༔",
    "target": "ཟག་མེད་ ཆོས་ ཀྱི་ དབྱིངས་ སུ་ བསྔོ་བ ར་ བྱ ༔"
  },
  {
    "source": "ཕཊཿཀུན་རྫོབ་ལུས་ཀྱི་སྦྱིན་པ་ལ་བརྟེན་ནས༔",
    "target": "ཕཊཿ ཀུན་རྫོབ་ ལུས་ ཀྱི་ སྦྱིན་པ་ ལ་ བརྟེན་ ནས ༔"
  },
  {
    "source": "བསྐལ་པར་བསགས་པའི་བུ་ལོན་ལན་ཆགས་བྱང་༔",
    "target": "བསྐལ་པ ར་ བསགས་པ འི་ བུ་ལོན་ ལན་ ཆགས་ བྱང་ ༔"
  },
  {
    "source": "དོན་དམ་ཆོས་ཀྱི་བདེན་པས་རྒྱུད་འགྲོལ་ཚེ༔",
    "target": "དོན་དམ་ ཆོས་ ཀྱི་ བདེན་པ ས་ རྒྱུད་ འགྲོལ་ ཚེ ༔"
  },
  {
    "source": "བདག་གི་འདུས་པ་དང་པོར་སྐྱེ་བར་ཤོག༔",
    "target": "བདག་ གི་ འདུས་པ་ དང་པོ ར་ སྐྱེ་བ ར་ ཤོག ༔"
  },
  {
    "source": "དེ་ཚེ་མ་བཅོས་རང་གཞག་གཉུག་མའི་དོན༔",
    "target": "དེ་ ཚེ་ མ་ བཅོས་ རང་ གཞག་ གཉུག་མ འི་ དོན ༔"
  },
  {
    "source": "མི་བསྲུན་ལྷ་འདྲེའི་རྒྱུད་ལ་སྐྱེས་ནས་ཀྱང་༔",
    "target": "མི་ བསྲུན་ ལྷ་འདྲེ འི་ རྒྱུད་ ལ་ སྐྱེས་ ནས་ ཀྱང་ ༔"
  },
  {
    "source": "ངར་འཛིན་འཁྲུལ་པའི་རྗེས་སུ་མི་འབྲང་བར༔",
    "target": "ངར་ འཛིན་ འཁྲུལ་པ འི་ རྗེས་ སུ་ མི་ འབྲང་བ ར ༔"
  },
  {
    "source": "བྱམས་དང་སྙིང་རྗེས་ཤེས་རྒྱུད་བརླན་པར་ཤོག༔",
    "target": "བྱམས་ དང་ སྙིང་རྗེ ས་ ཤེས་རྒྱུད་ བརླན་པ ར་ ཤོག ༔"
  },
  {
    "source": "བདག་ཀྱང་བརྟུལ་ཞུགས་སྤྱོད་པ་མཐར་ཕྱིན་ནས༔",
    "target": "བདག་ ཀྱང་ བརྟུལ་ཞུགས་ སྤྱོད་པ་ མཐ ར་ ཕྱིན་ ནས ༔"
  },
  {
    "source": "སྐྱིད་སྡུག་རོ་སྙོམས་འཁོར་འདས་ཆོས་སྐུར་འབྱོངས༔",
    "target": "སྐྱིད་སྡུག་ རོ་ སྙོམས་ འཁོར་འདས་ ཆོས་སྐུ ར་ འབྱོངས ༔"
  },
  {
    "source": "ཕྱོགས་ལས་རྣམ་རྒྱལ་འབྲེལ་ཚད་དོན་ལྡན་གྱིས༔",
    "target": "ཕྱོགས་ ལས་ རྣམ་རྒྱལ་ འབྲེལ་ ཚད་ དོན་ལྡན་ གྱིས ༔"
  },
  {
    "source": "ཕྲིན་ལས་མཐར་ཕྱིན་འཇའ་ལུས་འགྲུབ་པར་ཤོག༔",
    "target": "ཕྲིན་ལས་ མཐ ར་ ཕྱིན་ འཇའ་ལུས་ འགྲུབ་པ ར་ ཤོག ༔"
  },
  {
    "source": "ཕཊཿཅེས་བརྗོད་ལྟ་བའི་ངང་མདངས་བསྐྱངས༔",
    "target": "ཕཊཿ ཅེས་ བརྗོད་ ལྟ་བ འི་ ངང་ མདངས་ བསྐྱངས ༔"
  },
  {
    "source": "སྙིང་རྗེ་ཆེན་པོའི་རྩིས་ཟིན་པས༔",
    "target": "སྙིང་རྗེ་ ཆེན་པོ འི་ རྩིས་ ཟིན་པ ས ༔"
  },
  {
    "source": "བདེ་སྡུག་བདག་གི་བདེ་བ་ལྷ་འདྲེར་བཏང་།",
    "target": "བདེ་སྡུག་ བདག་ གི་ བདེ་བ་ ལྷ་ འདྲེར་ བཏང་ །"
  },
  {
    "source": "གཏོང་ལྷ་འདྲེའི་སྡུག་བསྔལ་རང་གིས་བླང་།",
    "target": "གཏོང་ ལྷ་འདྲེ འི་ སྡུག་བསྔལ་ རང་ གིས་ བླང་ །"
  },
  {
    "source": "ལེན་དམིགས་པ་དང་༔",
    "target": "ལེན་ དམིགས་པ་ དང་ ༔"
  },
  {
    "source": "ཆོས་ཀྱི་སྦྱིན་པ་རྣམ་དག་བྱ༔",
    "target": "ཆོས་ ཀྱི་ སྦྱིན་པ་ རྣམ་དག་ བྱ ༔"
  },
  {
    "source": "ཆོས་རྣམས་ཐམས་ཅད་རྒྱུ་ལས་བྱུང་།",
    "target": "ཆོས་ རྣམས་ ཐམས་ཅད་ རྒྱུ་ ལས་ བྱུང་ །"
  },
  {
    "source": "སོགས་དང་།",
    "target": "སོགས་ དང་ །"
  },
  {
    "source": "སྡིག་པ་ཅི་ཡང་མི་བྱ་ཞིང་།",
    "target": "སྡིག་པ་ ཅི་ ཡང་ མི་ བྱ་ ཞིང་ །"
  },
  {
    "source": "སོགས་དང་།",
    "target": "སོགས་ དང་ །"
  },
  {
    "source": "འབྱུང་པོ་གང་དག་སོགས་ཀྱི་ཤིས་བརྗོད་བྱའོ།།",
    "target": "འབྱུང་པོ་ གང་ དག་ སོགས་ ཀྱི་ ཤིས་ བརྗོད་ བྱ འོ ། །"
  },
  {
    "source": "འབྲེལ་ཐོགས་བཟང་ངན་ཐར་ལམ་འགོད༔",
    "target": "འབྲེལ་ ཐོགས་ བཟང་ངན་ ཐར་ལམ་ འགོད ༔"
  },
  {
    "source": "ས་མ་ཡ༔",
    "target": "ས་ མ་ ཡ ༔"
  },
  {
    "source": "མ་མ་ཀོ་ལིང་ས་མནྟ༔།",
    "target": "མ་མ་ ཀོ་ ལིང་ ས་མནྟ ༔ །"
  },
  {
    "source": "།།",
    "target": "། །"
  },
  {
    "source": "།",
    "target": "།"
  }
]
