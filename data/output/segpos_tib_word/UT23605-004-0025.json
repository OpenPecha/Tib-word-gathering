[
  {
    "source": "༼༦༢༧༽༄༅།།",
    "target": "༼ ༦༢༧ ༽ ༄༅ ། །"
  },
  {
    "source": "དཔལ་ལྡན་མར་མེ་མཛད་ཀྱི་བསྟན་སྲུང་ཁྱད་པར་དུ་འཕགས་པ་མགོན་པོ་གྲི་གུག་མའི་སྒྲུབ་ཐབས་རྗེས་གནང་དང་བཅས་པ་གདུག་པ་ཀུན་འཇོམས་ཞེས་བྱ་བ་བཞུགས་སོ།།",
    "target": "དཔལ་ལྡན་ མར་མེ་མཛད་ ཀྱི་ བསྟན་སྲུང་ ཁྱད་པ ར་ དུ་ འཕགས་པ་ མགོན་པོ་ གྲི་གུག་ མ འི་ སྒྲུབ་ཐབས་ རྗེས་གནང་ དང་ བཅས་པ་ གདུག་པ་ ཀུན་ འཇོམས་ ཞེས་ བྱ་བ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༼༦༢༨༽༄༅།།",
    "target": "༼ ༦༢༨ ༽ ༄༅ ། །"
  },
  {
    "source": "ཐུགས་མཆོག་རྡོ་རྗེའི་རིགས་ལས་བྱུང་།།",
    "target": "ཐུགས་ མཆོག་ རྡོ་རྗེ འི་ རིགས་ ལས་ བྱུང་ ། །"
  },
  {
    "source": "ཆོས་ཉིད་མི་འགྱུར་མུན་པའི་མདོག།",
    "target": "ཆོས་ཉིད་ མི་ འགྱུར་ མུན་པ འི་ མདོག །"
  },
  {
    "source": "བརྟེན་ན་དངོས་གྲུབ་ཀུན་སྩོལ་བ།།",
    "target": "བརྟེན་ ན་ དངོས་གྲུབ་ ཀུན་ སྩོལ་བ ། །"
  },
  {
    "source": "གང་དེར་འདུད་དོ་རྗེས་བརྩེར་མཛོད།།",
    "target": "གང་ དེ ར་ འདུད་ དོ་ རྗེས་ བརྩེ ར་ མཛོད ། །"
  },
  {
    "source": "ཇོ་བོ་བཀའ་གདམས་པའི་བསྟན་སྲུང་ཟབ་ཅིང་མྱུར་ལ་མཐུ་སྟོབས་ཆེ་བ་མགོན་པོ་གྲི་གུག་མ་སྒྲུབ་ཅིང་རྗེས་སུ་གནང་བའི་ཚུལ་ལ་གསུམ།",
    "target": "ཇོ་བོ་ བཀའ་ གདམས་པ འི་ བསྟན་ སྲུང་ ཟབ་ ཅིང་ མྱུར་ ལ་ མཐུ་སྟོབས་ ཆེ་བ་ མགོན་པོ་ གྲི་གུག་ མ་ སྒྲུབ་ ཅིང་ རྗེས་ སུ་ གནང་བ འི་ ཚུལ་ ལ་ གསུམ །"
  },
  {
    "source": "སྦྱོར་བ།",
    "target": "སྦྱོར་བ །"
  },
  {
    "source": "དངོས་གཞི།",
    "target": "དངོས་གཞི །"
  },
  {
    "source": "རྗེས་སོ།།",
    "target": "རྗེས་ སོ ། །"
  },
  {
    "source": "དང་པོ་ནི་རྟེན་གྱི་སྤྱན་སྔར་སྟེགས་བུ་ཁེབས་ལྡན་གྱི་སྟེང་མཎྜལ་ལ་འབྲུའི་ཚོམ་བུ་དབུས་སུ་གཅིག་དེའི་གཡོན་ཏུ་གཅིག།",
    "target": "དང་པོ་ ནི་ རྟེན་ གྱི་ སྤྱན་སྔ ར་ སྟེགས་བུ་ ཁེབ ས་ ལྡན་ གྱི་ སྟེང་ མཎྜལ་ ལ་ འབྲུ འི་ ཚོམ་བུ་ དབུས་ སུ་ གཅིག་ དེ འི་ གཡོན་ ཏུ་ གཅིག །"
  },
  {
    "source": "མདུན་ཏུའང་གཉིས་ཕྲེང་བསྒྲིགས་སུ་བཀོད།",
    "target": "མདུན་ ཏུ འང་ གཉིས་ ཕྲེང་ བསྒྲིགས་ སུ་ བཀོད །"
  },
  {
    "source": "རྒྱབ་ཏུ་མཉྫིའི་སྟེང་དུ་གཏོར་མ་ནོར་གཟུགས་མ་ཁ་ཟས་བཟང་དགུས་བརྒྱན་པ།",
    "target": "རྒྱབ་ ཏུ་ མཉྫི འི་ སྟེང་ དུ་ གཏོར་མ་ ནོར་ གཟུགས་ མ་ ཁ་ཟས་ བཟང་དགུ ས་ བརྒྱན་པ །"
  },
  {
    "source": "མཎྜལ་གྱི་གཡས་སུ་སྐུ་རྟེན།",
    "target": "མཎྜལ་ གྱི་ གཡས་ སུ་ སྐུ་ རྟེན །"
  },
  {
    "source": "གཡོན་ཏུ་སྔགས་བྱང་དང་ཐོད་པ་དམ་རྫས་དང་བཅས་པ།",
    "target": "གཡོན་ ཏུ་ སྔགས་ བྱང་ དང་ ཐོད་པ་ དམ་རྫས་ དང་ བཅས་པ །"
  },
  {
    "source": "མདུན་ཏུ་གྲི་གུག་རྣམས་བཀོད་ལ།།",
    "target": "མདུན་ ཏུ་ གྲི་གུག་ རྣམས་ བཀོད་ ལ ། །"
  },
  {
    "source": "དེ་དག་གི་མདུན་ཏུ་མཆོད་པ་ཕྲེང་ཚར་དུ་བསྒྲིག།",
    "target": "དེ་ དག་ གི་ མདུན་ ཏུ་ མཆོད་པ་ ཕྲེང་ ཚར་ དུ་ བསྒྲིག །"
  },
  {
    "source": "དེའི་མདུན་ཏུ་འབུལ་གཏོར་དང་ནང་མཆོད་བཤམ་མོ།",
    "target": "དེ འི་ མདུན་ ཏུ་ འབུལ་ གཏོར་ དང་ ནང་མཆོད་ བཤམ་ མོ །"
  },
  {
    "source": "གཉིས་པར་དང་པོ་སྒྲུབ་མཆོད་ནི།",
    "target": "གཉིས་པ ར་ དང་པོ་ སྒྲུབ་མཆོད་ ནི །"
  },
  {
    "source": "སྐྱབས་སེམས་སྔོན་ཏུ་འགྲོ་བས་ཕྱག་ན་རྡོ་རྗེ་དང་མི་གཡོ་བ་གང་རུང་གི་བདག་བསྐྱེད་བཟླས་པ་དང་བཅས་པ་བྱ།",
    "target": "སྐྱབས་སེམས་ སྔོན་ ཏུ་ འགྲོ་བ ས་ ཕྱག་ ན་ རྡོ་རྗེ་ དང་ མི་ གཡོ་བ་ གང་རུང་ གི་ བདག་ བསྐྱེད་ བཟླས་པ་ དང་ བཅས་པ་ བྱ །"
  },
  {
    "source": "མཆོད་པ་རྣམས།",
    "target": "མཆོད་པ་ རྣམས །"
  },
  {
    "source": "ཨ་མྲྀ་ཏས་བསང་།",
    "target": "ཨ་མྲྀ་ཏ ས ་བསང་ །"
  },
  {
    "source": "སྭ་བྷཱ་བས་སྦྱང་།",
    "target": "སྭ་ བྷཱ་བ ས་ སྦྱང་ །"
  },
  {
    "source": "སྟོང་པའི་ངང་ལས་ཨ་ལས་ཡེ་ཤེས་ཀྱི་ཀ་པཱ་ལ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ།",
    "target": "སྟོང་པ འི་ ངང་ ལས་ ཨ་ལ ས་ ཡེ་ཤེས་ ཀྱི་ ཀ་པཱ་ལ་ ཡངས་ ཤིང་ རྒྱ་ ཆེ་བ་ རྣམས་ ཀྱི་ ནང་ དུ །"
  },
  {
    "source": "ཧཱུྃ་ཞུ་བ་ལས་༼༦༢༩༽མཆོད་ཡོན།",
    "target": "ཧཱུྃ་ ཞུ་བ་ ལས་ ༼ ༦༢༩ ༽ མཆོད་ཡོན །"
  },
  {
    "source": "ཞབས་བསིལ།",
    "target": "ཞབས་བསིལ །"
  },
  {
    "source": "མེ་ཏོག།",
    "target": "མེ་ཏོག །"
  },
  {
    "source": "བདུག་སྤོས།།",
    "target": "བདུག་ སྤོ ས ། །"
  },
  {
    "source": "མར་མེ།",
    "target": "མར་མེ །"
  },
  {
    "source": "དྲི་ཆབ།",
    "target": "དྲི་ཆབ །"
  },
  {
    "source": "ཞལ་ཟས།",
    "target": "ཞལ་ ཟས །"
  },
  {
    "source": "རོལ་མོ་ལ་སོགས་པ་མཆོད་པའི་ཡོ་བྱད་བསམ་གྱིས་མི་ཁྱབ་པ་ནམ་མཁའི་ཁམས་ཐམས་ཅད་ཡོངས་སུ་གང་བར་གྱུར།",
    "target": "རོལ་མོ་ ལ་ སོགས་པ་ མཆོད་པ འི་ ཡོ་བྱད་ བསམ་ གྱིས་ མི་ ཁྱབ་པ་ ནམ་ མཁ འི་ ཁམས་ ཐམས་ཅད་ ཡོངས་ སུ་ གང་བ ར་ གྱུར །"
  },
  {
    "source": "ཨོཾ་བཛྲ་ཨཱརྒྷཾ་སྭཱ་ཧཱ།",
    "target": "ཨོཾ་ བཛྲ་ ཨཱརྒྷཾ་ སྭཱ་ ཧཱ །"
  },
  {
    "source": "པཱ་དྱཾ།",
    "target": "པཱ་དྱཾ །"
  },
  {
    "source": "ཨོཾ་བཛྲ་པུཥྤེ་ཨཱཿཧཱུྃ་ནས།",
    "target": "ཨོཾ་ བཛྲ་ པུཥྤེ་ ཨཱཿ ཧཱུྃ་ ནས །"
  },
  {
    "source": "ཤབྡའི་བར་བརྗོད།",
    "target": "ཤབྡ འི་ བར་ བརྗོད །"
  },
  {
    "source": "ཨོཾ་བཛྲ་གཎྜེར་ཎི་ཏ་སོགས་ཀྱིས་བྱིན་དབབ།",
    "target": "ཨོཾ་ བཛྲ་ གཎྜེར་ ཎི་ ཏ་ སོགས་ ཀྱིས་ བྱིན་ དབབ །"
  },
  {
    "source": "གཏོར་མ་ཨ་མྲྀ་ཏས་བསང་།",
    "target": "གཏོར་མ་ ཨ་ མྲྀ་ ཏ ས་ བསང་ །"
  },
  {
    "source": "ཨོཾ་སྟོང་པར་གྱུར།",
    "target": "ཨོཾ་ སྟོང་པ ར་ གྱུར །"
  },
  {
    "source": "ཨཱཿཐོད་པའི་སྣོད་ཡངས་ཤིང་རྒྱ་ཆེ་བར།",
    "target": "ཨཱཿ ཐོད་པ འི་ སྣོད་ ཡངས་ ཤིང་ རྒྱ་ཆེ་བ ར །"
  },
  {
    "source": "ཧཱུྃ་ཤ་ལྔ་བདུད་རྩི་ལྔས་གང་བར་གྱུར།",
    "target": "ཧཱུྃ་ ཤ་ལྔ་ བདུད་རྩི་ ལྔ ས་ གང་བ ར་ གྱུར །"
  },
  {
    "source": "ཧོཿཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར།",
    "target": "ཧོཿ ཡེ་ཤེས་ ཀྱི་ བདུད་རྩི འི་ རྒྱ་མཚོ་ ཆེན་པོ ར་ གྱུར །"
  },
  {
    "source": "ཨོཾ་ཨཱཿཧཱུྃ།",
    "target": "ཨོཾ་ ཨཱཿ ཧཱུྃ །"
  },
  {
    "source": "ལན་གསུམ་བརྗོད།",
    "target": "ལན་ གསུམ་ བརྗོད །"
  },
  {
    "source": "རང་གི་མདུན་ཏུ་འཇིགས་རུང་དུར་ཁྲོད་ཆེན་པོའི་དབུས་སུ།",
    "target": "རང་ གི་ མདུན་ ཏུ་ འཇིགས་ རུང་ དུར་ཁྲོད་ ཆེན་པོ འི་ དབུས་ སུ །"
  },
  {
    "source": "པཾ་ལས་པདྨ་དང་།",
    "target": "པཾ་ ལས་ པདྨ་ དང་ །"
  },
  {
    "source": "རཾ་ལས་ཉི་མའི་དཀྱིལ་འཁོར་གྱི་སྟེང་དུ།",
    "target": "རཾ་ ལས་ ཉི་མ འི་ དཀྱིལ་འཁོར་ གྱི་ སྟེང་ དུ །"
  },
  {
    "source": "ཎྀ་ལས་དགྲ་བགེགས་བསྒྲལ་བའི་བམ་ཆེན་བརྩེགས་པའི་གདན་ལ་ཧཱུྃ་ལས་གྲི་གུག་ཧཱུྃ་གིས་མཚན་པ་ཡོངས་སུ་གྱུར་པ་ལས།",
    "target": "ཎྀ་ ལ ས་ དགྲ་ བགེགས་ བསྒྲལ་བ འི་ བམ་ ཆེན་ བརྩེགས་པ འི་ གདན་ ལ་ ཧཱུྃ་ ལས་ གྲི་གུག་ ཧཱུྃ་ གིས་ མཚན་པ་ ཡོངས་ སུ་ གྱུར་པ་ ལས །"
  },
  {
    "source": "མ་ཧཱ་ཀ་ལ་སྐུ་མདོག་དུས་མཐའི་སྤྲིན་དང་མཚུངས་པ།",
    "target": "མ་ཧཱ་ ཀ་ ལ་ སྐུ་མདོག་ དུས་ མཐ འི་ སྤྲིན་ དང་ མཚུངས་པ །"
  },
  {
    "source": "ཞལ་གཅིག་ཕྱག་གཉིས་གཡས་གྲི་གུག་ཕྱར་ཞིང་།",
    "target": "ཞལ་ གཅིག་ ཕྱག་ གཉིས་ གཡས་ གྲི་གུག་ ཕྱར་ ཞིང་ །"
  },
  {
    "source": "གཡོན་ཐོད་༼༦༣༠༽པ་སྙིང་བཅས་ཐུགས་ཀར་འཛིན་པ།",
    "target": "གཡོན་ ཐོད་ ༼ ༦༣༠ ༽ པ་ སྙིང་ བཅས་ ཐུགས་ཀ ར་ འཛིན་པ །"
  },
  {
    "source": "ཞལ་གྱི་གྲྭ་ནས་ཁྲག་འཛག་པ།",
    "target": "ཞལ་ གྱི་ གྲྭ་ ནས་ ཁྲག་ འཛག་པ །"
  },
  {
    "source": "སྤྱན་གསུམ།",
    "target": "སྤྱན་ གསུམ །"
  },
  {
    "source": "མཆེ་བ་གཙིགས་ཤིང་ལྗགས་བསྐྱོད་པ།",
    "target": "མཆེ་བ་ གཙིགས་ ཤིང་ ལྗགས་ བསྐྱོད་པ །"
  },
  {
    "source": "སྨ་ར།",
    "target": "སྨ་ར །"
  },
  {
    "source": "སྨིན་མ་དབུ་སྐྲ་དམར་སེར་གྱེན་དུ་བརྫེས་པ།",
    "target": "སྨིན་མ་ དབུ་ སྐྲ་ དམར་སེར་ གྱེན་ དུ་ བརྫེས་པ །"
  },
  {
    "source": "སྦོམ་ཐུང་ཡན་ལག་ཧྲགས་ཤིང་གསུས་ཁྱིམ་ཆེ་བ།",
    "target": "སྦོམ་ ཐུང་ ཡན་ལག་ ཧྲགས་ ཤིང་ གསུས་ཁྱིམ་ ཆེ་བ །"
  },
  {
    "source": "སྟག་ལྤགས་ཀྱི་ཤམ་ཐབས་ཅན།",
    "target": "སྟག་ ལྤགས་ ཀྱི་ ཤམ་ཐབས་ ཅན །"
  },
  {
    "source": "ཐོད་སྐམ་ལྔས་དབུ་རྒྱན་དང་།",
    "target": "ཐོད་སྐམ་ ལྔ ས་ དབུ་རྒྱན་ དང་ །"
  },
  {
    "source": "རློན་པ་ལྔ་བཅུའི་དོ་ཤལ་བྱས་པ།",
    "target": "རློན་པ་ ལྔ་ བཅུ འི་ དོ་ ཤལ་ བྱས་པ །"
  },
  {
    "source": "ཞབས་གཡས་བསྐུམ་གཡོན་བརྐྱང་བས་པད་ཉི་མི་རོའི་གདན་ལ།",
    "target": "ཞབས་ གཡས་ བསྐུམ་ གཡོན་ བརྐྱང་བ ས་ པད་ ཉི་ མི་རོ འི་ གདན་ ལ །"
  },
  {
    "source": "མེ་ཆེན་དྲག་པོ་འབར་བའི་ཀློང་ན་བཞེངས་པའོ།།",
    "target": "མེ་ ཆེན་ དྲག་པོ་ འབར་བ འི་ ཀློང་ ན་ བཞེངས་པ འོ ། །"
  },
  {
    "source": "ཡང་ན་སྟག་ལྤགས་ཀྱི་ཤམ་ཐབས་མི་མཛད་པར་དར་ནག་གི་འཇོལ་བེར་གསེར་གྱི་སྐེ་རགས་ཅན་དང་།",
    "target": "ཡང་ ན་ སྟག་ལྤགས་ ཀྱི་ ཤམ་ཐབས་ མི་ མཛད་པ ར་ དར་ ནག་ གི་ འཇོལ་བེར་ གསེར་ གྱི་ སྐེ་རགས་ ཅན་ དང་ །"
  },
  {
    "source": "ཞབས་ལ་མག་ཏིའི་ལྷ་མ་ཡུ་རིང་གསོལ་བར་བྱས་ཀྱང་རུང་།",
    "target": "ཞབས་ ལ་ མག་ ཏི འི་ ལྷ་མ་ ཡུ་རིང་ གསོལ་བ ར་ བྱས་ ཀྱང་ རུང་ །"
  },
  {
    "source": "གཙོ་བོའི་གཡོན་དུ་རླུང་གི་དཀྱིལ་འཁོར་ལ།",
    "target": "གཙོ་བོ འི་ གཡོན་ དུ་ རླུང་ གི་ དཀྱིལ་འཁོར་ ལ །"
  },
  {
    "source": "བྷྱོཿལས་འདོད་པ་ཁམས་ཀྱི་དབང་ཕྱུག་མ་སྔོན་མོ་རལ་གྲི་དང་ཐོད་ཁྲག་འཛིན་པ།",
    "target": "བྷྱོཿ ལས་ འདོད་པ་ ཁམས་ ཀྱི་ དབང་ ཕྱུག་ མ་ སྔོན་མོ་ རལ་གྲི་ དང་ ཐོད་ཁྲག་ འཛིན་པ །"
  },
  {
    "source": "སྲིན་མོ་བོང་བུ་གྭ་དམར་གྱི་སྟེང་ན་བཙན་སྐྱིལ་གྱིས་བཞུགས་པ།",
    "target": "སྲིན་མོ་ བོང་བུ་ གྭ་ དམར་ གྱི་ སྟེང་ ན་ བཙན་ སྐྱིལ་ གྱིས་ བཞུགས་པ །"
  },
  {
    "source": "རཀྟའི་རྒྱ་མཚོར་རྒྱུག་པའོ།།",
    "target": "རཀྟ འི་ རྒྱ་མཚོ ར་ རྒྱུག་པ འོ ། །"
  },
  {
    "source": "གཙོ་བོའི་མདུན་གྱི་འོག་ཕྱོགས་སུ།",
    "target": "གཙོ་བོ འི་ མདུན་ གྱི་ འོག་ཕྱོགས་ སུ །"
  },
  {
    "source": "པད་ཉི་དང་བམ་ཆེན་བསྣོལ་བའི་གདན་ལ།",
    "target": "པད་ ཉི་ དང་ བམ་ ཆེན་ བསྣོལ་བ འི་ གདན་ ལ །"
  },
  {
    "source": "ཕཊ་ལས་ལས་ཀྱི་མགོན་པོ་སྐུ་མདོག་སྨུག་ནག་ཞལ་གཅིག་ཕྱག་གཉིས་སྨྱན་གསུམ་པ།",
    "target": "ཕཊ་ ལས་ ལས་ ཀྱི་ མགོན་པོ་ སྐུ་མདོག་ སྨུག་ནག་ ཞལ་ གཅིག་ ཕྱག་ གཉིས་ སྨྱན་ གསུམ་པ །"
  },
  {
    "source": "གཡས་ཙནྡན་གྱི་བིང་ཆེན་དང་།",
    "target": "གཡས་ ཙནྡན་ གྱི་ བིང་ ཆེན་ དང་ །"
  },
  {
    "source": "གཡོན་ལྕགས་པར་བདུད་རྩིས་གང་བ་འཛིན་པ།",
    "target": "གཡོན་ ལྕགས་པ ར་ བདུད་རྩི ས་ གང་བ་ འཛིན་པ །"
  },
  {
    "source": "བིང་སྟོང་ནས་མེ་འབར་བ།",
    "target": "བིང་ སྟོང་ ནས་ མེ་ འབར་བ །"
  },
  {
    "source": "བེང་སྨད་ནས་ཆུ་འཁྲུགས་པ།",
    "target": "བེང་ སྨད་ ནས་ ཆུ་ འཁྲུགས་པ །"
  },
  {
    "source": "བིང་གི་ནང་ནས་ལྷ་དང་ལྷ་མ་ཡིན་གྱི་དམག་ཚོགས་འགྱེད་པ།",
    "target": "བིང་ གི་ ནང་ ནས་ ལྷ་ དང་ ལྷ་མ་ཡིན་ གྱི་ དམག་ ཚོགས་ འགྱེད་པ །"
  },
  {
    "source": "དར་ནག་གི་འཇོལ་བེར་གསེར་གྱི་སྐ་རགས་ཅན་གསོལ་པ།",
    "target": "དར་ ནག་ གི་ འཇོལ་བེར་ གསེར་ གྱི་ སྐ་རགས་ཅན་ གསོལ་པ །"
  },
  {
    "source": "གཡོན་བརྐྱང་བའི་སྟབས་ཀྱིས་བཞུགས་པའོ།།",
    "target": "གཡོན་ བརྐྱང་བ འི་ སྟབས་ ཀྱིས་ བཞུགས་པ འོ ། །"
  },
  {
    "source": "དེའི་གཡོན་ཏུ་མཾ་ལས་མ་གཅིག་ཨེ་ཀ་ཛཱ་ཊཱི་སྐུ་མདོག་སྨུག་ནག་རལ་གྲི་སྡིག་པའི་ཡུ་བ་ཅན་དང་ཐོད་ཁྲག་འཛིན་པ།",
    "target": "དེ འི་ གཡོན་ ཏུ་ མཾ་ ལས་ མ་ གཅིག་ ཨེ་ ཀ་ ཛཱ་ ཊཱི་ སྐུ་ མདོག་ སྨུག་ནག་ རལ་གྲི་ སྡིག་པ འི་ ཡུ་བ་ཅན་ དང་ ཐོད་ཁྲག་ འཛིན་པ །"
  },
  {
    "source": "དྲེའུ་རྟ་རྐང་གསུམ་ལ་བཅིབས་པ།",
    "target": "དྲེའུ་ རྟ་ རྐང་གསུམ་ ལ་ བཅིབས་པ །"
  },
  {
    "source": "ཕྱི་རོལ་དུ་ཕྱོགས་སྐྱོང་ཞིང་སྐྱོང་སྡེ་བརྒྱད་འབྱུང་པོའི་ཚོགས་ཀྱིས་བསྐོར་བའོ།།",
    "target": "ཕྱི་རོལ་ དུ་ ཕྱོགས་ སྐྱོང་ ཞིང་སྐྱོང་ སྡེ་ བརྒྱད་ འབྱུང་པོ འི་ ཚོགས་ ཀྱིས་ བསྐོར་ བ འོ ། །"
  },
  {
    "source": "དེ་ཐམས་ཅད་ཀྱི་དཔྲལ་བར་ཨོཾ།",
    "target": "དེ་ ཐམས་ཅད་ ཀྱི་ དཔྲལ་བ ར་ ཨོཾ །"
  },
  {
    "source": "༼༦༣༡༽མགྲིན་པར་ཨཱཿཐུགས་ཀར་ཧཱུྃ།",
    "target": "༼ ༦༣༡ ༽ མགྲིན་པ ར་ ཨཱཿ ཐུགས་ ཀ ར་ ཧཱུྃ །"
  },
  {
    "source": "རང་གི་སྙིང་གནས་འོད་ཟེར་འཕྲོས།",
    "target": "རང་ གི་ སྙིང་ གནས་ འོད་ཟེར་ འཕྲོས །"
  },
  {
    "source": "དུར་ཁྲོད་ཆེན་པོ་བརྒྱད་དང་།",
    "target": "དུར་ཁྲོད་ ཆེན་པོ་ བརྒྱད་ དང་ །"
  },
  {
    "source": "རང་བཞིན་གྱི་གནས་ནས།",
    "target": "རང་བཞིན་ གྱི་ གནས་ ནས །"
  },
  {
    "source": "མགོན་པོ་ལྕམ་དྲལ་འཁོར་དང་བཅས་པ་བཛྲ་ས་མཱ་ཛཿཧཱུྃ།",
    "target": "མགོན་པོ་ ལྕམ་དྲལ་ འཁོར་ དང་ བཅས་པ་ བཛྲ་ས་མཱ་ཛཿ ཧཱུྃ །"
  },
  {
    "source": "དད་པ་དང་ནི་དམ་ཚིག་གིས།།",
    "target": "དད་པ་ དང་ ནི་ དམ་ཚིག་ གིས ། །"
  },
  {
    "source": "ཚུར་གཤེགས་མ་ཧཱ་ཀཱ་ལ་གཤེགས།།",
    "target": "ཚུ ར་ གཤེགས་ མ་ཧཱ་ ཀཱ་ ལ་ གཤེགས ། །"
  },
  {
    "source": "འཇིགས་བྱེད་བསྟན་སྲུང་ཡོངས་ཀྱི་གཙོ།།",
    "target": "འཇིགས་བྱེད་ བསྟན་ སྲུང་ ཡོངས་ ཀྱི་ གཙོ ། །"
  },
  {
    "source": "ཟག་མེད་དབྱིངས་ནས་གཤེགས་སུ་གསོལ།།",
    "target": "ཟག་མེད་ དབྱིངས་ ནས་ གཤེགས་ སུ་ གསོལ ། །"
  },
  {
    "source": "ཨོཾ་མ་ཧཱ་ཀཱ་ལ་ཧཱུྃ་ཕཊ།",
    "target": "ཨོཾ་ མ་ཧཱ་ ཀཱ་ ལ་ ཧཱུྃ་ ཕཊ །"
  },
  {
    "source": "ཨོཾ་མ་ཧཱ་ཀཱ་ལ་ས་པ་རི་བཱ་ར་ཛཿཧཱུྃ་བཾ་ཧོཿགཉིས་སུ་མེད་པར་བསྟིམ་པདྨ་ཀ་མ་ལཱ་ཡ་སྟྭཾ།",
    "target": "ཨོཾ་ མ་ཧཱ་ ཀཱ་ ལ་ ས་པ་ རི་ བཱ་ར་ ཛཿ ཧཱུྃ་ བཾ་ ཧོཿ གཉིས་ སུ་ མེད་པ ར་ བསྟིམ་ པདྨ་ཀ་ མ་ལཱ་ ཡ་ སྟྭཾ །"
  },
  {
    "source": "ཨོཾ་མཧ་ཀ་ལ་གྲྀཧྞེ་དཾ།",
    "target": "ཨོཾ་ མཧ་ ཀ་ ལ་ གྲྀཧྞེ་ དཾ །"
  },
  {
    "source": "ཨཱརྒྷཾ་སྭཱ་ཧཱ་ནས།",
    "target": "ཨཱརྒྷཾ་ སྭཱ་ཧཱ་ ནས །"
  },
  {
    "source": "ཤབྡའི་བར་གྱིས་མཆོད།",
    "target": "ཤབྡ འི་ བར་ གྱིས་ མཆོད །"
  },
  {
    "source": "རྡོ་རྗེ་རྩེ་ལྔ་པའི་ཕྱག་རྒྱ་བསྟན་ལ།",
    "target": "རྡོ་རྗེ་ རྩེ་ ལྔ་པ འི་ ཕྱག་རྒྱ་ བསྟན་ ལ །"
  },
  {
    "source": "ཨོཾ་ཤྲཱི་མ་ཧཱ་ཀཱ་ལ་ས་མ་ཡ་སྨ་ར།",
    "target": "ཨོཾ་ ཤྲཱི་ མ་ཧཱ་ ཀཱ་ ལ་ ས་ མ་ཡ་ སྨ་ར །"
  },
  {
    "source": "ས་མ་ཡ་མ་ཏི་ཀྲ་མ་ཐ།",
    "target": "ས་མ་ ཡ་མ་ ཏི་ཀྲ་ མ་ ཐ །"
  },
  {
    "source": "ས་མ་ཡ་རཀྵནྟུ།",
    "target": "ས་མ་ ཡ་ རཀྵནྟུ །"
  },
  {
    "source": "ཞེས་དམ་ལ་བཞག།",
    "target": "ཞེས་ དམ་ ལ་ བཞག །"
  },
  {
    "source": "ཨོཾ་མ་ཧཱ་ཀཱ་ལ་ས་པ་རི་བཱ་ར་ཨ་མྲྀ་ཏ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།",
    "target": "ཨོཾ་ མ་ཧཱ་ ཀཱ་ ལ་ ས་པ་ རི་ བཱ་ར་ ཨ་མྲྀ་ཏ་བ་ ལིཾ་ ཏ་ ཁ་ ཁ་ ཁཱ་ཧི་ ཁཱ་ ཧི །"
  },
  {
    "source": "ལན་བདུན་གྱིས།",
    "target": "ལན་ བདུན་ གྱིས །"
  },
  {
    "source": "ཡེ་ཤེས་མགོན་པོ་དང་འཁོར་རྣམས་སོ་སོའི་སྙིང་པོའི་མཐར།",
    "target": "ཡེ་ཤེས་ མགོན་པོ་ དང་ འཁོར་ རྣམས་ སོ་སོ འི་ སྙིང་པོ འི་ མཐ ར །"
  },
  {
    "source": "བ་ལིཾ་ཏ་ཁ་ཁ་ཁཱ་ཧི་ཁཱ་ཧི།",
    "target": "བ་ ལིཾ་ ཏ་ ཁ་ཁ་ ཁཱ་ཧི་ཁཱ་ཧི །"
  },
  {
    "source": "བཏགས་པ་དང་།",
    "target": "བཏགས་པ་ དང་ །"
  },
  {
    "source": "ཤཱ་ས་ནས་ཀྱང་འབུལ།",
    "target": "ཤཱ་ ས་ ནས་ ཀྱང་ འབུལ །"
  },
  {
    "source": "སྤྱི་ཁྱབ་ཏུ་ཨ་ཀཱ་རོ་ལན་གསུམ་གྱིས་བསྟབ།",
    "target": "སྤྱི་ཁྱབ་ ཏུ་ ཨ་ ཀཱ་ རོ་ ལན་ གསུམ་ གྱིས་ བསྟབ །"
  },
  {
    "source": "འབྲུ་གསུམ་གྱིས་ནང་མཆོད་འབུལ།",
    "target": "འབྲུ་ གསུམ་ གྱིས་ ནང་མཆོད་ འབུལ །"
  },
  {
    "source": "བསྟོད་པ་བསྡུས་པ་ནི།",
    "target": "བསྟོད་པ་ བསྡུས་པ་ ནི །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "མ་ལུས་འཇོམས་མཛད་དགྲ་བགེགས་ཐལ་བར་རློག།",
    "target": "མ་ ལུས་ འཇོམས་ མཛད་ དགྲ་ བགེགས་ ཐལ་བ ར་ རློག །"
  },
  {
    "source": "མཐར་བྱེད་གཞོན་ནུ་འཇིགས་བྱེད་གང་རྒྱངས་ཅན།།",
    "target": "མཐ ར་ བྱེད་ གཞོན་ནུ་ འཇིགས་བྱེད་ གང་ རྒྱངས་ ཅན ། །"
  },
  {
    "source": "མཉམ་ཉིད་ཐུགས་མངའ་གཏུམ་ཆེན་མེ་ལྟར་འབར།།",
    "target": "མཉམ་ཉིད་ ཐུགས་ མངའ་ གཏུམ་ ཆེན་ མེ་ ལྟ ར་ འབར ། །"
  },
  {
    "source": "བདེ་གཤེགས་བཀའ་ཡི་སྲུང་མ་ཁྱོད་ལ་བསྟོད།།",
    "target": "བདེ་གཤེགས་ བཀའ་ ཡི་ སྲུང་མ་ ཁྱོད་ ལ་ བསྟོད ། །"
  },
  {
    "source": "ཅེས་པའོ།།",
    "target": "ཅེས་ པ འོ ། །"
  },
  {
    "source": "ཐུགས་ཀར་སྔགས་ཕྲེང་གསལ་བཏབ་ལ།",
    "target": "ཐུགས་ཀ ར་ སྔགས་ ཕྲེང་ གསལ་ བཏབ་ ལ །"
  },
  {
    "source": "ཨོཾ་མ་ཧཱ་ཀཱ་ལ་ཧ་ན་ཧ་ན་བཛྲེ་ཎ་ཧཱུྃ་ཕཊ།",
    "target": "ཨོཾ་ མ་ཧཱ་ ཀཱ་ ལ་ ཧ་ན་ ཧ་ ན་ བཛྲེ་ ཎ་ ཧཱུྃ་ ཕཊ །"
  },
  {
    "source": "ཅེས་པ་ནི་སྙིང་པོའོ།།",
    "target": "ཅེས་ པ་ ནི་ སྙིང་པོ འོ ། །"
  },
  {
    "source": "ཨོཾ་མ་ཧཱ་ཀཱ་ལ་གུ་ཎ་ཧྲྀ་ད་ཧཱུྃ་ཧཱུྃ་ཕཊ།",
    "target": "ཨོཾ་ མ་ཧཱ་ ཀཱ་ ལ་ གུ་ཎ་ ཧྲྀ་ ད་ ཧཱུྃ་ ཧཱུྃ་ ཕཊ །"
  },
  {
    "source": "ཅེས་པ་ནི་ལས་ཀྱི་སྔགས་སོ།།",
    "target": "ཅེས་ པ་ ནི་ ལས་ ཀྱི་ སྔགས་ སོ ། །"
  },
  {
    "source": "ཨོཾ་ཤྲཱི་དི་ཝཱི་ཧཱུྃ་ཕཊ།",
    "target": "ཨོཾ་ ཤྲཱི་ དི་ ཝཱི་ ཧཱུྃ་ ཕཊ །"
  },
  {
    "source": "འདོད་ཁམས་མའི་མཚན་སྔགས་སོ།།",
    "target": "འདོད་ཁམས་ མ འི་ མཚན་ སྔགས་ སོ ། །"
  },
  {
    "source": "ཨོཾ་མ་ཧཱ་ཀཱ་ལ་རཀྵ་དུ་བེ་པ་ཎི་ཛཿཛཿལས་མགོན་གྱི་སྔགས་སོ།།",
    "target": "ཨོཾ་ མ་ཧཱ་ ཀཱ་ ལ་ རཀྵ་ དུ་ བེ་པ་ ཎི་ ཛཿ ཛཿ ལས་ མགོན་ གྱི་ སྔགས་ སོ ། །"
  },
  {
    "source": "ཨོཾ་རོ་རུ་རོ་རུ་ཙ་པ་ལ་ཨ་ཤུག་མེ་མ་ཧཱུྃ་མ་བྷྱོ་ཛ་ཛཿཨེ་ཀ་ཛཱ་ཊིའི་སྔགས་ཏེ་གཙོ་འཁོར་གྱི་འགྲོས་དང་སྦྱར་ནས་ཅི་ནུས་བཟླ།",
    "target": "ཨོཾ་ རོ་ རུ་ རོ་ རུ་ ཙ་པ་ ལ་ ཨ་ ཤུག་ མེ་ མ་ ཧཱུྃ་ མ་ བྷྱོ་ ཛ་ ཛཿ ཨེ་ ཀ་ ཛཱ་ ཊི འི་ སྔགས་ ཏེ་ གཙོ་འཁོར་ གྱི་ འགྲོས་ དང་ སྦྱར་ ནས་ ཅི་ ནུས་ བཟླ །"
  },
  {
    "source": "གཏོར་ཆོག་རྐྱང་པ་ལ་འདི་ནས་མཆོད་བསྟོད་སོགས་༼༦༣༢༽རྗེས་རིམ་རྣམ་བྱ།",
    "target": "གཏོར་ ཆོག་ རྐྱང་པ་ ལ་ འདི་ ནས་ མཆོད་བསྟོད་ སོགས་ ༼ ༦༣༢ ༽ རྗེས་ རིམ་ རྣམ་ བྱ །"
  },
  {
    "source": "རྗེས་གནང་སྐབས་བཟླས་པ་གྲུབ་པའི་མཚམས་སུ་རྗེས་གནང་གི་རིམ་པ་རྣམས་བདག་འཇུག་གི་ཚུལ་དུ་དམིགས་པས་ལེན།",
    "target": "རྗེས་ གནང་ སྐབས་ བཟླས་པ་ གྲུབ་པ འི་ མཚམས་ སུ་ རྗེས་གནང་ གི་ རིམ་པ་ རྣམས་ བདག་ འཇུག་ གི་ ཚུལ་ དུ་ དམིགས་པ ས་ ལེན །"
  },
  {
    "source": "སློབ་མ་རྣམས་ཁྲུས་བྱས།",
    "target": "སློབ་མ་ རྣམས་ ཁྲུས་ བྱས །"
  },
  {
    "source": "གྲལ་ལ་འཁོད།",
    "target": "གྲལ་ ལ་ འཁོད །"
  },
  {
    "source": "སེམས་བསྐྱེད་གསལ་གདབ།",
    "target": "སེམས་ བསྐྱེད་ གསལ་ གདབ །"
  },
  {
    "source": "ཆོས་བཤད་ཅི་རིགས་པ་དང་ཁྱད་པར།",
    "target": "ཆོས་ བཤད་ ཅི་ རིགས་པ་ དང་ ཁྱད་པ ར །"
  },
  {
    "source": "དེའང་བདག་ཅག་གི་སྟོན་པ་ཐུབ་པའི་དབང་པོའི་སྤྱན་སྔར་དམ་པའི་ཆོས་དང་འཁོར་རྣམ་བཞི་སྐྱོང་བར་ཞལ་གྱིས་བཞེས་པའི་དམ་ཚིག་ཅན་གྱི་སྲུང་མ་ཇི་སྙེད་ཅིག་མཆིས་པའི་ནང་ནས་ཁྱད་པར་དུ་འཕགས་པ་ནི་དཔལ་ཧེ་རུ་ཀའི་མི་ཟད་རྒྱན་གྱི་འཁོར་ལོ་ལས་སྤྲུལ་པའི་ཡེ་ཤེས་ཀྱི་མ་མགོན་ལྕམ་དྲལ་རྣམས་ཡིན་ལ།།",
    "target": "དེ འང་ བདག་ཅག་ གི་ སྟོན་པ་ ཐུབ་པ འི་ དབང་པོ འི་ སྤྱན་སྔ ར་ དམ་པ འི་ ཆོས་ དང་ འཁོར་ རྣམ་ བཞི་ སྐྱོང་བ ར་ ཞལ་ གྱིས་ བཞེས་པ འི་ དམ་ཚིག་ ཅན་ གྱི་ སྲུང་མ་ ཇི་ སྙེད་ ཅིག་ མཆིས་པ འི་ ནང་ ནས་ ཁྱད་པ ར་ དུ་ འཕགས་པ་ ནི་ དཔལ་ ཧེ་རུ་ཀ འི་ མི་ ཟད་ རྒྱན་ གྱི་ འཁོར་ལོ་ ལས་ སྤྲུལ་པ འི་ ཡེ་ཤེས་ ཀྱི་ མ་ མགོན་ ལྕམ་དྲལ་ རྣམས་ ཡིན་ ལ ། །"
  },
  {
    "source": "དེ་ལའང་རིགས་དང་སྡེ་ཚན་གྱི་དབྱེ་བས་ཕྱེ་བ་དང་།",
    "target": "དེ་ ལ འང་ རིགས་ དང་ སྡེ་ཚན་ གྱི་ དབྱེ་བ ས་ ཕྱེ་བ་ དང་ །"
  },
  {
    "source": "རྒྱུད་དང་མན་ངག་གི་བཀའ་སྲོལ་འཕགས་བོད་གཉིས་སུ་མཐའ་ཡས་པ་བྱོན་པའི་ནང་ནས།",
    "target": "རྒྱུད་ དང་ མན་ངག་ གི་ བཀའ་ སྲོལ་ འཕགས་ བོད་ གཉིས་ སུ་ མཐའ་ཡས་པ་ བྱོན་པ འི་ ནང་ ནས །"
  },
  {
    "source": "འདིར་སྐབས་སུ་བབ་པ།",
    "target": "འདི ར་ སྐབས་ སུ་ བབ་པ །"
  },
  {
    "source": "ས་གསུམ་དུ་སྙན་པར་གྲགས་པའི་པཎྜི་ཏ་ཆེན་པོ་བྱང་ཆུབ་སེམས་ཀྱི་མངའ་བདག་ཇོ་བོ་རྗེ་མར་མེ་མཛད་དཔལ་ཡེ་ཤེས་ནས་བརྩམས་ཏེ་ལྷ་ཆོས་བདུན་ལྡན་བཀའ་གདམས་རིན་པོ་ཆེའི་བསྟན་པའི་སྲུང་མར་མངའ་གསོལ་བ།",
    "target": "ས་ གསུམ་ དུ་ སྙན་པ ར་ གྲགས་པ འི་ པཎྜི་ཏ་ ཆེན་པོ་ བྱང་ཆུབ་སེམས་ ཀྱི་ མངའ་བདག་ ཇོ་བོ་རྗེ་ མར་མེ་མཛད་ དཔལ་ ཡེ་ཤེས་ ནས་ བརྩམས་ ཏེ་ ལྷ་ ཆོས་ བདུན་ ལྡན་ བཀའ་ གདམས་ རིན་པོ་ཆེ འི་ བསྟན་པ འི་ སྲུང་མ ར་ མངའ་ གསོལ་བ །"
  },
  {
    "source": "ལེགས་ལྡན་མགོན་པོ་སྡེ་ལྔའི་ནང་ནས་ཐུགས་མགོན་གྲི་གུག་གི་རིགས་ཆོས་སྐྱོང་བཞི་སྦྲགས་སུ་གྲགས་པའི་རྗེས་སུ་གནང་བསྒྲུབ་པ་ལ་བདག་ཉིད་ཀྱིས་བགྱི་བར་འོས་པ་རྣམས་གྲུབ།",
    "target": "ལེགས་ལྡན་ མགོན་པོ་ སྡེ་ ལྔ འི་ ནང་ ནས་ ཐུགས་ མགོན་ གྲི་གུག་ གི་ རིགས་ ཆོས་ སྐྱོང་ བཞི་ སྦྲགས་ སུ་ གྲགས་པ འི་ རྗེས་ སུ་ གནང་ བསྒྲུབ་པ་ ལ་ བདག་ ཉིད་ ཀྱིས་ བགྱི་བ ར་ འོས་པ་ རྣམས་ གྲུབ །"
  },
  {
    "source": "ཁྱེད་རང་རྣམས་ཀྱི་ངོ་སྐལ་དུ་གྱུར་པ་རྗེས་གནང་ཞུ་བའི་ཡོན་དུ་མཎྜལ་འབུལ་མཛོད།",
    "target": "ཁྱེད་ རང་ རྣམས་ ཀྱི་ ངོ་ སྐལ་ དུ་ གྱུར་པ་ རྗེས་ གནང་ ཞུ་བ འི་ ཡོན་ དུ་ མཎྜལ་ འབུལ་ མཛོད །"
  },
  {
    "source": "ཅེས་བརྡ་སྦྱར་ལ་མཎྜལ་འབུལ་དུ་གཞུག།",
    "target": "ཅེས་ བརྡ་ སྦྱར་ ལ་ མཎྜལ་ འབུལ་ དུ་ གཞུག །"
  },
  {
    "source": "ཐལ་མོ་མེ་ཏོག་དང་བཅས་ཏེ་གསོལ་བ་འདེབས་པ་འདིའི་རྗེས་ཟློས་མཛོད།",
    "target": "ཐལ་མོ་ མེ་ཏོག་ དང་ བཅས་ ཏེ་ གསོལ་བ་ འདེབས་པ་ འདི འི་ རྗེས་ཟློས་ མཛོད །"
  },
  {
    "source": "སློབ་དཔོན་དགོངས་སུ་གསོལ།",
    "target": "སློབ་དཔོན་ དགོངས་ སུ་ གསོལ །"
  },
  {
    "source": "བདག་ལ་ནག་པོ་ཆེན་པོའི་སྐུ་གསུང་ཐུགས་ཀྱི་རྗེས་སུ་གནང་བ་མ་ལུས་པ་བསྩལ་དུ་གསོལ།",
    "target": "བདག་ ལ་ ནག་པོ་ ཆེན་པོ འི་ སྐུ་གསུང་ཐུགས་ ཀྱི་ རྗེས་ སུ་ གནང་བ་ མ་ ལུས་པ་ བསྩལ་ དུ་ གསོལ །"
  },
  {
    "source": "ཞེས་ལན་གསུམ།",
    "target": "ཞེས་ ལན་ གསུམ །"
  },
  {
    "source": "དེ་ནས་སངས་རྒྱས་པའི་ཐེག་པ་མཐའ་དག་གི་འཇུག་སྒོ་སྐྱབས་སུ་འགྲོ་བ་དང་ཐེག་ཆེན་ཐུན་མོང་མ་ཡིན་པའི་གཞི་རྟེན་བྱང་ཆུབ་མཆོག་ཏུ་སེམས་བསྐྱེད་པ་ཚུལ་བཞིན་གསལ་༼༦༣༣༽ཐོབ་ལ་འདིའི་རྗེས་ཟློས།",
    "target": "དེ་ ནས་ སངས་རྒྱས་པ འི་ ཐེག་པ་ མཐའ་ དག་ གི་ འཇུག་སྒོ་ སྐྱབས་ སུ་ འགྲོ་བ་ དང་ ཐེག་ཆེན་ ཐུན་མོང་ མ་ ཡིན་པ འི་ གཞི་ རྟེན་ བྱང་ཆུབ་ མཆོག་ ཏུ་ སེམས་ བསྐྱེད་པ་ ཚུལ་ བཞིན་ གསལ་ ༼ ༦༣༣ ༽ ཐོབ་ ལ་ འདི འི་ རྗེ ས་ ཟློས །"
  },
  {
    "source": "སངས་རྒྱས་ཆོས་དང་ཚོགས་ཀྱི་མཆོག་རྣམས་ལ།།",
    "target": "སངས་རྒྱས་ ཆོས་ དང་ ཚོགས་ ཀྱི་ མཆོག་ རྣམས་ ལ ། །"
  },
  {
    "source": "སོགས་ལན་གསུམ།",
    "target": "སོགས་ ལན་ གསུམ །"
  },
  {
    "source": "བླ་མ་རྒྱལ་བ་སྲས་དང་བཅས་པའི་སྤྱན་སྔར་རྒྱུད་རྣམ་པར་དག་པར་བྱ་བའི་སླད་དུ་རྒྱུན་བཤགས་སྔོན་ཏུ་འགྲོ་བ་ཅན་གྱི་བྱང་ཆུབ་ཀྱི་སེམས་དང་དམ་ཚིག་སྡོམ་པ་མཐའ་དག་ཚུལ་བཞིན་ཏུ་འཛིན་པར་བགྱིའོ་སྙམ་པས་འདིའི་རྗེས་ཟློས།",
    "target": "བླ་མ་ རྒྱལ་བ་ སྲས་ དང་ བཅས་པ འི་ སྤྱན་སྔ ར་ རྒྱུད་ རྣམ་པ ར་ དག་པ ར་ བྱ་བ འི་ སླད་ དུ་ རྒྱུན་ བཤགས་ སྔོན་ ཏུ་ འགྲོ་བ་ ཅན་ གྱི་ བྱང་ཆུབ་ ཀྱི་ སེམས་ དང་ དམ་ཚིག་ སྡོམ་པ་ མཐའ་དག་ ཚུལ་ བཞིན་ ཏུ་ འཛིན་པ ར་ བགྱི འོ་ སྙམ་པ ས་ འདི འི་ རྗེས་ ཟློས །"
  },
  {
    "source": "དཀོན་མཆོག་གསུམ་ལ་བདག་སྐྱབས་མཆི།།",
    "target": "དཀོན་མཆོག་ གསུམ་ ལ་ བདག་ སྐྱབས་ མཆི ། །"
  },
  {
    "source": "སོགས་ལན་གསུམ།",
    "target": "སོགས་ ལན་ གསུམ །"
  },
  {
    "source": "དེ་ནས་རྗེས་གནང་དངོས་ལ་གསུམ་དུ་ཡོད་པ་ལས་དང་པོ་སྐུའི་རྗེས་སུ་གནང་བ་ལ་དམིགས་པ་འདི་ལྟར་དུ་མཛོད།",
    "target": "དེ་ ནས་ རྗེས་གནང་ དངོས་ ལ་ གསུམ་ དུ་ ཡོད་པ་ ལས་ དང་པོ་ སྐུ འི་ རྗེས་ སུ་ གནང་བ་ ལ་ དམིགས་པ་ འདི་ ལྟ ར་ དུ་ མཛོད །"
  },
  {
    "source": "སློབ་དཔོན་ཉིད་བདག་བསྐྱེད་ཁྲོ་བོ་གང་བསྒོམ་པ་དེའི་མངོན་རྟོགས་ལྟར་གསལ་འདེབས།",
    "target": "སློབ་དཔོན་ ཉིད་ བདག་ བསྐྱེད་ ཁྲོ་བོ་ གང་ བསྒོམ་པ་ དེ འི་ མངོན་རྟོགས་ ལྟ ར་ གསལ་ འདེབས །"
  },
  {
    "source": "མདུན་ཏུ་འཇིགས་རུང་དུར་ཁྲོད་ཆེན་པོའི་དབུས་སུ།",
    "target": "མདུན་ ཏུ་ འཇིགས་ རུང་ དུར་ཁྲོད་ ཆེན་པོ འི་ དབུས་ སུ །"
  },
  {
    "source": "པདྨ་ཉི་མ་དགྲ་བགེགས་བསྒྲལ་བའི་བམ་ཆེན་རྣམས་བརྩེགས་པའི་གདན་ལ་མ་ཧཱ་ཀཱ་ལ་སྐུ་མདོག་དུས་མཐའི་སྤྲིན་དང་མཚུངས་པ་སོགས་མངོན་རྟོགས་ལྟར་ལ།",
    "target": "པདྨ་ ཉི་མ་ དགྲ་ བགེགས་ བསྒྲལ་བ འི་ བམ་ ཆེན་ རྣམས་ བརྩེགས་པ འི་ གདན་ ལ་ མ་ཧཱ་ ཀཱ་ ལ་ སྐུ་མདོག་ དུས་ མཐ འི་ སྤྲིན་ དང་ མཚུངས་པ་ སོགས་ མངོན་རྟོགས་ ལྟ ར་ ལ །"
  },
  {
    "source": "འཁོར་རྣམས་ས་བོན་ལས་བསྐྱེད་པའི་ཚིག་དོར།",
    "target": "འཁོར་ རྣམས་ ས་བོན་ ལས་ བསྐྱེད་པ འི་ ཚིག་ དོར །"
  },
  {
    "source": "འབྱུང་པོའི་ཚོགས་ཀྱིས་བསྐོར་བ་གསལ་ཐོབ་ཅིག།",
    "target": "འབྱུང་པོ འི་ ཚོགས་ ཀྱིས་ བསྐོར་བ་ གསལ་ ཐོབ་ ཅིག །"
  },
  {
    "source": "སློབ་དཔོན་ལ་མོས་གུས་དུང་བྱས་པས།།",
    "target": "སློབ་དཔོན་ ལ་ མོས་གུས་ དུང་ བྱས་པ ས ། །"
  },
  {
    "source": "སློབ་དཔོན་གྱི་ཐུགས་ཀ་ནས་འོད་ཟེར་འཕྲོས།",
    "target": "སློབ་དཔོན་ གྱི་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "མདུན་བསྐྱེད་མགོན་པོའི་ཐུགས་ཀར་ཕོག་པས།",
    "target": "མདུན་ བསྐྱེད་ མགོན་པོ འི་ ཐུགས་ཀ ར་ ཕོག་པ ས །"
  },
  {
    "source": "ཐུགས་རྒྱུད་བསྐུལ།",
    "target": "ཐུགས་ རྒྱུད་ བསྐུལ །"
  },
  {
    "source": "མགོན་པོའི་ཐུགས་ཀ་ནས་འོད་ཟེར་དཔག་ཏུ་མེད་པ་འཕྲོས།",
    "target": "མགོན་པོ འི་ ཐུགས་ ཀ་ ནས་ འོད་ཟེར་ དཔག་ ཏུ་ མེད་པ་ འཕྲོས །"
  },
  {
    "source": "སངས་རྒྱས་བྱང་སེམས་ཐམས་ཅད་ཀྱི་ཐུགས་ཀ་ནས།",
    "target": "སངས་རྒྱས་ བྱང་སེམས་ ཐམས་ཅད་ ཀྱི་ ཐུགས་ ཀ་ ནས །"
  },
  {
    "source": "ནག་པོ་ཆེན་པོའི་སྐུ་ཆེ་བ་རི་རབ་ཙམ།",
    "target": "ནག་པོ་ ཆེན་པོ འི་ སྐུ་ ཆེ་བ་ རི་རབ་ ཙམ །"
  },
  {
    "source": "ཆུང་ལ་རྡུལ་ཕྲན་ཙམ་དཔག་ཏུ་མེད་པ་སྤྱན་དྲངས་ལུས་ལ་ཐིམ་པར་མོས་ཤིག།",
    "target": "ཆུང་ ལ་ རྡུལ་ཕྲན་ ཙམ་ དཔག་ ཏུ་ མེད་པ་ སྤྱན་ དྲངས་ ལུས་ ལ་ ཐིམ་པ ར་ མོས་ ཤིག །"
  },
  {
    "source": "ཅེས་བརྗོད་ལ་རོལ་མོའི་སྒྲ་སྣ་ཚོགས་བྱའོ།།",
    "target": "ཅེས་ བརྗོད་ ལ་ རོལ་མོ འི་ སྒྲ་ སྣ་ཚོགས་ བྱ འོ ། །"
  },
  {
    "source": "མཎྜལ་གྱི་གཡས་ཀྱི་སྐུ་རྟེན་སྤྱི་བོར་བཞག་ལ།",
    "target": "མཎྜལ་ གྱི་ གཡས་ ཀྱི་ སྐུ་ རྟེན་ སྤྱི་བོ ར་ བཞག་ ལ །"
  },
  {
    "source": "མི་འབྲལ་སྐུ་ཡིས་བྱིན་བརླབས་པས།།",
    "target": "མི་ འབྲལ་ སྐུ་ ཡིས་ བྱིན་ བརླབས་པ ས ། །"
  },
  {
    "source": "བསྟན་དང་འཁོར་བཞི་སྐྱོང་བ་དང་།།",
    "target": "བསྟན་ དང་ འཁོར་ བཞི་ སྐྱོང་བ་ དང་ ། །"
  },
  {
    "source": "གདུག་པ་ཅན་རྣམས་ཚར་གཅོད་ཕྱིར།།",
    "target": "གདུག་པ་ཅན་ རྣམས་ ཚར་ གཅོད་ ཕྱི ར ། །"
  },
  {
    "source": "ནག་པོ་ཆེན་པོའི་སྐུ་འདི་བཟུང་།།",
    "target": "ནག་པོ་ ཆེན་པོ འི་ སྐུ་ འདི་ བཟུང་ ། །"
  },
  {
    "source": "ཨོཾ་མ་ཧཱ་ཀཱ་ལཱ་ཡ།",
    "target": "ཨོཾ་ མ་ཧཱ་ཀཱ་ལཱ་ ཡ །"
  },
  {
    "source": "ཀཱ་ཡ་ས་མ་ཡ་དྷཱ་ར་ཧཱུྃ།",
    "target": "ཀཱ་ཡ་ ས་མ་ཡ་ དྷཱ་ར་ ཧཱུྃ །"
  },
  {
    "source": "དེས་སྐུའི་རྗེས་སུ་གནང་བ་ཐོབ།",
    "target": "དེ ས་ སྐུ འི་ རྗེས་ སུ་ གནང་བ་ ཐོབ །"
  },
  {
    "source": "ལུས་ཀྱི་སྡིག་༼༦༣༤༽སྒྲིབ་ནད་གདོན་བར་དུ་གཅོད་པ་ཐམས་ཅད་ཞི།",
    "target": "ལུས་ ཀྱི་ སྡིག་ ༼ ༦༣༤ ༽ སྒྲིབ་ ནད་ གདོན་ བར་ དུ་ གཅོད་པ་ ཐམས་ཅད་ ཞི །"
  },
  {
    "source": "རྡོ་རྗེ་ནག་པོ་ཆེན་པོའི་སྐུ་བསྒོམ་པ་ལ་དབང་བ་ཡིན་ནོ།།",
    "target": "རྡོ་རྗེ་ ནག་པོ་ ཆེན་པོ འི་ སྐུ་ བསྒོམ་པ་ ལ་ དབང་བ་ ཡིན་ ནོ ། །"
  },
  {
    "source": "གཉིས་པ་གསུང་གི་རྗེས་སུ་གནང་བའི་སླད་དུ།",
    "target": "གཉིས་པ་ གསུང་ གི་ རྗེས་ སུ་ གནང་བ འི་ སླད་ དུ །"
  },
  {
    "source": "སློབ་དཔོན་ལ་མོས་གུས་དུང་པ་བྱས་པས།",
    "target": "སློབ་དཔོན་ ལ་ མོས་གུས་ དུང་པ་ བྱས་པ ས །"
  },
  {
    "source": "སློབ་དཔོན་གྱི་ཐུགས་ཀའི་འོད་ཟེར་གྱིས།",
    "target": "སློབ་དཔོན་ གྱི་ ཐུགས་ ཀ འི་ འོད་ཟེར་ གྱིས །"
  },
  {
    "source": "མདུན་བསྐྱེད་ཀྱི་ཐུགས་ཀ་ནས་སྔགས་ཀྱི་ཕྲེང་བའི་ཚོགས་དང་།",
    "target": "མདུན་ བསྐྱེད་ ཀྱི་ ཐུགས་ ཀ་ ནས་ སྔགས་ ཀྱི་ ཕྲེང་བ འི་ ཚོགས་ དང་ །"
  },
  {
    "source": "སངས་རྒྱས་བྱང་ཆུབ་སེམས་དཔའ་ཐམས་ཅད་ཀྱི་ཐུགས་ཀ་ནས་དབྱངས་དང་གསལ་བྱེད་ཀྱི་ཡི་གེ་དཔག་ཏུ་མེད་པ་སྤྱན་དྲངས།",
    "target": "སངས་རྒྱས་ བྱང་ཆུབ་སེམས་དཔའ་ ཐམས་ཅད་ ཀྱི་ ཐུགས་ཀ་ ནས་ དབྱངས་ དང་ གསལ་བྱེད་ ཀྱི་ ཡི་གེ་ དཔག་ ཏུ་ མེད་པ་ སྤྱན་ དྲངས །"
  },
  {
    "source": "ཁྱེད་རང་རྣམས་ཀྱི་མགྲིན་པར་ཐིམ་ཞེས་བརྗོད།",
    "target": "ཁྱེད་ རང་ རྣམས་ ཀྱི་ མགྲིན་པ ར་ ཐིམ་ ཞེས་ བརྗོད །"
  },
  {
    "source": "མགོན་པོའི་སྔགས་བྱང་དང་།",
    "target": "མགོན་པོ འི་ སྔགས་ བྱང་ དང་ །"
  },
  {
    "source": "ཐོད་པ་ལག་པ་གཡོན་ཏུ་གཏད།",
    "target": "ཐོད་པ་ ལག་པ་ གཡོན་ ཏུ་ གཏད །"
  },
  {
    "source": "མི་འབྲལ་གསུང་གིས་བྱིན་བརླབས་པས།།",
    "target": "མི་ འབྲལ་ གསུང་ གིས་ བྱིན་ བརླབས་པ ས ། །"
  },
  {
    "source": "སྣ་ཚོགས་ཕྲིན་ལས་སྒྲུབ་པ་དང་།།",
    "target": "སྣ་ཚོགས་ ཕྲིན་ལས་ སྒྲུབ་པ་ དང་ ། །"
  },
  {
    "source": "ནག་པོ་ཆེན་པོ་མཉེས་བྱེད་པ།།",
    "target": "ནག་པོ་ ཆེན་པོ་ མཉེས་ བྱེད་པ ། །"
  },
  {
    "source": "གསུང་གི་རིག་སྔགས་བཟུང་བར་བྱ།།",
    "target": "གསུང་ གི་ རིག་སྔགས་ བཟུང་བ ར་ བྱ ། །"
  },
  {
    "source": "ཨོཾ་མ་ཧཱ་ཀཱ་ལཱ་ཡ།",
    "target": "ཨོཾ་ མ་ཧཱ་ཀཱ་ལཱ་ ཡ །"
  },
  {
    "source": "ཝཱ་ཀ་ས་མ་ཡ་དྷཱ་ར་ཧཱུྃ།",
    "target": "ཝཱ་ ཀ་ ས་མ་ཡ་ དྷཱ་ར་ ཧཱུྃ །"
  },
  {
    "source": "དེ་ནས་བཟླས་པའི་ལུང་བླང་བ་ལ་དམིགས་པ་འདི་བཞིན་མཛོད།",
    "target": "དེ་ ནས་ བཟླས་པ འི་ ལུང་ བླང་བ་ ལ་ དམིགས་པ་ འདི་ བཞིན་ མཛོད །"
  },
  {
    "source": "སློབ་དཔོན་ལ་མོས་གུས་བྱས་པས་ཐུགས་ཀ་ནས་འོད་ཟེར་འཕྲོས།",
    "target": "སློབ་དཔོན་ ལ་ མོས་གུས་ བྱས་པ ས་ ཐུགས་ ཀ་ ནས་ འོད་ཟེར་ འཕྲོས །"
  },
  {
    "source": "མདུན་བསྐྱེད་ཀྱི་ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་མཐིང་ནག་གི་མཐར་སྔགས་ཀྱི་ཕྲེང་བས་བསྐོར་བ་ལས་སྔགས་ཕྲེང་གཉིས་པ་འཕྲོས།",
    "target": "མདུན་ བསྐྱེད་ ཀྱི་ ཐུགས་ ཀ ར་ ཉི་མ འི་ དཀྱིལ་འཁོར་ གྱི་ སྟེང་ དུ་ ཧཱུྃ་ མཐིང་ ནག་ གི་ མཐ ར་ སྔགས་ ཀྱི་ ཕྲེང་བ ས་ བསྐོར་བ་ ལས་ སྔགས་ ཕྲེང་ གཉིས་པ་ འཕྲོས །"
  },
  {
    "source": "ཞལ་ནས་འཐོན་ཏེ་ཁྱེད་རང་རྣམས་ཀྱི་ཁར་ཞུགས།",
    "target": "ཞལ་ ནས་ འཐོན་ ཏེ་ ཁྱེད་ རང་ རྣམས་ ཀྱི་ ཁ ར་ ཞུགས །"
  },
  {
    "source": "སྙིང་གར་ཉི་སྟེང་ཧཱུྃ་ཡིག་གི་མཐར་འཁོད་པར་མོས་ལ་སྔགས་འདིའི་རྗེས་ཟློས།",
    "target": "སྙིང་ ག ར་ ཉི་ སྟེང་ ཧཱུྃ་ ཡིག་ གི་ མཐ ར་ འཁོད་པ ར་ མོས་ ལ་ སྔགས་ འདི འི་ རྗེས་ ཟློས །"
  },
  {
    "source": "སྙིང་པོ་ངང་ལས་སྔགས་ལན་གསུམ་རེ་བཟླར་གཞུག།",
    "target": "སྙིང་པོ་ ངང་ ལས་ སྔགས་ ལན་ གསུམ་ རེ་ བཟླ ར་ གཞུག །"
  },
  {
    "source": "སློབ་དཔོན་ལ་མེ་ཏོག་གི་ཕྲེང་བ་རེ་ཕུལ་བར་མོས་ལ་འདིའི་རྗེས་ཟློས།",
    "target": "སློབ་དཔོན་ ལ་ མེ་ཏོག་ གི་ ཕྲེང་བ་ རེ་ ཕུལ་བ ར་ མོས་ ལ་ འདི འི་ རྗེས་ ཟློས །"
  },
  {
    "source": "བཅོམ་ལྡན་བདག་གིས་བཟུང་ལགས་ཀྱིས།།",
    "target": "བཅོམ་ལྡན་ བདག་ གིས་ བཟུང་ ལགས་ ཀྱིས ། །"
  },
  {
    "source": "བདག་ལ་འགོ་བར་མཛད་དུ་གསོལ།།",
    "target": "བདག་ ལ་ འགོ་བ ར་ མཛད་ དུ་ གསོལ ། །"
  },
  {
    "source": "ལན་གསུམ།",
    "target": "ལན་ གསུམ །"
  },
  {
    "source": "དེ་ཉིད་སྔགས་ཀྱི་ཕྲེང་བར་བྱིན་གྱིས་བརླབས་ནས་སྤྱི་བོར་བཅིངས་པར་མོས་ཤིག།",
    "target": "དེ་ ཉིད་ སྔགས་ ཀྱི་ ཕྲེང་ བ ར་ བྱིན་ གྱིས་ བརླབས་ ནས་ སྤྱི་བོ ར་ བཅིངས་པ ར་ མོས་ ཤིག །"
  },
  {
    "source": "བཅོམ་ལྡན་འདི་ལ་སྩལ་ལགས་ཀྱིས།།",
    "target": "བཅོམ་ལྡན་ འདི་ ལ་ སྩལ་ ལགས་ ཀྱིས ། །"
  },
  {
    "source": "འདི་ལ་འགོ་བར་མཛད་དུ་གསོལ།།",
    "target": "འདི་ ལ་ འགོ་བ ར་ མཛད་ དུ་ གསོལ ། །"
  },
  {
    "source": "རྡོ་རྗེ་ནག་པོ་ཆེན་པོའི་གསུང་རིག་སྔགས་ཀྱི་ནུས་པ་མཐའ་དག་རྡོ་རྗེ་སློབ་མ་འདི་རྣམས་ཀྱི་རྒྱུད་ལ་འཇུག་ཅིང་བརྟན་པར་གྱུར་ཅིག།",
    "target": "རྡོ་རྗེ་ ནག་པོ་ ཆེན་པོ འི་ གསུང་ རིག་སྔགས་ ཀྱི་ ནུས་པ་ མཐའ་དག་ རྡོ་རྗེ་ སློབ་མ་ འདི་ རྣམས་ ཀྱི་ རྒྱུད་ ལ་ འཇུག་ ཅིང་ བརྟན་པ ར་ གྱུར་ ཅིག །"
  },
  {
    "source": "དེས་གསུང་༼༦༣༥༽གི་རྗེས་སུ་གནང་བ་ཐོབ།",
    "target": "དེ ས་ གསུང་ ༼ ༦༣༥ ༽ གི་ རྗེས་ སུ་ གནང་བ་ ཐོབ །"
  },
  {
    "source": "ངག་གི་སྡིག་སྒྲིབ་ནད་གདོན་བར་དུ་གཅོད་པ་ཐམས་ཅད་ཞི།",
    "target": "ངག་ གི་ སྡིག་སྒྲིབ་ ནད་ གདོན་ བར་ དུ་ གཅོད་པ་ ཐམས་ཅད་ ཞི །"
  },
  {
    "source": "རྡོ་རྗེ་ནག་པོ་ཆེན་པོའི་གསང་སྔགས་བཟླ་བ་ལ་དབང་བ་ཡིན་ནོ།།",
    "target": "རྡོ་རྗེ་ ནག་པོ་ ཆེན་པོ འི་ གསང་སྔགས་ བཟླ་བ་ ལ་ དབང་བ་ ཡིན་ ནོ ། །"
  },
  {
    "source": "གསུམ་པ་ཐུགས་ཀྱི་རྗེས་སུ་གནང་བའི་སླད་དུ།",
    "target": "གསུམ་པ་ ཐུགས་ ཀྱི་ རྗེས་ སུ་ གནང་བ འི་ སླད་ དུ །"
  },
  {
    "source": "སློབ་དཔོན་ལ་མོས་གུས་དུང་བྱས་པས།།",
    "target": "སློབ་དཔོན་ ལ་ མོས་གུས་ དུང་ བྱས་པ ས ། །"
  },
  {
    "source": "སློབ་དཔོན་གྱི་ཐུགས་ཀའི་འོད་ཟེར་གྱིས།",
    "target": "སློབ་དཔོན་ གྱི་ ཐུགས་ ཀ འི་ འོད་ཟེར་ གྱིས །"
  },
  {
    "source": "མདུན་བསྐྱེད་མགོན་པོ་དང་སངས་རྒྱས་བྱང་ཆུབ་སེམས་དཔའ་རྣམས་ཀྱི་ཐུགས་ཀ་ནས་གྲི་གུག་ཐོད་པ་ལ་སོགས་པ་ཕྱག་མཚན་གྱི་ཚོགས་དཔག་ཏུ་མེད་པ་སྤྱན་དྲངས་ཕྲིན་ལས་རྣམ་བཞིས་སེམས་ཅན་གྱི་དོན་བྱས།",
    "target": "མདུན་ བསྐྱེད་ མགོན་པོ་ དང་ སངས་རྒྱས་ བྱང་ཆུབ་སེམས་དཔའ་ རྣམས་ ཀྱི་ ཐུགས་ ཀ་ ནས་ གྲི་གུག་ ཐོད་པ་ ལ་ སོགས་པ་ ཕྱག་མཚན་ གྱི་ ཚོགས་ དཔག་ ཏུ་ མེད་པ་ སྤྱན་ དྲངས་ ཕྲིན་ལས་ རྣམ་ བཞི ས་ སེམས་ཅན་ གྱི་ དོན་ བྱས །"
  },
  {
    "source": "སྙིང་གར་ཐིམ་ཞེས་བརྗོད་ལ་རོལ་མོ་བྱ།",
    "target": "སྙིང་ག ར་ ཐིམ་ ཞེས་ བརྗོད་ ལ་ རོལ་མོ་ བྱ །"
  },
  {
    "source": "གྲི་གུག་ལག་པ་གཡས་སུ་གཏད་དེ།",
    "target": "གྲི་གུག་ ལག་པ་ གཡས་ སུ་ གཏད་ དེ །"
  },
  {
    "source": "མི་འབྲལ་ཐུགས་ཀྱིས་བྱིན་བརླབས་པས།།",
    "target": "མི་ འབྲལ་ ཐུགས་ ཀྱིས་ བྱིན་ བརླབས་པ ས ། །"
  },
  {
    "source": "སློབ་དཔོན་རྒྱལ་བའི་བཀའ་བཞིན་ཏུ།།",
    "target": "སློབ་དཔོན་ རྒྱལ་བ འི་ བཀའ་ བཞིན་ ཏུ ། །"
  },
  {
    "source": "བརྩེ་ལྡན་དྲག་པོའི་ཕྲིན་ལས་ཀྱིས།།",
    "target": "བརྩེ་ ལྡན་ དྲག་པོ འི་ ཕྲིན་ལས་ ཀྱིས ། །"
  },
  {
    "source": "མ་རུང་སེམས་ཅན་བསྒྲལ་བར་བྱ།།",
    "target": "མ་ རུང་ སེམས་ཅན་ བསྒྲལ་བ ར་ བྱ ། །"
  },
  {
    "source": "ཨོཾ་མ་ཧཱ་ཀཱ་ལཱ་ཡ།",
    "target": "ཨོཾ་ མ་ཧཱ་ཀཱ་ལཱ་ ཡ །"
  },
  {
    "source": "ཙིཏྟ་ས་མ་ཡ་དྷཱ་ར་ཧཱུྃ།",
    "target": "ཙིཏྟ་ ས་མ་ཡ་ དྷཱ་ར་ ཧཱུྃ །"
  },
  {
    "source": "དེས་ཐུགས་ཀྱི་རྗེས་སུ་གནང་བ་ཐོབ།",
    "target": "དེ ས་ ཐུགས་ ཀྱི་ རྗེས་ སུ་ གནང་བ་ ཐོབ །"
  },
  {
    "source": "ཡིད་ཀྱི་སྡིག་སྒྲིབ་ནད་གདོན་བར་དུ་གཅོད་པ་ཐམས་ཅད་ཞི།།",
    "target": "ཡིད་ ཀྱི་ སྡིག་སྒྲིབ་ ནད་ གདོན་ བར་ དུ་ གཅོད་པ་ ཐམས་ཅད་ ཞི ། །"
  },
  {
    "source": "རྡོ་རྗེ་ནག་པོ་ཆེན་པོའི་ཐུགས་འོད་གསལ་བསྒོམ་པ་ལ་དབང་བ་ཡིན་ནོ།།",
    "target": "རྡོ་རྗེ་ ནག་པོ་ ཆེན་པོ འི་ ཐུགས་ འོད་གསལ་ བསྒོམ་པ་ ལ་ དབང་བ་ ཡིན་ ནོ ། །"
  },
  {
    "source": "མཐའ་རྟེན་གཏོར་མའི་བཀའ་བསྒོ་བ་ལ།",
    "target": "མཐའ་རྟེན་ གཏོར་མ འི་ བཀའ་ བསྒོ་བ་ ལ །"
  },
  {
    "source": "གཏོར་མ་འདི་ཉིད་རྡོ་རྗེ་ནག་པོ་ཆེན་པོ་ལྕམ་དྲལ་བཀའ་སྡོད་འཁོར་དང་བཅས་པ་དངོས་སུ་གསལ་བ།",
    "target": "གཏོར་མ་ འདི་ ཉིད་ རྡོ་རྗེ་ ནག་པོ་ ཆེན་པོ་ ལྕམ་དྲལ་ བཀའ་ སྡོད་ འཁོར་ དང་ བཅས་པ་ དངོས་ སུ་ གསལ་བ །"
  },
  {
    "source": "སློབ་དཔོན་གྱིས་བླ་མ་བརྒྱུད་པའི་མཚན་ནས་སྨོས་ཤིང་དམ་ཚིག་གི་བཀའ་བསྒོས་པ་ཙམ་གྱིས་ཇི་ལྟར་བསྒོ་བའི་ཕྲིན་ལས་རྣམས་ཐོགས་མེད་དུ་བསྒྲུབ་པར་ཞལ་གྱིས་བཞེས་པར་མོས་ཤིག།",
    "target": "སློབ་དཔོན་ གྱིས་ བླ་མ་ བརྒྱུད་པ འི་ མཚན་ ནས་ སྨོས་ ཤིང་ དམ་ཚིག་ གི་ བཀའ་བསྒོ ས་པ་ ཙམ་ གྱིས་ ཇི་ ལྟ ར་ བསྒོ་བ འི་ ཕྲིན་ལས་ རྣམས་ ཐོགས་ མེད་ དུ་ བསྒྲུབ་པ ར་ ཞལ་ གྱིས་ བཞེས་པ ར་ མོས་ ཤིག །"
  },
  {
    "source": "གཏོར་མ་མགོར་བཞག་ལ།",
    "target": "གཏོར་མ་ མགོ ར་ བཞག་ ལ །"
  },
  {
    "source": "ཁྱབ་བདག་རྡོ་རྗེ་འཆང་ཆེན་པོ།",
    "target": "ཁྱབ་བདག་ རྡོ་རྗེ་འཆང་ཆེན་པོ །"
  },
  {
    "source": "བྲམ་ཟེ་མཆོག་སྲེད།",
    "target": "བྲམ་ཟེ་ མཆོག་སྲེད །"
  },
  {
    "source": "རཱ་ཧུ་ལ།",
    "target": "རཱ་ཧུ་ལ །"
  },
  {
    "source": "ཇོ་བོ་རྗེ་ཨ་ཏི་ཤ།",
    "target": "ཇོ་བོ་ རྗེ་ ཨ་ཏི་ ཤ །"
  },
  {
    "source": "འབྲོམ་སྟོན་རྒྱལ་བའི་འབྱུང་གནས།",
    "target": "འབྲོམ་ སྟོན་ རྒྱལ་བ འི་ འབྱུང་གནས །"
  },
  {
    "source": "སྤྱན་སྔ་ཚུལ་ཁྲིམས་འབར།",
    "target": "སྤྱན་ སྔ་ ཚུལ་ཁྲིམས་ འབར །"
  },
  {
    "source": "བྱ་ཡུལ་བ།",
    "target": "བྱ་ ཡུལ་བ །"
  },
  {
    "source": "མུས་སྨན་པ།",
    "target": "མུ ས་ སྨན་པ །"
  },
  {
    "source": "གྲོ་སྟོན་བདུད་རྩི་གྲགས།",
    "target": "གྲོ་ སྟོན་ བདུད་རྩི་ གྲགས །"
  },
  {
    "source": "ཞིང་སྟོན་ཆོས་འབྱུང་།",
    "target": "ཞིང་ སྟོན་ ཆོས་ འབྱུང་ །"
  },
  {
    "source": "སངས་རྒྱས་སྒོམ་པ་ནས་རིམ་པར་བྱོན་པའི་རྩ་༼༦༣༦༽བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་དང་དམ་ལས་མ་འདའ་བར།",
    "target": "སངས་རྒྱས་ སྒོམ་པ་ ནས་ རིམ་པ ར་ བྱོན་པ འི་ རྩ་ ༼ ༦༣༦ ༽ བ་ དང་ བརྒྱུད་པ ར་ བཅས་པ འི་ དཔལ་ལྡན་བླ་མ་ དམ་པ་ རྣམས་ ཀྱི་ བཀའ་ དང་ དམ་ ལས་ མ་ འདའ་བ ར །"
  },
  {
    "source": "དམ་ཚིག་སྲུངས་ལ་བསྟན་པ་སྐྱོངས།",
    "target": "དམ་ཚིག་ སྲུངས་ ལ་ བསྟན་པ་ སྐྱོངས །"
  },
  {
    "source": "དཀོན་མཆོག་དབུ་འཕང་བསྟོད།",
    "target": "དཀོན་མཆོག་ དབུ་འཕང་ བསྟོད །"
  },
  {
    "source": "ཁྱད་པར་དུ་ཡང་སློབ་མ་འདི་ཞེས་བྱ་བའི་ལུས་དང་གྲིབ་མ་བཞིན་ཏུ་འགྲོགས་ཏེ།",
    "target": "ཁྱད་པ ར་ དུ་ ཡང་ སློབ་མ་ འདི་ ཞེས་ བྱ་བ འི་ ལུས་ དང་ གྲིབ་མ་ བཞིན་ ཏུ་ འགྲོགས་ ཏེ །"
  },
  {
    "source": "ལུས་ངག་ཡིད་གསུམ་བསྲུང་བ་དང་།",
    "target": "ལུས་ངག་ ཡིད་ གསུམ་ བསྲུང་བ་ དང་ །"
  },
  {
    "source": "བསྐྱབ་པ་དང་།",
    "target": "བསྐྱབ་པ་ དང་ །"
  },
  {
    "source": "སྦ་བར་མཛད་དུ་གསོལ།",
    "target": "སྦ་བ ར་ མཛད་ དུ་ གསོལ །"
  },
  {
    "source": "ཞེས་སོགས་བཀའ་བསྒོ་རྒྱས་བསྡུས་སྤྱི་དང་མཐུན་པར་བྱ།",
    "target": "ཞེས་ སོགས་ བཀའ་ བསྒོ་ རྒྱས་ བསྡུས་ སྤྱི་ དང་ མཐུན་པ ར་ བྱ །"
  },
  {
    "source": "གཏོར་མའི་མཐེབ་ཀྱུ་ནས་རྡོ་རྗེའི་རྩེ་མོས་ཅུང་ཟད་བླངས་ཀཱ་པ་ལའི་བདུད་རྩི་དང་སྦྲགས་ཏེ།",
    "target": "གཏོར་མ འི་ མཐེབ་ ཀྱུ་ ནས་ རྡོ་རྗེ འི་ རྩེ་མོ ས་ ཅུང་ཟད་ བླངས་ ཀཱ་ པ་ལ འི་ བདུད་རྩི་ དང་ སྦྲགས་ ཏེ །"
  },
  {
    "source": "སློབ་མ་ལ་ཅུང་ཟད་སྦྱིན།",
    "target": "སློབ་མ་ ལ་ ཅུང་ཟད་ སྦྱིན །"
  },
  {
    "source": "གཏོར་མ་ལའང་བདུད་རྩི་ཅུང་ཟད་བྲན་སྟེ།",
    "target": "གཏོར་མ་ ལ འང་ བདུད་ རྩི་ ཅུང་ཟད་ བྲན་ སྟེ །"
  },
  {
    "source": "ནག་པོ་ཆེན་པོ་ཁྱོད་ཀྱིས་སློབ་མ་འདིའི་ཆོས་སྐྱོང་གྱིས་ལ་བྱིན་པའི་ཟས་ཟོས།",
    "target": "ནག་པོ་ ཆེན་པོ་ ཁྱོད་ ཀྱིས་ སློབ་མ་ འདི འི་ ཆོས་སྐྱོང་ གྱིས་ ལ་ བྱིན་པ འི་ ཟས་ ཟོས །"
  },
  {
    "source": "བཅོལ་བའི་ལས་གྱིས།",
    "target": "བཅོལ་བ འི་ ལས་ གྱིས །"
  },
  {
    "source": "ཞེས་བརྗོད།",
    "target": "ཞེས་ བརྗོད །"
  },
  {
    "source": "དེས་དཔལ་ལྡན་མར་མེ་མཛད་ལས་བརྒྱུད་པའི་བཀའ་གདམས་བསྟན་པའི་སྲུང་མ་ཁྱད་པར་ཅན་མགོན་པོ་གྲི་གུག་བཞི་སྦྲགས་ཀྱི་རྗེས་སུ་གནང་བ་གྲུབ་པ་ཡིན་པས་རྡོ་རྗེ་ཐེག་པའི་དམ་ཚིག་སྤྱི་དང་ཁྱད་པར་ནག་པོ་ཆེན་པོ་ལྕམ་དྲལ་གྱི་དམ་ཚིག་རྣམས་ཚུལ་བཞིན་ཏུ་བསྲུང་བར་བགྱིའོ་སྙམ་པས་འདིའི་རྗེས་ཟློས།",
    "target": "དེ ས་ དཔལ་ལྡན་ མར་མེ་མཛད་ ལས་ བརྒྱུད་པ འི་ བཀའ་ གདམས་ བསྟན་པ འི་ སྲུང་མ་ ཁྱད་པར་ཅན་ མགོན་པོ་ གྲི་གུག་ བཞི་ སྦྲགས་ ཀྱི་ རྗེས་ སུ་ གནང་བ་ གྲུབ་པ་ ཡིན་པ ས་ རྡོ་རྗེ་ཐེག་པ འི་ དམ་ཚིག་ སྤྱི་ དང་ ཁྱད་པ ར་ ནག་པོ་ ཆེན་པོ་ ལྕམ་དྲལ་ གྱི་ དམ་ཚིག་ རྣམས་ ཚུལ་ བཞིན་ ཏུ་ བསྲུང་བ ར་ བགྱི འོ་ སྙམ་པ ས་ འདི འི་ རྗེས་ ཟློས །"
  },
  {
    "source": "གཙོ་བོས་ཇི་ལྟར།",
    "target": "གཙོ་བོ ས་ ཇི་ ལྟ ར །"
  },
  {
    "source": "སོགས།",
    "target": "སོགས །"
  },
  {
    "source": "གཏོང་རག་མཎྜལ།",
    "target": "གཏོང་ རག་ མཎྜལ །"
  },
  {
    "source": "ལུས་འབུལ།",
    "target": "ལུས་ འབུལ །"
  },
  {
    "source": "དགེ་བསྔོ་རྣམས་སྤྱི་ལྟར་བྱ།",
    "target": "དགེ་ བསྔོ་ རྣམས་ སྤྱི་ ལྟ ར་ བྱ །"
  },
  {
    "source": "གསུམ་པ་ཆོ་གའི་རྗེས་ཀྱི་རིམ་པ་ནི།",
    "target": "གསུམ་པ་ ཆོ་ག འི་ རྗེས་ ཀྱི་ རིམ་པ་ ནི །"
  },
  {
    "source": "མཆོད་པ་རྣམས་ཁ་གསོས་ལ་སྔར་བཞིན་གྱིས་བརླབས།",
    "target": "མཆོད་པ་ རྣམས་ ཁ་ གསོས་ ལ་ སྔ ར་ བཞིན་ གྱིས་ བརླབས །"
  },
  {
    "source": "སྔགས་ཀྱིས་ཕྱི་མཆོད་དང་འབྲུ་གསུམ་གྱིས་ནང་མཆོད་འབུལ།",
    "target": "སྔགས་ ཀྱིས་ ཕྱི་ མཆོད་ དང་ འབྲུ་ གསུམ་ གྱིས་ ནང་མཆོད་ འབུལ །"
  },
  {
    "source": "མཆོད་ཕྲེང་ནི།",
    "target": "མཆོད་ ཕྲེང་ ནི །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "ནག་པོ་ཆེན་པོ་འཁོར་བཅས་ལ།།",
    "target": "ནག་པོ་ ཆེན་པོ་ འཁོར་བཅས་ ལ ། །"
  },
  {
    "source": "བདག་གིས་མཆོད་པ་འབུལ་བ་ནི།།",
    "target": "བདག་ གིས་ མཆོད་པ་ འབུལ་བ་ ནི ། །"
  },
  {
    "source": "དགྲ་བགེགས་མ་ལུས་བསྒྲལ་བ་ཡི།།",
    "target": "དགྲ་བགེགས་ མ་ ལུས་ བསྒྲལ་བ་ ཡི ། །"
  },
  {
    "source": "དམར་ཆེན་ཁྲག་གི་ཨཱརྒྷཾ་དང་།།",
    "target": "དམར་ ཆེན་ ཁྲག་ གི་ ཨཱརྒྷཾ་ དང་ ། །"
  },
  {
    "source": "དབང་པོ་ལྔ་ཡི་མེ་ཏོག་དང་།།",
    "target": "དབང་པོ་ ལྔ་ ཡི་ མེ་ཏོག་ དང་ ། །"
  },
  {
    "source": "རུས་པ་རྐང་ཀླད་བསྲེས་པའི་སྤོས།།",
    "target": "རུས་པ་ རྐང་ ཀླད་ བསྲེས་པ འི་ སྤོས ། །"
  },
  {
    "source": "ཞུན་ཆེན་གསལ་བའི་སྒྲོན་མེ་དང་།།",
    "target": "ཞུན་ ཆེན་ གསལ་བ འི་ སྒྲོན་མེ་ དང་ ། །"
  },
  {
    "source": "རྡོ་རྗེ་རང་བྱུང་དྲི་ཆབ་དང་།།",
    "target": "རྡོ་རྗེ་ རང་ བྱུང་ དྲི་ཆབ་ དང་ ། །"
  },
  {
    "source": "ཤ་ཆེན་སྣ་ལྔའི་ཞལ་ཟས་དང་།།",
    "target": "ཤ་ཆེན་ སྣ་ ལྔ འི་ ཞལ་ཟས་ དང་ ། །"
  },
  {
    "source": "རྐང་གླིང་ཐོད་རྔ་སྙན་པའི་སྒྲ།།",
    "target": "རྐང་གླིང་ ཐོད་ རྔ་ སྙན་ པ འི་ སྒྲ ། །"
  },
  {
    "source": "དངོས་འབྱོར་ཡིད་སྤྲུལ་མཁའ་བཀང་ནས།།",
    "target": "དངོས་ འབྱོར་ ཡིད་ སྤྲུལ་ མཁའ་ བཀང་ ནས ། །"
  },
  {
    "source": "མགོན་པོ་འཁོར་དང་བཅས་ལ་༼༦༣༧༽འབུལ།།",
    "target": "མགོན་པོ་ འཁོར་ དང་ བཅས་ ལ་ ༼ ༦༣༧ ༽ འབུལ ། །"
  },
  {
    "source": "གཞན་ཡང་མཆོད་པ་འབུལ་བ་ནི།།",
    "target": "གཞན་ ཡང་ མཆོད་པ་ འབུལ་བ་ ནི ། །"
  },
  {
    "source": "འབྲུ་བཅུད་སྟོང་སྦྱར་ཛ་གད་དང་།།",
    "target": "འབྲུ་ བཅུད་ སྟོང་ སྦྱར་ ཛ་གད་ དང་ ། །"
  },
  {
    "source": "རྩ་བརྒྱད་སྟོང་སྦྱར་བདུད་རྩི་སྨན།།",
    "target": "རྩ་ བརྒྱད་ སྟོང་ སྦྱར་ བདུད་རྩི་ སྨན ། །"
  },
  {
    "source": "དགྲ་བགེགས་རྣམ་གཉིས་བསྒྲལ་བ་ཡི།།",
    "target": "དགྲ་བགེགས་ རྣམ་ གཉིས་ བསྒྲལ་བ་ ཡི ། །"
  },
  {
    "source": "དོན་སྙིང་ཤ་རུས་གཏོར་ཆེན་བཤམ།།",
    "target": "དོན་སྙིང་ ཤ་རུས་ གཏོར་ ཆེན་ བཤམ ། །"
  },
  {
    "source": "དེ་བཞིན་ཚེ་འཛིན་ཁྲག་གི་རྒྱུན།།",
    "target": "དེ་ བཞིན་ ཚེ་ འཛིན་ ཁྲག་ གི་ རྒྱུན ། །"
  },
  {
    "source": "བནྡྷ་ལྕང་ལོ་ཁྲག་གིས་བཀང་།།",
    "target": "བནྡྷ་ ལྕང་ལོ་ ཁྲག་ གིས་ བཀང་ ། །"
  },
  {
    "source": "བླ་ན་མེད་པའི་མཆོད་པ་འདི།།",
    "target": "བླ་ ན་ མེད་པ འི་ མཆོད་པ་ འདི ། །"
  },
  {
    "source": "མགོན་པོ་འཁོར་དང་བཅས་ལ་འབུལ།།",
    "target": "མགོན་པོ་ འཁོར་ དང་ བཅས་ ལ་ འབུལ ། །"
  },
  {
    "source": "མཐུན་པའི་རྫས་སུ་བཞེས་པར་མཛོད།།",
    "target": "མཐུན་པ འི་ རྫས་ སུ་ བཞེས་པ ར་ མཛོད ། །"
  },
  {
    "source": "དེ་ལས་གཞན་ཡང་མཆོད་པའི་ཚོགས།།",
    "target": "དེ་ ལས་ གཞན་ ཡང་ མཆོད་པ འི་ ཚོགས ། །"
  },
  {
    "source": "ཞིང་ཆེན་བླ་བྲེ་འཕན་གདུགས་དང་།།",
    "target": "ཞིང་ ཆེན་ བླ་བྲེ་ འཕན་ གདུགས་ དང་ ། །"
  },
  {
    "source": "རྒྱུ་རློན་ལྡ་ལྡི་སྙིང་ཕྲེང་དཔྱངས།།",
    "target": "རྒྱུ་ རློན་ ལྡ་ལྡི་ སྙིང་ ཕྲེང་ དཔྱངས ། །"
  },
  {
    "source": "ཀེང་རུས་སྣ་ཚོགས་རི་ལྟར་སྤུངས།།",
    "target": "ཀེང་རུས་ སྣ་ཚོགས་ རི་ ལྟ ར་ སྤུངས ། །"
  },
  {
    "source": "ཤ་ཁྲག་དྲི་བསུར་རྒྱུན་མི་འཆད།།",
    "target": "ཤ་ཁྲག་ དྲི་ བསུ ར་ རྒྱུན་ མི་ འཆད ། །"
  },
  {
    "source": "སྣ་ཚོགས་རྒྱན་གྱི་མཆོད་པ་འདི།།",
    "target": "སྣ་ཚོགས་ རྒྱན་ གྱི་ མཆོད་པ་ འདི ། །"
  },
  {
    "source": "མགོན་པོ་འཁོར་དང་བཅས་ལ་འབུལ།།",
    "target": "མགོན་པོ་ འཁོར་ དང་ བཅས་ ལ་ འབུལ ། །"
  },
  {
    "source": "དམ་ཚིག་དབང་གིས་བཞེས་ནས་ཀྱང་།།",
    "target": "དམ་ཚིག་ དབང་ གིས་ བཞེས་ ནས་ ཀྱང་ ། །"
  },
  {
    "source": "ཞི་རྒྱས་དབང་དང་མངོན་སྤྱོད་ཀྱི།།",
    "target": "ཞི་ རྒྱས་ དབང་ དང་ མངོན་སྤྱོད་ ཀྱི ། །"
  },
  {
    "source": "བཅོལ་བའི་ཕྲིན་ལས་གྲུབ་པར་མཛོད།",
    "target": "བཅོལ་བ འི་ ཕྲིན་ལས་ གྲུབ་པ ར་ མཛོད །"
  },
  {
    "source": "།",
    "target": "།"
  },
  {
    "source": "བསྟོད་པ་ནི།",
    "target": "བསྟོད་པ་ ནི །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "སྲིན་པོའི་གཟུགས་ཀྱི་གདུག་པ་ཅན།།",
    "target": "སྲིན་པོ འི་ གཟུགས་ ཀྱི་ གདུག་པ་ཅན ། །"
  },
  {
    "source": "ཚར་གཅོད་བྱང་ཆུབ་སེམས་དཔའ་སྟེ།།",
    "target": "ཚར་ གཅོད་ བྱང་ཆུབ་སེམས་དཔའ་ སྟེ ། །"
  },
  {
    "source": "གྲོང་ཁྱེར་གསུམ་བརྩེགས་འཇིག་བྱེད་པ།།",
    "target": "གྲོང་ཁྱེར་ གསུམ་ བརྩེག ས་ འཇིག་ བྱེད་པ ། །"
  },
  {
    "source": "གཏུམ་པོ་ཁྱོད་ལ་བདག་བསྟོད་དོ།།",
    "target": "གཏུམ་པོ་ ཁྱོད་ ལ་ བདག་ བསྟོད་ དོ ། །"
  },
  {
    "source": "མདོག་ནག་གཟུགས་ཐུང་གཟི་བརྗིད་ཆེ།།",
    "target": "མདོག་ ནག་ གཟུགས་ ཐུང་ གཟི་བརྗིད་ ཆེ ། །"
  },
  {
    "source": "གདུག་པ་ཚར་གཅོད་གྲི་གུག་གཡས།།",
    "target": "གདུག་པ་ ཚར་ གཅོད་ གྲི་གུག་ གཡས ། །"
  },
  {
    "source": "གཡོན་པ་གདུག་པའི་ཁྲག་བཀང་སྣོད།།",
    "target": "གཡོན་པ་ གདུག་པ འི་ ཁྲག་ བཀང་ སྣོད ། །"
  },
  {
    "source": "ཐོད་ཕྲེང་ཅན་ལ་བདག་བསྟོད་དོ།།",
    "target": "ཐོད་ཕྲེང་ ཅན་ ལ་ བདག་ བསྟོད་ དོ ། །"
  },
  {
    "source": "ཁྲོས་པས་ཞབས་བརྡབས་ས་གཞི་གཡོ།།",
    "target": "ཁྲོས་པ ས་ ཞབས་ བརྡབས་ ས་གཞི་ གཡོ ། །"
  },
  {
    "source": "འཇིགས་པའི་གད་མོས་རི་རབ་བསྒྱེལ།།",
    "target": "འཇིགས་པ འི་ གད་ མོས་ རི་རབ་ བསྒྱེལ ། །"
  },
  {
    "source": "དམ་ཚིག་ཉམས་པའི་སྙིང་འབྱིན་པ།།",
    "target": "དམ་ཚིག་ ཉམས་པ འི་ སྙིང་ འབྱིན་པ ། །"
  },
  {
    "source": "དམ་ཚིག་ཅན་ལ་བདག་བསྟོད་དོ།།",
    "target": "དམ་ཚིག་ ཅན་ ལ་ བདག་ བསྟོད་ དོ ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "ཇོ་བོས་མཛད་པར་གྲགས་པའི་བསྟོད་པ་ཆེ་ཆུང་རྣམས་ཀྱང་ཤེས་ན་འདོན།",
    "target": "ཇོ་བོ ས་ མཛད་པ ར་ གྲགས་པ འི་ བསྟོད་པ་ ཆེ་ཆུང་ རྣམས་ ཀྱང་ ཤེས་ ན་ འདོན །"
  },
  {
    "source": "གང་གི་སྐུ་གསུང་ཐུགས་ཀྱི་མཐུས།།",
    "target": "གང་ གི་ སྐུ་གསུང་ཐུགས་ ཀྱི་ མཐུ ས ། །"
  },
  {
    "source": "འདོད་པའི་ཁམས་ཀུན་ཟིལ་མནན་ནས།།",
    "target": "འདོད་པ འི་ ཁམས་ ཀུན་ ཟིལ་ མནན་ ནས ། །"
  },
  {
    "source": "འདོད་པའི་ཁམས་ལ་དབང་སྒྱུར་མ།།",
    "target": "འདོད་པ འི་ ཁམས་ ལ་ དབང་ སྒྱུར་ མ ། །"
  },
  {
    "source": "འདོད་ཁམས་དབང་ཕྱུག་མ་ལ་༼༦༣༨༽འདུད།།",
    "target": "འདོད་ཁམས་ དབང་ཕྱུག་མ་ ལ་ ༼ ༦༣༨ ༽ འདུད ། །"
  },
  {
    "source": "དྲག་མོ་མི་སྡུག་གཏུམ་པའི་སྐུ།།",
    "target": "དྲག་མོ་ མི་ སྡུག་ གཏུམ་པ འི་ སྐུ ། །"
  },
  {
    "source": "ལྷ་ཡི་དམག་དཔོན་ཆེན་པོ་སྟེ།།",
    "target": "ལྷ་ ཡི་ དམག་དཔོན་ ཆེན་པོ་ སྟེ ། །"
  },
  {
    "source": "ལྷ་མིན་གཡུལ་དུ་ཕམ་མཛད་པའི།།",
    "target": "ལྷ་མིན་ གཡུལ་ དུ་ ཕམ་ མཛད་ པ འི ། །"
  },
  {
    "source": "རྡོ་རྗེ་བེང་ཁྱོད་ཕྱག་འཚལ་བསྟོད།།",
    "target": "རྡོ་རྗེ་ བེང་ ཁྱོད་ ཕྱག་ འཚལ་ བསྟོད ། །"
  },
  {
    "source": "དགའ་ཚལ་མཛེས་པའི་ལྷ་མོ་ནི།།",
    "target": "དགའ་ཚལ་ མཛེས་པ འི་ ལྷ་མོ་ ནི ། །"
  },
  {
    "source": "གདུག་པ་འདུལ་ཕྱིར་སྲིན་པོའི་སྐུ།།",
    "target": "གདུག་པ་ འདུལ་ ཕྱི ར་ སྲིན་པོ འི་ སྐུ ། །"
  },
  {
    "source": "དགྲ་བགེགས་ཤ་དང་ཁྲག་ལ་རྔམ།།",
    "target": "དགྲ་བགེགས་ ཤ་ དང་ ཁྲག་ ལ་ རྔམ ། །"
  },
  {
    "source": "རྫོང་མོ་ཁྱོད་ལ་བསྟོད་པ་འབུལ།།",
    "target": "རྫོང་ མོ་ ཁྱོད་ ལ་ བསྟོད་པ་ འབུལ ། །"
  },
  {
    "source": "དཔལ་ལྡན་མགོན་པོ་འཁོར་བཅས་རྣམས།།",
    "target": "དཔལ་ལྡན་ མགོན་པོ་ འཁོར་བཅས་ རྣམས ། །"
  },
  {
    "source": "ཕྱི་ནང་གསང་བའི་མཆོད་སྤྲིན་དང་།།",
    "target": "ཕྱི་ནང་ གསང་བ འི་ མཆོད་སྤྲིན་ དང་ ། །"
  },
  {
    "source": "ཏིང་འཛིན་སྔགས་རྒྱས་བྱིན་བརླབས་པའི།།",
    "target": "ཏིང་འཛིན་ སྔགས་ རྒྱས་ བྱིན་ བརླབས་ པ འི ། །"
  },
  {
    "source": "མཆོད་སྦྱིན་གཏོར་མ་འདི་བཞེས་ལ།།",
    "target": "མཆོད་སྦྱིན་ གཏོར་མ་ འདི་ བཞེས་ ལ ། །"
  },
  {
    "source": "སངས་རྒྱས་བསྟན་པ་རྒྱས་པ་དང་།།",
    "target": "སངས་རྒྱས་བསྟན་པ་ རྒྱས་པ་ དང་ ། །"
  },
  {
    "source": "དཀོན་མཆོག་དབུ་འཕང་ཆེར་མཐོ་ཞིང་།།",
    "target": "དཀོན་མཆོག་ དབུ་འཕང་ ཆེ ར་ མཐོ་ ཞིང་ ། །"
  },
  {
    "source": "བསྟན་འཛིན་སྐུ་ཚེ་ལེགས་བརྟན་ནས།།",
    "target": "བསྟན་འཛིན་ སྐུ་ཚེ་ ལེགས་ བརྟན་ ནས ། །"
  },
  {
    "source": "རྣམ་དཀར་ཕྲིན་ལས་རྒྱས་པར་མཛོད།།",
    "target": "རྣམ་དཀར་ ཕྲིན་ལས་ རྒྱས་པ ར་ མཛོད ། །"
  },
  {
    "source": "ཁྱད་པར་བདག་ཅག་འཁོར་བཅས་ཀྱི།།",
    "target": "ཁྱད་པ ར་ བདག་ཅག་ འཁོར་བཅས་ ཀྱི ། །"
  },
  {
    "source": "ནད་གདོན་དགྲ་བགེགས་ཞི་བ་དང་།།",
    "target": "ནད་ གདོན་ དགྲ་ བགེགས་ ཞི་བ་ དང་ ། །"
  },
  {
    "source": "ཚེ་དང་བསོད་ནམས་རབ་རྒྱས་ནས།།",
    "target": "ཚེ་ དང་ བསོད་ནམས་ རབ་ རྒྱས་ ནས ། །"
  },
  {
    "source": "ཐོས་བསམ་སྒྲུབ་པ་འཕེལ་བར་མཛོད།།",
    "target": "ཐོས་བསམ་ སྒྲུབ་པ་ འཕེལ་བ ར་ མཛོད ། །"
  },
  {
    "source": "ཅེས་ཕྲིན་ལས་བཅོལ།",
    "target": "ཅེས་ ཕྲིན་ ལ ས་ བཅོལ །"
  },
  {
    "source": "ཡིག་བརྒྱ་བརྗོད།",
    "target": "ཡིག་བརྒྱ་ བརྗོད །"
  },
  {
    "source": "མ་འབྱོར་པ་དང་སོགས་ཀྱིས་བཟོད་པར་གསོལ།",
    "target": "མ་ འབྱོར་པ་ དང་ སོགས་ ཀྱིས་ བཟོད་པ ར་ གསོལ །"
  },
  {
    "source": "རྟེན་ཡོད་ན་བརྟན་བཞུགས་བྱ།",
    "target": "རྟེན་ ཡོད་ ན་ བརྟན་བཞུགས་ བྱ །"
  },
  {
    "source": "མེད་པའམ་གཏོར་མགྲོན་གཤེགས་སུ་གསོལ།",
    "target": "མེད་པ འམ་ གཏོར་མགྲོན་ གཤེགས་ སུ་ གསོལ །"
  },
  {
    "source": "སྨོན་ལམ་དང་བཀྲ་ཤིས་སྤྱི་དང་མཐུན་པར་བྱའོ།།",
    "target": "སྨོན་ལམ་ དང་ བཀྲ་ཤིས་ སྤྱི་ དང་ མཐུན་པ ར་ བྱ འོ ། །"
  },
  {
    "source": "རྒྱལ་བསྟན་ཕུལ་བྱུང་བཀའ་གདམས་པའི།།",
    "target": "རྒྱལ་བསྟན་ ཕུལ་ བྱུང་ བཀའ་ གདམས་ པ འི ། །"
  },
  {
    "source": "བསྟན་འཚེའི་བདུད་རིགས་ཚར་གཅོད་ཅིང་།།",
    "target": "བསྟན་ འཚེ འི་ བདུད་ རིགས་ ཚར་གཅོད་ ཅིང་ ། །"
  },
  {
    "source": "བསྟན་པའི་སྲོག་ཟུང་ནུབ་མེད་དུ།།",
    "target": "བསྟན་པ འི་ སྲོག་ ཟུང་ ནུབ་ མེད་ དུ ། །"
  },
  {
    "source": "རབ་བརྟན་རྩ་ལག་ཉིད་གྱུར་ཅིག",
    "target": "རབ་ བརྟན་ རྩ་ ལག་ ཉིད་ གྱུར་ ཅིག"
  },
  {
    "source": "།",
    "target": "།"
  },
  {
    "source": "ཅེས་གངས་ལྗོངས་སྒྲུབ་བརྒྱུད་ཤིང་རྟ་བརྒྱད་ཀྱི་ཁྲིད་སྲོལ་གཅེས་དགུ་སྙིང་པོ་བསྡུས་པ་གདམས་ངག་རིན་པོ་ཆེའི་མཛོད་ལས་བཀའ་གདམས་ཆོས་སྲུང་ཁྱད་པར་འཕགས་པའི་སྒྲུབ་ཐབས་རྗེས་གནང་བཀླགས་པས་ཆོག་པ་འདིའང་ཀུ་སཱ་ལི་བློ་གྲོས་མཐའ་ཡས་ཀྱིས་རྫོང་ཤོད་བདེ་གཤེགས་འདུས་པའི་སྒྲུབ་གནས་སུ་རྗེ་བཙུན་རིན་པོ་ཆེའི་གསུང་རབས་ལས་ཁོལ་དུ་ཕྱུངས་ཏེ་བཀོད་པ་དགེ་ལེགས་འཕེལ།།",
    "target": "ཅེས་ གངས་ ལྗོང ས་ སྒྲུབ་བརྒྱུད་ ཤིང་རྟ་ བརྒྱད་ ཀྱི་ ཁྲིད་ སྲོལ་ གཅེས་ དགུ་ སྙིང་པོ་ བསྡུས་པ་ གདམས་ངག་ རིན་པོ་ཆེ འི་ མཛོད་ ལས་ བཀའ་ གདམས་ ཆོས་སྲུང་ ཁྱད་པ ར་ འཕགས་པ འི་ སྒྲུབ་ཐབས་ རྗེ ས་ གནང་ བཀླགས་པ ས་ ཆོག་པ་ འདི འང་ ཀུ་སཱ་ལི་ བློ་གྲོས་ མཐའ་ཡས་ ཀྱིས་ རྫོང་ ཤོད་ བདེ་གཤེགས་ འདུས་པ འི་ སྒྲུབ་གནས་ སུ་ རྗེ་བཙུན་ རིན་པོ་ཆེ འི་ གསུང་ རབས་ ལས་ ཁོལ་ དུ་ ཕྱུངས་ ཏེ་ བཀོད་པ་ དགེ་ལེགས་ འཕེལ ། །"
  },
  {
    "source": "།།",
    "target": "། །"
  }
]
