[
  {
    "source": "༄༅།།",
    "target": "༄༅ ། །"
  },
  {
    "source": "ཕྱག་རྒྱ་ཆེན་པོ་ལྔ་ལྡན་གྱི་ཁྲིད་དམིགས་ཡིད་ཀྱི་སྙེ་མ་ཞེས་བྱ་བ་བཞུགས་སོ།།",
    "target": "ཕྱག་རྒྱ་ ཆེན་པོ་ ལྔ་ ལྡན་ གྱི་ ཁྲིད་ དམིགས་ ཡིད་ ཀྱི་ སྙེ་མ་ ཞེས་ བྱ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མོ་མཧཱ་མུ་དྲཱ་ཡ།",
    "target": "ན་མོ་ མཧཱ་ མུ་དྲཱ་ ཡ །"
  },
  {
    "source": "ཕྱག་རྒྱ་ཆེན་པོ་ལྔ་ལྡན་གྱི་ཁྲིད་དམིགས་ཡིད་ཀྱི་སྙེ་མ་ཞེས་བྱ་བ།",
    "target": "ཕྱག་རྒྱ་ ཆེན་པོ་ ལྔ་ ལྡན་ གྱི་ ཁྲིད་ དམིགས་ ཡིད་ ཀྱི་ སྙེ་མ་ ཞེས་ བྱ་བ །"
  },
  {
    "source": "དཔལ་ཕག་མོ་གྲུ་པ་དང་།",
    "target": "དཔལ་ ཕག་མོ་ གྲུ་པ་ དང་ །"
  },
  {
    "source": "གྲུབ་ཐོབ་གླིང་ཡབ་སྲས་ལ་ཕྱག་འཚལ་ལོ།།",
    "target": "གྲུབ་ཐོབ་ གླིང་ ཡབ་སྲས་ ལ་ ཕྱག་ འཚལ་ ལོ ། །"
  },
  {
    "source": "ཡོད་དང་མེད་དང་གཉིས་ཀ་དང་ནི་གཉིས་མེད་མིན།།",
    "target": "ཡོད་ དང་ མེད་ དང་ གཉིས་ ཀ་ དང་ ནི་ གཉིས་ མེད་ མིན ། །"
  },
  {
    "source": "མཐའ་བཞི་དང་བྲལ་སྟོང་ཉིད་སྙིང་རྗེའི་སྙིང་པོ་ཅན།།",
    "target": "མཐའ་ བཞི་ དང་ བྲལ་ སྟོང་ཉིད་ སྙིང་རྗེ འི་ སྙིང་པོ་ ཅན ། །"
  },
  {
    "source": "ལེགས་པར་སྟོན་པའི་དམ་པའི་ཆོས་སྒྲ་ཆེར་སྒྲོགས་པ།",
    "target": "ལེགས་པ ར་ སྟོན་པ འི་ དམ་པ འི་ ཆོས་ སྒྲ་ ཆེ ར་ སྒྲོགས་པ །"
  },
  {
    "source": "སྲིད་པའི་གནས་ལས་འགྲོ་བ་འདྲེན་མཛད་ཀུན་ལ་འདུད།",
    "target": "སྲིད་པ འི་ གནས་ ལས་ འགྲོ་བ་ འདྲེན་ མཛད་ ཀུན་ ལ་ འདུད །"
  },
  {
    "source": "སྔོན་ཆད་མ་བྱུང་བ་དག་འདིར་བརྗོད་མེད།།",
    "target": "སྔོན་ཆད་ མ་ བྱུང་བ་ དག་ འདི ར་ བརྗོད་ མེད ། །"
  },
  {
    "source": "སྔོན་བྱུང་ཇི་བཞིན་འཁྲུལ་པ་མེད་པ་འདི།།",
    "target": "སྔོན་ བྱུང་ ཇི་ བཞིན་ འཁྲུལ་པ་ མེད་པ་ འདི ། །"
  },
  {
    "source": "སྔོན་སྦྱངས་བྱིན་རླབས་སྟོབས་ཀྱིས་སད་ལས་རྙེད།",
    "target": "སྔོན་ སྦྱངས་ བྱིན་རླབས་ སྟོབས་ ཀྱིས་ སད་ ལས་ རྙེད །"
  },
  {
    "source": "སྔོན་བསོད་རྒྱ་ཆེར་བསྐྲུན་པའི་འབྲས་ལ་བྱིན།།",
    "target": "སྔོན་ བསོད་ རྒྱ་ ཆེ ར་ བསྐྲུན་པ འི་ འབྲས་ ལ་ བྱིན ། །"
  },
  {
    "source": "ཆོས་ཀྱི་ཕུང་པོ་བརྒྱད་ཁྲི་བཞི་སྟོང་བརྗོད་ཚིག་ཉུང་ངུས་གདུལ་བྱའི་བློ་ལ་གསལ་བར་འགོད་པ་རྡོ་རྗེའི་ཚིག་དབང་རྣོན་ངེས་པ་དང་བྲལ་བ་རྣམས་ཚེ་འདིར་སངས་རྒྱས་ཀྱི་ས་ལ་བཀྲི་བའི་གདམས་ངག།",
    "target": "ཆོས་ ཀྱི་ ཕུང་པོ་ བརྒྱད་ ཁྲི་ བཞི་ སྟོང་ བརྗོད་ ཚིག་ ཉུང་ ངུས་ གདུལ་བྱ འི་ བློ་ ལ་ གསལ་བ ར་ འགོད་པ་ རྡོ་རྗེ འི་ ཚིག་ དབང་ རྣོན་ ངེས་པ་ དང་ བྲལ་བ་ རྣམས་ ཚེ་ འདི ར་ སངས་རྒྱས་ ཀྱི་ ས་ ལ་ བཀྲི་བ འི་ གདམས་ངག །"
  },
  {
    "source": "བདེ་གཤེགས་རིན་པོ་ཆེ་ཁམས་པའི་ཁྱད་ཆོས།།",
    "target": "བདེ་གཤེགས་ རིན་པོ་ཆེ་ ཁམས་ པ འི་ ཁྱད་ཆོས ། །"
  },
  {
    "source": "ཕྱག་རྒྱ་ཆེན་པོ་ལྔ་ལྡན་གྱི་ཁྲིད་བཤད་པར་བྱ་བ་ལ་གསུམ་སྟེ།",
    "target": "ཕྱག་རྒྱ་ ཆེན་པོ་ ལྔ་ ལྡན་ གྱི་ ཁྲིད་ བཤད་པ ར་ བྱ་བ་ ལ་ གསུམ་ སྟེ །"
  },
  {
    "source": "ཐོག་མར་དགེ་བའི་ཁྲིད།།",
    "target": "ཐོག་མ ར་ དགེ་བ འི་ ཁྲིད ། །"
  },
  {
    "source": "ཐ་མར་དགེ་བའི་ཁྲིད་དོ།།",
    "target": "ཐ་མ ར་ དགེ་བ འི་ ཁྲིད་ དོ ། །"
  },
  {
    "source": "དང་པོ་ལ་ཐུན་མོང་གི་སྦྱོར་བ་དང་།།",
    "target": "དང་པོ་ ལ་ ཐུན་མོང་ གི་ སྦྱོར་བ་ དང་ ། །"
  },
  {
    "source": "ཐུན་མོང་མ་ཡིན་པའི་སྦྱོར་བའོ།།",
    "target": "ཐུན་མོང་ མ་ ཡིན་པ འི་ སྦྱོར་བ འོ ། །"
  },
  {
    "source": "དང་པོ་ལ་བཞི་ལས།",
    "target": "དང་པོ་ ལ་ བཞི་ ལས །"
  },
  {
    "source": "དལ་འབྱོར་རྙེད་དཀའ་ནི།",
    "target": "དལ་འབྱོར་ རྙེད་ དཀའ་ ནི །"
  },
  {
    "source": "རྒྱུ་ཚུལ་ཁྲིམས་ཡིན་པས།",
    "target": "རྒྱུ་ ཚུལ་ཁྲིམས་ ཡིན་པ ས །"
  },
  {
    "source": "འབྲས་བུ་མི་ལུས་འདི་རྙེད་དཀའ།།",
    "target": "འབྲས་བུ་ མི་ ལུས་ འདི་ རྙེད་ དཀའ ། །"
  },
  {
    "source": "ཅིའི་ཕྱིར་ན།",
    "target": "ཅི འི་ ཕྱི ར་ ན །"
  },
  {
    "source": "དེ་བསྲུང་བ་ཆེས་ཉུང་བས་སོ།།",
    "target": "དེ་ བསྲུང་བ་ ཆེས་ ཉུང་བ ས་ སོ ། །"
  },
  {
    "source": "ངོ་བོ་ནི་དལ་བ་བརྒྱད་འབྱོར་བ་བཅུ་སྟེ།",
    "target": "ངོ་བོ་ ནི་ དལ་བ་ བརྒྱད་ འབྱོར་བ་ བཅུ་ སྟེ །"
  },
  {
    "source": "མི་ཁོམ་པའི་གནས་བརྒྱད་ལས་ལོག་པས་དལ་བའོ།།",
    "target": "མི་ཁོམ་པ འི་ གནས་ བརྒྱད་ ལས་ ལོག་པ ས་ དལ་བ འོ ། །"
  },
  {
    "source": "རང་དང་གཞན་གྱི་འབྱོར་པ་ལྔ་ལྔ་སྟེ་བཅུའོ།།",
    "target": "རང་ དང་ གཞན་ གྱི་ འབྱོར་པ་ ལྔ་ ལྔ་ སྟེ་ བཅུ འོ ། །"
  },
  {
    "source": "མིའི་ལུས་ནི་མིའི་རྟེན་ནོ།།",
    "target": "མི འི་ ལུས་ ནི་ མི འི་ རྟེན་ ནོ ། །"
  },
  {
    "source": "རིན་པོ་ཆེ་ནི་དཀོན་པ་དང་།",
    "target": "རིན་པོ་ཆེ་ ནི་ དཀོན་པ་ དང་ །"
  },
  {
    "source": "རིན་ཐང་ཆེ་བ།",
    "target": "རིན་ཐང་ ཆེ་བ །"
  },
  {
    "source": "མཐུ་ཆེ་བ་སོགས་དང་ཆོས་མཐུན་པའོ།།",
    "target": "མཐུ་ ཆེ་བ་ སོགས་ དང་ ཆོས་ མཐུན་པ འོ ། །"
  },
  {
    "source": "མི་རྟག་པ་ནི།",
    "target": "མི་ རྟག་པ་ ནི །"
  },
  {
    "source": "རང་གི་སྤྱི་བོ་ནས་རྐང་མཐིལ་ཡན་གྱི་ལུས་ཀྱི་ཆ་ཤས་རེ་རེ་ནས་བལྟས་པས།",
    "target": "རང་ གི་ སྤྱི་བོ་ ནས་ རྐང་མཐིལ་ ཡན་ གྱི་ ལུས་ ཀྱི་ ཆ་ ཤས་ རེ་རེ་ ནས་ བལྟས་པ ས །"
  },
  {
    "source": "རྟག་པའི་ཆ་ཅི་ཞིག་འདུག་བརྟག་གོ།།",
    "target": "རྟག་པ འི་ ཆ་ ཅི་ ཞིག་ འདུག་ བརྟག་ གོ ། །"
  },
  {
    "source": "ཕྱིའི་ཡུལ་ཁང་ནོར་རྫས་དག་ལ་མི་འཇིག་ཅིང་བདེན་པར་གྲུབ་པ་ཅི་འདུག་བལྟ།",
    "target": "ཕྱི འི་ ཡུལ་ ཁང་ ནོར་རྫས་ དག་ ལ་ མི་ འཇིག་ ཅིང་ བདེན་པ ར་ གྲུབ་པ་ ཅི་ འདུག་ བལྟ །"
  },
  {
    "source": "སྐད་ཅིག་མ་རེ་རེ་འགྱུར་བས་འཆི་༼༢ན༣༽བ་ལ་ཇེ་ཉེ།",
    "target": "སྐད་ ཅིག་ མ་ རེ་རེ་ འགྱུར་བ ས་ འཆི་ ༼ ༢ ན ༣ ༽ བ་ ལ་ ཇེ་ ཉེ །"
  },
  {
    "source": "ནམ་འཆི་ཆ་མེད་དེ།",
    "target": "ནམ་ འཆི་ ཆ་ མེད་ དེ །"
  },
  {
    "source": "རྒྱལ་བའི་སྲས་པོ་བཟང་པོ་དཔལ་གྱིས།",
    "target": "རྒྱལ་བ འི་ སྲས་པོ་ བཟང་པོ་ དཔལ་ གྱིས །"
  },
  {
    "source": "དེ་རིང་ཙམ་ཡང་མི་འཆིའི་གདེངས་མེད་ཀྱང་།།",
    "target": "དེ་རིང་ ཙམ་ ཡང་ མི་ འཆི འི་ གདེངས་ མེད་ ཀྱང་ ། །"
  },
  {
    "source": "རྟག་ཏུ་སྡོད་གྲབས་བྱེད་པའི་ངང་རིང་པོ།།",
    "target": "རྟག་ ཏུ་ སྡོད་ གྲབས་ བྱེད་པ འི་ ངང་ རིང་པོ ། །"
  },
  {
    "source": "འཆི་ཀར་བྲང་ལག་འཐབ་མོ་འཆོར་ཉེན་གདའ།།",
    "target": "འཆི་ཀ ར་ བྲང་ ལག་ འཐབ་མོ་ འཆོར་ ཉེན་ གདའ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "རྗེ་མི་ལས།",
    "target": "རྗེ་ མི་ ལས །"
  },
  {
    "source": "ལོ་དང་ཟླ་བའི་ཆར་པ་བབ།",
    "target": "ལོ་ དང་ ཟླ་བ འི་ ཆར་པ་ བབ །"
  },
  {
    "source": "ཞག་དང་ཟ་མའི་ཐིགས་པས་བརྡུངས།།",
    "target": "ཞག་ དང་ ཟ་མ འི་ ཐིགས་པ ས་ བརྡུངས ། །"
  },
  {
    "source": "སྒྱུ་ལུས་ཀྱི་ཁང་པ་འགྱེལ་ལ་ཁང་།།",
    "target": "སྒྱུ་ལུས་ ཀྱི་ ཁང་པ་ འགྱེལ་ ལ་ ཁང་ ། །"
  },
  {
    "source": "འཆི་བྲོད་ཀྱི་ཐིགས་ཚོགས་བྱེད་རེ་རན།།",
    "target": "འཆི་ བྲོད་ ཀྱི་ ཐིག ས་ ཚོགས་ བྱེད་ རེ་ རན ། །"
  },
  {
    "source": "རན་པས་ཀྱང་མ་ཐུབ་འཕྱིས་པ་ཙམ།།",
    "target": "རན་པ ས་ ཀྱང་ མ་ ཐུབ་ འཕྱིས་པ་ ཙམ ། །"
  },
  {
    "source": "ཞེས་པའོ།།",
    "target": "ཞེས་ པ འོ ། །"
  },
  {
    "source": "དེ་ལྟར་ཡང་ཡང་བསྒོམ་ནས་ལས་འབྲས་བསམས་ཏེ།",
    "target": "དེ་ ལྟ ར་ ཡང་ ཡང་ བསྒོམ་ ནས་ ལས་ འབྲས་ བསམས་ ཏེ །"
  },
  {
    "source": "དགེ་བ་བཅུ་སྤྱད་པས་གནས་སྐབས་སུ་མཐོ་རིས།",
    "target": "དགེ་བ་ བཅུ་ སྤྱད་པ ས་ གནས་སྐབས་ སུ་ མཐོ་རིས །"
  },
  {
    "source": "མཐར་ཐུག་སངས་རྒྱས་ཐོབ་པའི་རྒྱུ་ཡིན་ལ།",
    "target": "མཐ ར་ ཐུག་ སངས་རྒྱས་ ཐོབ་པ འི་ རྒྱུ་ ཡིན་ ལ །"
  },
  {
    "source": "མི་དགེ་བ་བཅུ་འཁོར་བཅས་ཀྱིས་ངན་སོང་གསུམ་དང་།",
    "target": "མི་ དགེ་བ་ བཅུ་ འཁོར་བཅས་ ཀྱིས་ ངན་སོང་ གསུམ་ དང་ །"
  },
  {
    "source": "མཐོ་རིས་ཀྱི་ཡང་སྡུག་བསྔལ་ཐམས་ཅད་སྐྱད་པ་ཡིན་ནོ།།",
    "target": "མཐོ་རིས་ ཀྱི་ ཡང་ སྡུག་བསྔལ་ ཐམས་ཅད་ སྐྱད་པ་ ཡིན་ ནོ ། །"
  },
  {
    "source": "འཁོར་བའི་ཉེས་དམིགས་ནི།",
    "target": "འཁོར་བ འི་ ཉེས་དམིགས་ ནི །"
  },
  {
    "source": "གང་དུ་གནས་ཀྱང་སྡུག་བསྔལ།",
    "target": "གང་ དུ་ གནས་ ཀྱང་ སྡུག་བསྔལ །"
  },
  {
    "source": "སུ་དང་འགྲོགས་ཀྱང་སྡུག་བསྔལ།",
    "target": "སུ་ དང་ འགྲོགས་ ཀྱང་ སྡུག་བསྔལ །"
  },
  {
    "source": "ལས་ཅི་སྤྱད་ཀྱང་སྡུག་བསྔལ་དང་དེའི་རྒྱུ་འབའ་ཞིག་ཡིན་པས་བདེ་བའི་གནས་སྐབས་ནི་གཅིག་ཀྱང་ཡོད་པ་མ་ཡིན་ནོ།།",
    "target": "ལས་ ཅི་ སྤྱད་ ཀྱང་ སྡུག་བསྔལ་ དང་ དེ འི་ རྒྱུ་ འབའ་ ཞིག་ ཡིན་པ ས་ བདེ་བ འི་ གནས་ སྐབས་ ནི་ གཅིག་ ཀྱང་ ཡོད་པ་ མ་ ཡིན་ ནོ ། །"
  },
  {
    "source": "དེ་སྐད་དུ།",
    "target": "དེ་ སྐད་ དུ །"
  },
  {
    "source": "མི་ཕམ་མགོན་པོས།",
    "target": "མི་ཕམ་མགོན་པོ ས །"
  },
  {
    "source": "འཁོར་བ་ཁབ་ཀྱི་རྩེ་ཙམ་ལའང་།",
    "target": "འཁོར་བ་ ཁབ་ ཀྱི་ རྩེ་ ཙམ་ ལ འང་ །"
  },
  {
    "source": "བདེ་བ་ནམ་ཡང་ཡོད་མ་ཡིན།",
    "target": "བདེ་བ་ ནམ་ ཡང་ ཡོད་ མ་ ཡིན །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "གཏན་དུ་བདེ་བ་ནི་མྱ་ངན་ལས་འདས་པ་འབའ་ཞིག་གོ།།",
    "target": "གཏན་ དུ་ བདེ་བ་ ནི་ མྱ་ངན་ ལས་ འདས་པ་ འབའ་ ཞིག་ གོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "བྱང་ཆུབ་ཏུ་སེམས་བསྐྱེད་པ།།",
    "target": "བྱང་ཆུབ་ ཏུ་ སེམས་ བསྐྱེད་པ ། །"
  },
  {
    "source": "ལྷག་པའི་ལྷ་བསྒོམ་པ།",
    "target": "ལྷག་པ འི་ ལྷ་ བསྒོམ་པ །"
  },
  {
    "source": "བླ་མའི་རྣལ་འབྱོར་རོ།།",
    "target": "བླ་མ འི་ རྣལ་འབྱོར་ རོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "འདི་གསུམ་པོ་ཕྱག་རྒྱ་ཆེན་པོ་ཡིན་པས་ངེས་དོན་གཏན་ལ་འབེབས་པའོ།།",
    "target": "འདི་ གསུམ་པོ་ ཕྱག་རྒྱ་ ཆེན་པོ་ ཡིན་པ ས་ ངེས་དོན་ གཏན་ ལ་ འབེབས་པ འོ ། །"
  },
  {
    "source": "དེ་ལྟ་བས་ན་སྔོན་དུ་འགྲོ་བར་འཆད་པ་རིགས་པ་མ་ཡིན་ནོ་ཞེ་ན།",
    "target": "དེ་ ལྟ་བ ས་ ན་ སྔོན་ དུ་ འགྲོ་བ ར་ འཆད་པ་ རིགས་པ་ མ་ ཡིན་ ནོ་ ཞེ་ ན །"
  },
  {
    "source": "སྐྱོན་མེད་དེ།",
    "target": "སྐྱོན་ མེད་ དེ །"
  },
  {
    "source": "འདི་དག་གི་རྣལ་འབྱོར་གྱི་རིམ་པ་བསྒོམ་པར་བྱ་བ་ནི།།",
    "target": "འདི་ དག་ གི་ རྣལ་འབྱོར་ གྱི་ རིམ་པ་ བསྒོམ་པ ར་ བྱ་བ་ ནི ། །"
  },
  {
    "source": "མཚན་མ་དང་བཅས་པ་དྲང་བའི་དོན་དང་འབྲེལ་བས་སྔོན་དུ་བཤད་ཀྱི།",
    "target": "མཚན་མ་ དང་ བཅས་པ་ དྲང་བ འི་ དོན་ དང་ འབྲེལ་བ ས་ སྔོན་ དུ་ བཤད་ ཀྱི །"
  },
  {
    "source": "དེའི་ངེས་དོན་ཕྱག་ཆེན་དུ་གཏན་ལ་འབེབས་པ་ནི།",
    "target": "དེ འི་ ངེས་དོན་ ཕྱག་ཆེན་ དུ་ གཏན་ ལ་ འབེབས་པ་ ནི །"
  },
  {
    "source": "འཆད་པར་འགྱུར་བའི་དངོས་གཞི་ལས་དོན་གཞན་དུ་མེད་པའོ།།",
    "target": "འཆད་པ ར་ འགྱུར་བ འི་ དངོས་གཞི་ ལས་ དོན་ གཞན་ དུ་ མེད་པ འོ ། །"
  },
  {
    "source": "དེ་ལ་སྐྱབས་གསུམ་སྔོན་དུ་འགྲོ་བ་ཅན་གྱི་བྱང་ཆུབ་ཏུ་སེམས་བསྐྱེད་ནས་༼༢བ༤༽བསླབ་པར་བྱ་བ་མཐའ་དག་ལ་ནན་ཏན་བྱེད་པ་ཡིན་ལ།",
    "target": "དེ་ ལ་ སྐྱབས་ གསུམ་ སྔོན་ དུ་ འགྲོ་བ་ ཅན་ གྱི་ བྱང་ཆུབ་ ཏུ་ སེམས་ བསྐྱེད་ ནས་ ༼ ༢ བ ༤ ༽ བསླབ་པ ར་ བྱ་བ་ མཐའ་དག་ ལ་ ནན་ཏན་ བྱེད་པ་ ཡིན་ ལ །"
  },
  {
    "source": "འདིར་སྒོམ་པར་བྱེད་པ་ནི་བླ་མ་གོང་མ་དག་འདི་བཞེད་དོ།།",
    "target": "འདི ར་ སྒོམ་པ ར་ བྱེད་པ་ ནི་ བླ་མ་ གོང་མ་ དག་ འདི་ བཞེད་ དོ ། །"
  },
  {
    "source": "སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་ན་ཅི་མ་རུང་སྙམ་པའི་བྱམས་པ་བསྒོམ་ལ།",
    "target": "སེམས་ཅན་ ཐམས་ཅད་ བདེ་བ་ དང་ བདེ་བ འི་ རྒྱུ་ དང་ ལྡན་ ན་ ཅི་ མ་ རུང་ སྙམ་པ འི་ བྱམས་པ་ བསྒོམ་ ལ །"
  },
  {
    "source": "དེ་ཡང་དང་པོ་ནས་རྒྱ་ཆེན་པོ་བསྒྲུབ་པར་མ་ནུས་ན།",
    "target": "དེ་ ཡང་ དང་པོ་ ནས་ རྒྱ་ ཆེན་པོ་ བསྒྲུབ་པ ར་ མ་ ནུས་ ན །"
  },
  {
    "source": "རང་གི་སྐྱེས་མ་མདུན་དུ་བསྒོམས་ལ།",
    "target": "རང་ གི་ སྐྱེས་མ་ མདུན་ དུ་ བསྒོམས་ ལ །"
  },
  {
    "source": "བདེ་བ་སྟེ་མྱ་ངན་ལས་འདས་པ་ཐོབ་ན་སྙམ་པ་དང་།",
    "target": "བདེ་བ་ སྟེ་ མྱ་ངན་ ལས་ འདས་པ་ ཐོབ་ ན་ སྙམ་པ་ དང་ །"
  },
  {
    "source": "བདེ་བའི་རྒྱུ་དགེ་བའི་རྩ་བ་སྒྲུབ་པ་དང་ལྡན་ན་སྙམ་དུ་བསྒོམ།",
    "target": "བདེ་བ འི་ རྒྱུ་ དགེ་བ འི་ རྩ་བ་ སྒྲུབ་པ་ དང་ ལྡན་ ན་ སྙམ་ དུ་ བསྒོམ །"
  },
  {
    "source": "དེ་ལེགས་པར་འབྱོངས་ན་སྙིང་རྗེ་བསྒོམ་པར་བྱ་སྟེ།",
    "target": "དེ་ ལེགས་པ ར་ འབྱོངས་ ན་ སྙིང་རྗེ་ བསྒོམ་པ ར་ བྱ་ སྟེ །"
  },
  {
    "source": "སྡུག་བསྔལ་ཏེ་འཁོར་བ་ན་འཁོར་བ་ལས་ཐར་ན་བསམ།",
    "target": "སྡུག་བསྔལ་ ཏེ་ འཁོར་བ་ ན་ འཁོར་བ་ ལས་ ཐར་ ན་ བསམ །"
  },
  {
    "source": "སྡུག་བསྔལ་གྱི་རྒྱུ་མི་དགེ་བ་ཐམས་ཅད་དང་བྲལ་ན་བསམ་པའོ།།",
    "target": "སྡུག་བསྔལ་ གྱི་ རྒྱུ་ མི་ དགེ་བ་ ཐམས་ཅད་ དང་ བྲལ་ ན་ བསམ་པ འོ ། །"
  },
  {
    "source": "དེ་གཉིས་ཀ་དང་པོར་མ་དང་དེ་ནས་ཉེ་ཞིང་ཡིད་ལ་གཅགས་པའི་མཛའ་བཤེས་རྣམས་ལ།",
    "target": "དེ་ གཉིས་ ཀ་ དང་པོ ར་ མ་ དང་ དེ་ ནས་ ཉེ་ ཞིང་ ཡིད་ ལ་ གཅགས་པ འི་ མཛའ་བཤེས་ རྣམས་ ལ །"
  },
  {
    "source": "དེ་ནས་སེམས་ཅན་ཐམས་ཅད་ལའོ།།",
    "target": "དེ་ ནས་ སེམས་ཅན་ ཐམས་ཅད་ ལ འོ ། །"
  },
  {
    "source": "སྙིང་རྗེ་ལ་རྣམ་པ་གསུམ་བཤད་དེ།",
    "target": "སྙིང་རྗེ་ ལ་ རྣམ་པ་ གསུམ་ བཤད་ དེ །"
  },
  {
    "source": "འདི་ལྟར།",
    "target": "འདི་ ལྟ ར །"
  },
  {
    "source": "སེམས་ཅན་དང་།",
    "target": "སེམས་ཅན་ དང་ །"
  },
  {
    "source": "ཆོས་དང་།",
    "target": "ཆོས་ དང་ །"
  },
  {
    "source": "དམིགས་པ་མེད་པའོ།།",
    "target": "དམིགས་པ་ མེད་པ འོ ། །"
  },
  {
    "source": "མདོར་བཤད་པའི་གོ་རིམ་གསུམ་ནི།",
    "target": "མདོ ར་ བཤད་པ འི་ གོ་རིམ་ གསུམ་ ནི །"
  },
  {
    "source": "འཇུག་པ་ལས།",
    "target": "འཇུག་པ་ ལས །"
  },
  {
    "source": "དང་པོ་རང་ཞེས་བདག་ལ་ཞེན་གྱུར་ཅིང་།",
    "target": "དང་པོ་ རང་ ཞེས་ བདག་ ལ་ ཞེན་ གྱུར་ ཅིང་ །"
  },
  {
    "source": "བདག་གི་འདི་ཞེས་དངོས་ལ་ཆགས་བསྐྱེད་པ།།",
    "target": "བདག་ གི་ འདི་ ཞེས་ དངོས་ ལ་ ཆགས་ བསྐྱེད་པ ། །"
  },
  {
    "source": "ཟོ་ཆུན་འཕྱན་ལྟར་རང་དབང་མེད་པ་ཡི།།",
    "target": "ཟོ་ ཆུན་ འཕྱན་ ལྟ ར་ རང་དབང་ མེད་པ་ ཡི ། །"
  },
  {
    "source": "འགྲོ་ལ་སྙིང་རྗེར་གྱུར་གང་དེ་ལ་འདུད།།",
    "target": "འགྲོ་ ལ་ སྙིང་རྗེ ར་ གྱུར་ གང་ དེ་ ལ་ འདུད ། །"
  },
  {
    "source": "འགྲོ་བ་གཡོ་བ་ཆུ་ཡི་ནང་གི་ཟླ་བ་ལྟར།།",
    "target": "འགྲོ་བ་ གཡོ་བ་ ཆུ་ ཡི་ ནང་ གི་ ཟླ་བ་ ལྟ ར ། །"
  },
  {
    "source": "གཡོ་དང་རང་བཞིན་ཉིད་ཀྱིས་སྟོང་པར་མཐོང་བ་ཡི།།",
    "target": "གཡོ་ དང་ རང་བཞིན་ཉིད་ ཀྱིས་ སྟོང་པ ར་ མཐོང་བ་ ཡི ། །"
  },
  {
    "source": "ཞེས་པའོ།།",
    "target": "ཞེས་ པ འོ ། །"
  },
  {
    "source": "དེ་ལ་དང་པོ་ནི།",
    "target": "དེ་ ལ་ དང་པོ་ ནི །"
  },
  {
    "source": "རྟག་གཅིག་རང་དབང་ཅན་གྱི་སེམས་ཅན་འདི་རྣམས་རྟག་གཅིག་རང་དབང་ཅན་གྱི་སྡུག་བསྔལ་རྒྱུ་འབྲས་ལས་བྲལ་ན་བསམ།",
    "target": "རྟག་ གཅིག་ རང་ དབང་ ཅན་ གྱི་ སེམས་ཅན་ འདི་ རྣམས་ རྟག་ གཅིག་ རང་དབང་ ཅན་ གྱི་ སྡུག་བསྔལ་ རྒྱུ་འབྲས་ ལས་ བྲལ་ ན་ བསམ །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ལས་ཀྱིས་གཡོ་བའི་རང་བཞིན་ཅན་གྱི་སེམས་ཅན་འདི་རྣམས་ལས་ཀྱིས་གཡོ་བའི་གཟུགས་བརྙན་སྡུག་བསྔལ་རྒྱུ་འབྲས་དང་བྲལ་ན་ཅི་མ་རུང་སྙམ་པའོ།།",
    "target": "ལས་ ཀྱིས་ གཡོ་བ འི་ རང་བཞིན་ ཅན་ གྱི་ སེམས་ཅན་ འདི་ རྣམས་ ལས་ ཀྱིས་ གཡོ་བ འི་ གཟུགས་བརྙན་ སྡུག་ བསྔལ་ རྒྱུ་འབྲས་ དང་ བྲལ་ ན་ ཅི་ མ་ རུང་ སྙམ་པ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "སྒྱུ་མ་ལྟ་བུའི་སེམས་ཅན་རྣམས་སྒྱུ་མ་ལྟ་བུའི་སྡུག་བསྔལ་རྒྱུ་འབྲས་དང་བྲལ་ན་སྙམ་དུ་བསྒོམ་པའོ།།",
    "target": "སྒྱུ་མ་ ལྟ་བུ འི་ སེམས་ཅན་ རྣམས་ སྒྱུ་མ་ ལྟ་བུ འི་ སྡུག་བསྔལ་ རྒྱུ་འབྲས་ དང་ བྲལ་ ན་ སྙམ་ དུ་ བསྒོམ་པ འོ ། །"
  },
  {
    "source": "གཡོ་བ་དང་རང་བཞིན་གྱིས་སྟོང་པ་ཞེས་པ་སྟོང་ཉིད་སྒྱུ་མ་ལྟ་བུ་ལས་ལོགས་སུ་མེད་དོ།།",
    "target": "གཡོ་བ་ དང་ རང་བཞིན་ གྱིས་ སྟོང་པ་ ཞེས་ པ་ སྟོང་ཉིད་ སྒྱུ་མ་ ལྟ་བུ་ ལས་ ལོགས་ སུ་ མེད་ དོ ། །"
  },
  {
    "source": "རྡོ་རྗེ་སྙིང་འགྲེལ་སོགས་༼༣ན༥༽ནས་གོ་རིམ་གསུམ་པ།",
    "target": "རྡོ་རྗེ་སྙིང་འགྲེལ་ སོགས་ ༼ ༣ ན ༥ ༽ ནས་ གོ་རིམ་ གསུམ་པ །"
  },
  {
    "source": "གཤིས་སྟོང་ཉིད།",
    "target": "གཤིས་ སྟོང་ ཉིད །"
  },
  {
    "source": "གདངས་སྙིང་རྗེར་བཤད་པ་ནི་ལག་ལེན་འོག་ཏུ་ཤུགས་བསྟན་གྱིས་འབྱུང་ངོ་།།",
    "target": "གདངས་ སྙིང་ རྗེ ར་ བཤད་པ་ ནི་ ལག་ལེན་ འོག་ ཏུ་ ཤུགས་ བསྟན་ གྱིས་ འབྱུང་ ངོ་ ། །"
  },
  {
    "source": "དེ་ནས་བདག་གཞན་བརྗེ་བའི་བྱང་སེམས་བསྒོམ་སྟེ།",
    "target": "དེ་ ནས་ བདག་ གཞན་ བརྗེ་བ འི་ བྱང་སེམས་ བསྒོམ་ སྟེ །"
  },
  {
    "source": "དེའང་བདག་གི་བདེ་བ་ཐམས་ཅད་གཞན་ལ་བྱིན།",
    "target": "དེ འང་ བདག་ གི་ བདེ་བ་ ཐམས་ཅད་ གཞན་ ལ་ བྱིན །"
  },
  {
    "source": "གཞན་གྱི་སྡུག་བསྔལ་ཐམས་ཅད་བདག་ལ་སྨིན་པས་དེ་དག་རང་སར་དག་པར་བསམ་ཞིང་།",
    "target": "གཞན་ གྱི་ སྡུག་བསྔལ་ ཐམས་ཅད་ བདག་ ལ་ སྨིན་པ ས་ དེ་ དག་ རང་ ས ར་ དག་པ ར་ བསམ་ ཞིང་ །"
  },
  {
    "source": "ལུས་ཐོག་ཏུ་ཟུག་རྔུ་ཅི་བྱུང་ཡང་།",
    "target": "ལུས་ ཐོག་ ཏུ་ ཟུག་རྔུ་ ཅི་ བྱུང་ ཡང་ །"
  },
  {
    "source": "གཞན་གྱི་སྡུག་བསྔལ་མ་ལུས་པ་གྲོལ་ནས་བདག་ལ་སྨིན་ཅིང་།",
    "target": "གཞན་ གྱི་ སྡུག་བསྔལ་ མ་ ལུས་པ་ གྲོལ་ ནས་ བདག་ ལ་ སྨིན་ ཅིང་ །"
  },
  {
    "source": "སེམས་ཅན་རྣམས་བདེ་བ་དང་ལྡན་པར་གྱུར་ཅིག་སྙམ་དུ་སེམ་མོ།།",
    "target": "སེམས་ཅན་ རྣམས་ བདེ་བ་ དང་ ལྡན་པ ར་ གྱུར་ ཅིག་ སྙམ་ དུ་ སེམ་ མོ ། །"
  },
  {
    "source": "གཉིས་པ་ལྷག་པའི་ལྷ་བསྒོམ་པ་ནི།",
    "target": "གཉིས་པ་ ལྷག་པ འི་ ལྷ་ བསྒོམ་པ་ ནི །"
  },
  {
    "source": "རང་ཉིད་ཀྱི་ལྷག་པའི་ལྷ་གང་ཡིན་པའི་བདག་བསྐྱེད་ཡོངས་སུ་རྫོགས་པར་གསལ་བར་ལྡན་པས་རྣམ་པ་གསལ་བ།",
    "target": "རང་ ཉིད་ ཀྱི་ ལྷག་པ འི་ ལྷ་ གང་ ཡིན་པ འི་ བདག་བསྐྱེད་ ཡོངས་ སུ་ རྫོགས་པ ར་ གསལ་བ ར་ ལྡན་པ ས་ རྣམ་པ་ གསལ་བ །"
  },
  {
    "source": "ལྷའི་སྐུ་གསུང་ཐུགས་དང་རང་གི་ལུས་ངག་ཡིད་གསུམ་མི་ཕྱེད་པའི་མོས་པ་བརྟན་པ་ང་རྒྱལ་བརྟན་པའོ།།",
    "target": "ལྷ འི་ སྐུ་གསུང་ཐུགས་ དང་ རང་ གི་ ལུས་ངག་ ཡིད་ གསུམ་ མི་ ཕྱེད་པ འི་ མོས་པ་ བརྟན་པ་ ང་ རྒྱལ་ བརྟན་པ འོ ། །"
  },
  {
    "source": "དེ་དག་གི་སྐུའི་དབྱིབས་སོགས་ཀྱང་རྣམ་པར་དག་པའི་ཡེ་ཤེས་ཀྱི་རོལ་པ་འབའ་ཞིག་ཏུ་ཤེས་པ་རྣམ་དག་དྲན་པ་ཡིན་ནོ།།",
    "target": "དེ་ དག་ གི་ སྐུ འི་ དབྱིབས་ སོགས་ ཀྱང་ རྣམ་པ ར་ དག་པ འི་ ཡེ་ཤེས་ ཀྱི་ རོལ་པ་ འབའ་ ཞིག་ ཏུ་ ཤེས་པ་ རྣམ་དག་ དྲན་པ་ ཡིན་ ནོ ། །"
  },
  {
    "source": "དེ་ལྟར་སྒྱུ་མ་ལྟ་བུའི་སྐུའི་རྣལ་འབྱོར་ཡུན་རིང་དུ་བསྒོམས་ནས།",
    "target": "དེ་ ལྟ ར་ སྒྱུ་མ་ ལྟ་བུ འི་ སྐུ འི་ རྣལ་འབྱོར་ ཡུན་རིང་ དུ་ བསྒོམས་ ནས །"
  },
  {
    "source": "སྐྱོན་ཇི་ལྟར་བཤད་པའི་སྔགས་ཀྱི་བཟླས་པ་ལ་འབད།",
    "target": "སྐྱོན་ ཇི་ ལྟ ར་ བཤད་པ འི་ སྔགས་ ཀྱི་ བཟླས་པ་ ལ་ འབད །"
  },
  {
    "source": "དེ་ལས་སུན་ན།",
    "target": "དེ་ ལས་ སུན་ ན །"
  },
  {
    "source": "སྣོད་རྣམས་བཅུད་ལ་ཐིམ།",
    "target": "སྣོད་ རྣམས་ བཅུད་ ལ་ ཐིམ །"
  },
  {
    "source": "དེ་གདན་ལ།",
    "target": "དེ་ གདན་ ལ །"
  },
  {
    "source": "དེ་རང་ལ།",
    "target": "དེ་ རང་ ལ །"
  },
  {
    "source": "དེ་ས་བོན་སྔགས་འཕྲེང་ལ།",
    "target": "དེ་ ས་བོན་ སྔགས་ འཕྲེང་ ལ །"
  },
  {
    "source": "དེ་ས་བོན་ལ།",
    "target": "དེ་ ས་བོན་ ལ །"
  },
  {
    "source": "དེའང་མི་དམིགས་པ་འོད་གསལ་ལ་འཇུག་ཅིང་མཉམ་པར་གཞག་གོ།།",
    "target": "དེ འང་ མི་ དམིགས་པ་ འོད་གསལ་ ལ་ འཇུག་ ཅིང་ མཉམ་པ ར་ གཞག་ གོ ། །"
  },
  {
    "source": "དེ་ནས་རྗེས་ཐོབ་སྒྱུ་མ་ལྟ་བུའི་སྐུར་གསལ་བ།",
    "target": "དེ་ ནས་ རྗེས་ ཐོབ་ སྒྱུ་མ་ ལྟ་བུ འི་ སྐུ ར་ གསལ་བ །"
  },
  {
    "source": "སྣང་ཚད་སྐུ།",
    "target": "སྣང་ཚད་ སྐུ །"
  },
  {
    "source": "གྲག་ཚད་གསུང་།",
    "target": "གྲག་ ཚད་ གསུང་ །"
  },
  {
    "source": "དྲན་ཚད་ཆོས་ཉིད་ཀྱི་རོལ་པར་ཤེས་པའི་འཁྱེར་སོ་བྱའོ།།",
    "target": "དྲན་ ཚད་ ཆོས་ཉིད་ ཀྱི་ རོལ་པ ར་ ཤེས་པ འི་ འཁྱེར་སོ་ བྱ འོ ། །"
  },
  {
    "source": "དེ་ལྟར་ཡང་།",
    "target": "དེ་ ལྟ ར་ ཡང་ །"
  },
  {
    "source": "སྤྲོས་པ་རྨི་ལམ་ལྟར་བྱས་ནས།",
    "target": "སྤྲོས་པ་ རྨི་ལམ་ ལྟ ར་ བྱས་ ནས །"
  },
  {
    "source": "སྤྲོས་པ་ཉིད་ཀྱང་སྤྲོས་མེད་བྱེད།",
    "target": "སྤྲོས་པ་ ཉིད་ ཀྱང་ སྤྲོས་མེད་ བྱེད །"
  },
  {
    "source": "ཅེས་འབྱུང་བས་སོ།།",
    "target": "ཅེས་ འབྱུང་བ ས་ སོ ། །"
  },
  {
    "source": "བླ་མའི་རྣལ་འབྱོར་ན་རང་ཉིད་ལྷར་བསྐྱེད་པའི་གཙུག་ཏུ་གདན་ཁྲི་ཕུན་སུམ་ཚོགས་པའི་སྟེང་དུ་རྩ་བའི་བླ་མ་རྡོ་རྗེ་འཆང་དུ་གསལ་བའི་དབུ་ཐོག་ཏུ་བརྒྱུད་རིམ་གྱི་བླ་མ་མཐོ་བརྩེགས་སུ་བསྒོམས་ནས་ངོ་བོ་ཆོས་ཉིད་དུ་གཅིག་ཅིང་།",
    "target": "བླ་མ འི་ རྣལ་འབྱོར་ ན་ རང་ ཉིད་ ལྷ ར་ བསྐྱེད་པ འི་ གཙུག་ ཏུ་ གདན་ ཁྲི་ ཕུན་སུམ་ཚོགས་པ འི་ སྟེང་ དུ་ རྩ་བ འི་ བླ་མ་ རྡོ་རྗེ་ འཆང་ དུ་ གསལ་བ འི་ དབུ་ ཐོག་ ཏུ་ བརྒྱུད་ རིམ་ གྱི་ བླ་མ་ མཐོ་ བརྩེགས་ སུ་ བསྒོམས་ ནས་ ངོ་བོ་ ཆོས་ཉིད་ དུ་ གཅིག་ ཅིང་ །"
  },
  {
    "source": "རྣམ་པ་གང་འདུལ་དུ་༼༣བ༦༽འཆར་བ་དགོས་འདོད་མ་ལུས་པ་འབྱུང་བའི་ཡིད་བཞིན་ནོར་བུར་མོས་པས།",
    "target": "རྣམ་པ་ གང་ འདུལ་ དུ་ ༼ ༣ བ ༦ ༽ འཆར་བ་ དགོས་འདོད་ མ་ ལུས་པ་ འབྱུང་བ འི་ ཡིད་ བཞིན་ ནོར་བུ ར་ མོས་པ ས །"
  },
  {
    "source": "བརྟན་གཡོ་ཐམས་ཅད་ཀྱི་མཛེས་པས་མཆོད་ཅིང་།",
    "target": "བརྟན་གཡོ་ ཐམས་ཅད་ ཀྱི་ མཛེས་པ ས་ མཆོད་ ཅིང་ །"
  },
  {
    "source": "གསང་བ་དང་།",
    "target": "གསང་བ་ དང་ །"
  },
  {
    "source": "དེ་ཉིད་ཀྱིའང་དགྱེས་པར་བྱས་ལ།",
    "target": "དེ་ ཉིད་ ཀྱི འང་ དགྱེས་པ ར་ བྱས་ ལ །"
  },
  {
    "source": "སྐུ་གསུམ་གྱི་འབྲས་བུ་སྨིན་པའི་ས།།",
    "target": "སྐུ་ གསུམ་ གྱི་ འབྲས་བུ་ སྨིན་པ འི་ ས ། །"
  },
  {
    "source": "གནས་འོག་མིན་ཆོས་ཀྱི་ཕོ་བྲང་དུ།",
    "target": "གནས་ འོག་མིན་ ཆོས་ ཀྱི་ ཕོ་བྲང་ དུ །"
  },
  {
    "source": "ཞེས་སོགས་ཀྱིས་བརྒྱུད་རིམ་གྱི་གསོལ་བ་སྙིང་གི་ཁོངས།",
    "target": "ཞེས་ སོགས་ ཀྱིས་ བརྒྱུད་ རིམ་ གྱི་ གསོལ་བ་ སྙིང་ གི་ ཁོངས །"
  },
  {
    "source": "རུས་པའི་གཏིང་ནས་དྲག་ཏུ་འདེབས།",
    "target": "རུས་པ འི་ གཏིང་ ནས་ དྲག་ ཏུ་ འདེབས །"
  },
  {
    "source": "དེ་ལས་བསྡུས་པར་སྤྲོ་ན།",
    "target": "དེ་ ལས་ བསྡུས་པ ར་ སྤྲོ་ ན །"
  },
  {
    "source": "བླ་མ་ཉིད་བསྒོམས་ལ་མཆོད་ཅིང་།",
    "target": "བླ་མ་ ཉིད་ བསྒོམས་ ལ་ མཆོད་ ཅིང་ །"
  },
  {
    "source": "མ་ནམ་མཁའ་དང་མཉམ་པའི་སེམས་ཅན་ཐམས་ཅད་བླ་མ་སངས་རྒྱས་ཆོས་ཀྱི་སྐུ་ལ་སྐྱབས་སུ་མཆིའོ།།",
    "target": "མ་ ནམ་མཁའ་ དང་ མཉམ་པ འི་ སེམས་ཅན་ ཐམས་ཅད་ བླ་མ་ སངས་རྒྱས་ ཆོས་ ཀྱི་ སྐུ་ ལ་ སྐྱབས་ སུ་ མཆི འོ ། །"
  },
  {
    "source": "བླ་མ་ལོངས་སྤྱོད་རྫོགས་པའི་སྐུ་ལ་སྐྱབས་སུ་མཆིའོ།།",
    "target": "བླ་མ་ ལོངས་སྤྱོད་ རྫོགས་པ འི་ སྐུ་ ལ་ སྐྱབས་ སུ་ མཆི འོ ། །"
  },
  {
    "source": "བླ་མ་ཐུགས་རྗེ་སྤྲུལ་པའི་སྐུ་ལ་སྐྱབས་སུ་མཆིའོ།།",
    "target": "བླ་མ་ ཐུགས་རྗེ་ སྤྲུལ་པ འི་ སྐུ་ ལ་ སྐྱབས་ སུ་ མཆི འོ ། །"
  },
  {
    "source": "བླ་མ་སངས་རྒྱས་རིན་པོ་ཆེ་ལ་སྐྱབས་སུ་མཆིའོ།།",
    "target": "བླ་མ་ སངས་རྒྱས་ རིན་པོ་ཆེ་ ལ་ སྐྱབས་ སུ་ མཆི འོ ། །"
  },
  {
    "source": "ཞེས་ཚར་ཅི་མང་གིས་བཏབ་ཀྱང་རུང་ངོ་།།",
    "target": "ཞེས་ ཚར་ ཅི་ མང་ གིས་ བཏབ་ ཀྱང་ རུང་ ངོ་ ། །"
  },
  {
    "source": "ཡིད་སྐྱོ་བ་དང་།",
    "target": "ཡིད་ སྐྱོ་བ་ དང་ །"
  },
  {
    "source": "ཡིད་འབྱུང་སྐྱེ་ཞིང་ཁམས་འདུས་པ་ལ་སོགས་པ་དང་།",
    "target": "ཡིད་ འབྱུང་ སྐྱེ་ ཞིང་ཁམས་ འདུས་པ་ ལ་ སོགས་པ་ དང་ །"
  },
  {
    "source": "སྙིང་མི་དགའ་བ་དང་།",
    "target": "སྙིང་ མི་ དགའ་བ་ དང་ །"
  },
  {
    "source": "འདུག་ས་དེར་འདུག་མི་ཚུགས་པའི་བློ་སུན་ཁྱེར་བ་བྱུང་བ་ན།",
    "target": "འདུག་ས་ དེ ར་ འདུག་ མི་ཚུགས་པ འི་ བློ་ སུན་ ཁྱེར་བ་ བྱུང་བ་ ན །"
  },
  {
    "source": "རང་གི་སྙིང་གི་དབུས་སུ་བླ་མ་ཞལ་འཛུམ་མུ་ལེ་བ།",
    "target": "རང་ གི་ སྙིང་ གི་ དབུས་ སུ་ བླ་མ་ ཞལ་ འཛུམ་ མུ་ལེ་ བ །"
  },
  {
    "source": "རང་ཡང་བཞིན་འཛུམ་པ།",
    "target": "རང་ ཡང་ བཞིན་ འཛུམ་ པ །"
  },
  {
    "source": "གང་མཐོང་གང་སྣང་དེ་ཡང་བླ་མ་འཛུམ་མུ་ལེ་བར་གསལ་བས་གསོལ་བ་འདེབས་པའང་གདངས་སྙན་པ།",
    "target": "གང་ མཐོང་ གང་ སྣང་ དེ་ ཡང་ བླ་མ་ འཛུམ་ མུ་ལེ་ བར་ གསལ་བ ས་ གསོལ་བ་ འདེབས་པ འང་ གདངས་ སྙན་ པ །"
  },
  {
    "source": "ཚིག་ལེགས་པ།",
    "target": "ཚིག་ ལེགས་པ །"
  },
  {
    "source": "བློ་ལྷོད་དེ་བ།",
    "target": "བློ་ ལྷོད་ དེ་ བ །"
  },
  {
    "source": "དགའ་ཡལ་ལེ་བ།",
    "target": "དགའ་ ཡལ་ ལེ་བ །"
  },
  {
    "source": "དེང་སང་དེ་བས་གདབ་བོ།།",
    "target": "དེང་སང་ དེ་ བས་ གདབ་ བོ ། །"
  },
  {
    "source": "རྣམ་རྟོག་འཕྲོ་རྒོད་མང་ན་དེ་ལྟར་གྱི་ངང་ནས།",
    "target": "རྣམ་རྟོག་ འཕྲོ་རྒོད་ མང་ ན་ དེ་ ལྟ ར་ གྱི་ ངང་ ནས །"
  },
  {
    "source": "བླ་མ་དང་སེམས་བསྲེས་ལ་བཅོས་མིན་དུ་གཞག་པས་གསོལ་བ་འདེབས་པ་དང་མ་ཡེངས་པར་བྱའོ།།",
    "target": "བླ་མ་ དང་ སེམས་ བསྲེས་ ལ་ བཅོས་ མིན་ དུ་ གཞག་པ ས་ གསོལ་བ་ འདེབས་པ་ དང་ མ་ ཡེངས་པ ར་ བྱ འོ ། །"
  },
  {
    "source": "གཉིས་པ་བར་དུ་དགེ་བའི་ཁྲིད་ལ།",
    "target": "གཉིས་པ་ བར་ དུ་ དགེ་བ འི་ ཁྲིད་ ལ །"
  },
  {
    "source": "ལུས་གནད།",
    "target": "ལུས་ གནད །"
  },
  {
    "source": "ངག་གནད།",
    "target": "ངག་ གནད །"
  },
  {
    "source": "སེམས་ཀྱི་གནད་དོ།།",
    "target": "སེམས་ ཀྱི་ གནད་ དོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རྐང་པ་རྡོ་རྗེའི་སྐྱིལ་མོ་ཀྲུང་།",
    "target": "རྐང་པ་ རྡོ་རྗེ འི་ སྐྱིལ་མོ་ཀྲུང་ །"
  },
  {
    "source": "ལག་པ་མཉམ་གཞག་གི་ཕྱག་རྒྱ།",
    "target": "ལག་པ་ མཉམ་ གཞག་ གི་ ཕྱག་ རྒྱ །"
  },
  {
    "source": "སྒལ་ཚིགས་དོང་རྩེ་བརྩེགས་པ་ལྟར་བསྲང་ཞིང་།",
    "target": "སྒལ་ཚིགས་ དོང་ རྩེ་ བརྩེགས་པ་ ལྟ ར་ བསྲང་ ཞིང་ །"
  },
  {
    "source": "དཔུང་བ་རྒོད་གཤོག་ལྟར་བརྒྱད།",
    "target": "དཔུང་བ་ རྒོད་ གཤོག་ ལྟ ར་ བརྒྱད །"
  },
  {
    "source": "མགྲིན་པ་ཨོག་སྐོས་ཨོལ་མདུད་ནོན་ཙམ་བྱ།",
    "target": "མགྲིན་པ་ ཨོག་ སྐོ ས་ ཨོལ་མདུད་ ནོན་ ཙམ་ བྱ །"
  },
  {
    "source": "མིག་སྣ་རྩེ་ལ་གཏད་དོ།།",
    "target": "མིག་ སྣ་ རྩེ་ ལ་ གཏད་ དོ ། །"
  },
  {
    "source": "དེའི་དགོས་པ་རིམ་པ་བཞིན།",
    "target": "དེ འི་ དགོས་པ་ རིམ་པ་ བཞིན །"
  },
  {
    "source": "ཐུར་སེལ་དང་།",
    "target": "ཐུར་ སེལ་ དང་ །"
  },
  {
    "source": "མེ་མཉམ་དང་།",
    "target": "མེ་ མཉམ་ དང་ །"
  },
  {
    "source": "ཁྱབ་བྱེད་དང་།",
    "target": "ཁྱབ་བྱེད་ དང་ །"
  },
  {
    "source": "གྱེན་རྒྱུ་དང་།",
    "target": "གྱེན་ རྒྱུ་ དང་ །"
  },
  {
    "source": "སྲོག་འཛིན་གྱི་རླུང་དབུ་མར་༼༤ན༧༽ཚུད་ངེས་ཤིང་།",
    "target": "སྲོག་ འཛིན་ གྱི་ རླུང་ དབུ་མ ར་ ༼ ༤ ན ༧ ༽ ཚུད་ ངེས་ ཤིང་ །"
  },
  {
    "source": "དེ་ལས་ཡེ་ཤེས་སྐྱེ་བ་རྒྱུད་སྡེ་རིན་པོ་ཆེའི་དགོངས་པ་ཡིན་ནོ།།",
    "target": "དེ་ ལས་ ཡེ་ཤེས་ སྐྱེ་བ་ རྒྱུད་སྡེ་ རིན་པོ་ཆེ འི་ དགོངས་པ་ ཡིན་ ནོ ། །"
  },
  {
    "source": "གཉིས་པ་ནི་རླུང་རོ་ལན་གསུམ་ཕྱིར་བུས་ལ།",
    "target": "གཉིས་པ་ ནི་ རླུང་ རོ་ ལན་ གསུམ་ ཕྱི ར་ བུ ས་ ལ །"
  },
  {
    "source": "དེ་ནས་བརྔུབས་ཏེ་འོག་ཏུ་བསྐྱུར་ནས་ཐུབ་ཐང་གཅིག་འཛིན་མི་ཐུབ་ན་ཕྱིར་བཏང་ནས་རང་བབས་སུ་གཞག་གོ།།",
    "target": "དེ་ ནས་ བརྔུབས་ ཏེ་ འོག་ ཏུ་ བསྐྱུར་ ནས་ ཐུབ་ ཐང་ གཅིག་ འཛིན་ མི་ ཐུབ་ ན་ ཕྱི ར་ བཏང་ ནས་ རང་བབ ས་ སུ་ གཞག་ གོ ། །"
  },
  {
    "source": "དེ་ནས་ངག་སྨྲ་བ་བཅད་པའོ།།",
    "target": "དེ་ ནས་ ངག་ སྨྲ་བ་ བཅད་པ འོ ། །"
  },
  {
    "source": "གསུམ་པ་ལ།",
    "target": "གསུམ་པ་ ལ །"
  },
  {
    "source": "སེམས་ཀྱི་གཞག་ཐབས་དང་།",
    "target": "སེམས་ ཀྱི་ གཞག་ ཐབས་ དང་ །"
  },
  {
    "source": "སེམས་ཀྱི་གཞག་ཐབས་དང་།",
    "target": "སེམས་ ཀྱི་ གཞག་ ཐབས་ དང་ །"
  },
  {
    "source": "སེམས་ཀྱི་བདར་ཤ་བཅད་པའོ།།",
    "target": "སེམས་ ཀྱི་ བདར་ཤ་ བཅད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ས་ར་ཧས།",
    "target": "ས་ར་ཧ ས །"
  },
  {
    "source": "སྙིང་རྗེ་དང་བྲལ་སྟོང་པ་ཉིད་ཞུགས་གང་།",
    "target": "སྙིང་རྗེ་ དང་ བྲལ་ སྟོང་པ་ཉིད་ ཞུགས་ གང་ །"
  },
  {
    "source": "དེས་ནི་ལམ་མཆོག་རྙེད་པ་མ་ཡིན་ནོ།།",
    "target": "དེ ས་ ནི་ ལམ་ མཆོག་ རྙེད་པ་ མ་ ཡིན་ ནོ ། །"
  },
  {
    "source": "འོན་ཏེ་སྙིང་རྗེ་འབའ་ཞིག་བསྒོམས་པས་ཀྱང་།",
    "target": "འོན་ ཏེ་ སྙིང་རྗེ་ འབའ་ ཞིག་ བསྒོམས་པ ས་ ཀྱང་ །"
  },
  {
    "source": "འཁོར་བ་འདིར་གནས་ཐར་པ་ཐོབ་མི་འགྱུར།",
    "target": "འཁོར་བ་ འདི ར་ གནས་ ཐར་པ་ ཐོབ་ མི་ འགྱུར །"
  },
  {
    "source": "གང་ཡང་གཉིས་པོ་སྦྱོར་བར་ནུས་པ་ཡིས།།",
    "target": "གང་ ཡང་ གཉིས་པོ་ སྦྱོར་བ ར་ ནུས་པ་ ཡིས ། །"
  },
  {
    "source": "འཁོར་བར་མི་གནས་མྱ་ངན་འདས་མི་གནས།",
    "target": "འཁོར་བ ར་ མི་ གནས་ མྱ་ངན་ འདས་ མི་ གནས །"
  },
  {
    "source": "ཞེས་པས།",
    "target": "ཞེས་ པ ས །"
  },
  {
    "source": "ཤེས་རབ་སྟོང་པ་ཉིད་དང་།",
    "target": "ཤེས་རབ་ སྟོང་པ་ཉིད་ དང་ །"
  },
  {
    "source": "ཐབས་སྙིང་རྗེ་ཆེན་པོ་ཟུང་འཇུག་ཏུ་སྒོམ་པར་བྱེད་པ་ནི་གཤིས་སྟོང་ཉིད་དང་།",
    "target": "ཐབས་ སྙིང་རྗེ་ ཆེན་པོ་ ཟུང་འཇུག་ ཏུ་ སྒོམ་པ ར་ བྱེད་པ་ ནི་ གཤིས་ སྟོང་ཉིད་ དང་ །"
  },
  {
    "source": "གདངས་སྙིང་རྗེར་འཆར་བ།",
    "target": "གདངས་ སྙིང་ རྗེ ར་ འཆར་བ །"
  },
  {
    "source": "འཆར་བདོ་བའི་ཚེ་ཡང་སྟོང་ཉིད་དང་།",
    "target": "འཆར་ བདོ་བ འི་ ཚེ་ ཡང་ སྟོང་ཉིད་ དང་ །"
  },
  {
    "source": "སྟོང་བདོ་བའི་ཚེ་ཡང་སྙིང་རྗེར་འཆར་བས་དབྱེར་མི་ཕྱེད་པ་ཡིན་ནོ།།",
    "target": "སྟོང་ བདོ་བ འི་ ཚེ་ ཡང་ སྙིང་རྗེ ར་ འཆར་བ ས་ དབྱེར་ མི་ ཕྱེད་པ་ ཡིན་ ནོ ། །"
  },
  {
    "source": "འདིར་ལས་དང་པོ་པ་དག་གིས་འདས་པ་ལ་མི་མནོ།།",
    "target": "འདི ར་ ལས་ དང་པོ་པ་ དག་ གིས་ འདས་པ་ ལ་ མི་ མནོ ། །"
  },
  {
    "source": "མ་འོངས་པ་ལ་མི་སེམས།",
    "target": "མ་ འོངས་པ་ ལ་ མི་ སེམས །"
  },
  {
    "source": "ད་ལྟ་བ་ལ་མི་དཔྱད།",
    "target": "ད་ ལྟ་བ་ ལ་ མི་ དཔྱད །"
  },
  {
    "source": "འདི་བསྒོམ་པ་དང་།",
    "target": "འདི་ བསྒོམ་པ་ དང་ །"
  },
  {
    "source": "མི་བསྒོམ་བསམ་པ་ཐམས་ཅད་རབ་ཏུ་སྤངས་ནས།",
    "target": "མི་ བསྒོམ་ བསམ་པ་ ཐམས་ཅད་ རབ་ ཏུ་ སྤངས་ ནས །"
  },
  {
    "source": "བཅོས་མིན་རང་བབས་སུ་མ་ཡེངས་པར་བྱའོ།།",
    "target": "བཅོས་མིན་ རང་བབ ས་ སུ་ མ་ ཡེངས་པ ར་ བྱ འོ ། །"
  },
  {
    "source": "དེ་ལྟར།",
    "target": "དེ་ ལྟ ར །"
  },
  {
    "source": "རྗེ་གྲུབ་ཐོབ་ཆེན་པོ་གླིང་གི་ཞལ་སྔ་ནས།",
    "target": "རྗེ་ གྲུབ་ཐོབ་ ཆེན་པོ་ གླིང་ གི་ ཞལ་སྔ་ ནས །"
  },
  {
    "source": "མ་བཅོས་སོ་མར་གཞག་ན་རྟོགས་པ་འཆར།",
    "target": "མ་ བཅོས་ སོ་མ ར་ གཞག་ ན་ རྟོགས་པ་ འཆར །"
  },
  {
    "source": "ཆུ་བོའི་རྒྱུན་བཞིན་བསྐྱངས་ན་ཡོངས་ཀྱང་འཆར།",
    "target": "ཆུ་བོ འི་ རྒྱུན་ བཞིན་ བསྐྱངས་ ན་ ཡོངས་ ཀྱང་ འཆར །"
  },
  {
    "source": "དམིགས་གཏད་མཚན་མ་ཐམས་ཅད་ཡོངས་སྤོངས་ལ།།",
    "target": "དམིགས་ གཏད་ མཚན་མ་ ཐམས་ཅད་ ཡོངས་ སྤོངས་ ལ ། །"
  },
  {
    "source": "རྟག་ཏུ་མཉམ་པར་ཞོག་ཅིག་རྣལ་འབྱོར་པ།",
    "target": "རྟག་ ཏུ་ མཉམ་པ ར་ ཞོག་ ཅིག་ རྣལ་འབྱོར་པ །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེ་ལྟར་གཞག་པས་མི་སྡོད་པར་འཕྲོ་ན་རྦད་ཀྱིས་བཅད་ནས་དགག་གོ།།",
    "target": "དེ་ ལྟ ར་ གཞག་པ ས་ མི་ སྡོད་པ ར་ འཕྲོ་ ན་ རྦད་ ཀྱིས་ བཅད་ ནས་ དགག་ གོ ། །"
  },
  {
    "source": "དེ་ལྟར་བསྐྱངས་པས་མང་དུ་འཕྲོས་ཏེ།",
    "target": "དེ་ ལྟ ར་ བསྐྱངས་པ ས་ མང་ དུ་ འཕྲོས་ ཏེ །"
  },
  {
    "source": "སེམས་ཟིན་པས་རྟོག་པའི་འཆར་སྒོ་ཤེས་པ་ཡིན་ནོ།།",
    "target": "སེམས་ ཟིན་པ ས་ རྟོག་པ འི་ འཆར་སྒོ་ ཤེས་པ་ ཡིན་ ནོ ། །"
  },
  {
    "source": "དཔལ་མདའ་བསྣུན་ཆེན་པོས།",
    "target": "དཔལ་ མདའ་ བསྣུན་ ཆེན་པོ ས །"
  },
  {
    "source": "བཅིངས་པར་གྱུར་ན་ཕྱོགས་བཅུར་འགྲོ་བར་རྩོམ།",
    "target": "བཅིངས་པ ར་ གྱུར་ ན་ ཕྱོགས་ བཅུ ར་ འགྲོ་བ ར་ རྩོམ །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེས་ན་རྟོག་པ་ཅི་དགར་གཞག་ནས་མ་ཡེངས་ཙམ་གྱི་དྲན་པ་ལ་ནན་ཏན་དུ་༼༤བ༨༽བྱའོ།།",
    "target": "དེ ས་ ན་ རྟོག་པ་ ཅི་ དག ར་ གཞག་ ནས་ མ་ ཡེངས་ ཙམ་ གྱི་ དྲན་པ་ ལ་ ནན་ཏན་ དུ་ ༼ ༤ བ ༨ ༽ བྱ འོ ། །"
  },
  {
    "source": "དེ་ལྟར་དུ་བྱས་པས་རྟོག་པ་མི་འཕྲོ་བར་གནས་པ་འབྱུང་སྟེ།",
    "target": "དེ་ ལྟ ར་ དུ་ བྱས་པ ས་ རྟོག་པ་ མི་ འཕྲོ་བ ར་ གནས་པ་ འབྱུང་ སྟེ །"
  },
  {
    "source": "དེ་ཉིད་ཀྱིས།",
    "target": "དེ་ ཉིད་ ཀྱིས །"
  },
  {
    "source": "ཐོངས་པར་གྱུར་ན་མི་གཡོ་བརྟན་པར་གནས།།",
    "target": "ཐོངས་པ ར་ གྱུར་ ན་ མི་ གཡོ་ བརྟན་པ ར་ གནས ། །"
  },
  {
    "source": "གོ་ལྡོག་རྔ་མོང་ལྟ་བུར་བདག་གིས་རྟོགས།།",
    "target": "གོ་ ལྡོག་ རྔ་ མོང་ ལྟ་བུ ར་ བདག་ གིས་ རྟོགས ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "དེ་ནས་སྙོམས་པར་འཇུག་པའི་གནད་འདི་དགོས་ཏེ།",
    "target": "དེ་ ནས་ སྙོམས་པ ར་ འཇུག་པ འི་ གནད་ འདི་ དགོས་ ཏེ །"
  },
  {
    "source": "གང་ཤར་གྱི་ཐོག་ཏུ་བཟོ་མི་བྱེད་པར་དེ་ཉིད་ལ་སྒོམ་གྱི་ངོ་ཏིར་བྱེད་པའོ།།",
    "target": "གང་ ཤར་ གྱི་ ཐོག་ ཏུ་ བཟོ་ མི་ བྱེད་པ ར་ དེ་ ཉིད་ ལ་ སྒོམ་ གྱི་ ངོ་ཏི ར་ བྱེད་པ འོ ། །"
  },
  {
    "source": "དེ་ལྟར་ཡང་།",
    "target": "དེ་ ལྟ ར་ ཡང་ །"
  },
  {
    "source": "འཇུར་བུས་བཅིངས་པའི་སེམས་ཉིད་འདི།།",
    "target": "འཇུར་བུ ས་ བཅིངས་པ འི་ སེམས་ ཉིད་ འདི ། །"
  },
  {
    "source": "གློད་ན་གྲོལ་བར་ཐེ་ཚོམ་མེད།།",
    "target": "གློད་ ན་ གྲོལ་བ ར་ ཐེ་ཚོམ་ མེད ། །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "དགྱེས་པ་རྡོ་རྗེར།",
    "target": "དགྱེས་པ་རྡོ་རྗེ ར །"
  },
  {
    "source": "སྐྱེ་བོ་མི་བཟད་པ་ཡི་ལས།",
    "target": "སྐྱེ་བོ་ མི་ བཟད་པ་ ཡི་ ལས །"
  },
  {
    "source": "གང་དང་གང་གིས་འཆིང་གྱུར་པ།",
    "target": "གང་ དང་ གང་ གིས་ འཆིང་ གྱུར་པ །"
  },
  {
    "source": "ཐབས་དང་བཅས་ན་དེ་ཉིད་ཀྱིས།",
    "target": "ཐབས་ དང་ བཅས་ ན་ དེ་ ཉིད་ ཀྱིས །"
  },
  {
    "source": "སྲིད་པའི་འཆིང་བ་ལས་གྲོལ་འགྱུར།",
    "target": "སྲིད་པ འི་ འཆིང་བ་ ལས་ གྲོལ་ འགྱུར །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "གཞན་ཡང་།",
    "target": "གཞན་ ཡང་ །"
  },
  {
    "source": "རྟོག་པས་རྟོག་པ་དག་བྱེད་ཅིང་།།",
    "target": "རྟོག་པ ས་ རྟོག་པ་ དག་ བྱེད་ ཅིང་ ། །"
  },
  {
    "source": "ཞེས་པའང་གསུངས་སོ།།",
    "target": "ཞེས་ པ འང་ གསུངས་ སོ ། །"
  },
  {
    "source": "དེ་དག་གི་ཚེ་བྱང་ནི་ལྟ་སྟངས་གཏོད།",
    "target": "དེ་ དག་ གི་ ཚེ་ བྱང་ ནི་ ལྟ་སྟངས་ གཏོད །"
  },
  {
    "source": "ཤེས་པ་སེང་།",
    "target": "ཤེས་པ་ སེང་ །"
  },
  {
    "source": "རྒོད་ན་གློད།",
    "target": "རྒོད་ ན་ གློད །"
  },
  {
    "source": "རྨུགས་ན་རིག་པ་དཔའ་བོའི་ངར་དང་ལྡན་པས་སེལ་ངེས་པའོ།།",
    "target": "རྨུགས་ ན་ རིག་པ་ དཔའ་བོ འི་ ངར་ དང་ ལྡན་པ ས་ སེལ་ ངེས་པ འོ ། །"
  },
  {
    "source": "ཉོན་མོངས་པའི་རྟོག་པ་དག་མ་ཤར་ན།།",
    "target": "ཉོན་ མོངས་པ འི་ རྟོག་པ་ དག་ མ་ ཤར་ ན ། །"
  },
  {
    "source": "གོང་དུ་བཤད་པའི་སྟོང་ཉིད་སྙིང་རྗེ་ཟུང་འཇུག་ནན་ཏན་དུ་བསྒོམ་མོ།།",
    "target": "གོང་ དུ་ བཤད་པ འི་ སྟོང་ཉིད་ སྙིང་རྗེ་ ཟུང་འཇུག་ ནན་ཏན་ དུ་ བསྒོམ་ མོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "སེམས་ཀྱི་ངོ་བོ་ལ་བདར་ཤ་བཅད་པ་དང་།",
    "target": "སེམས་ ཀྱི་ ངོ་བོ་ ལ་ བདར་ ཤ་ བཅད་པ་ དང་ །"
  },
  {
    "source": "སྣང་བ་ལ་བདར་ཤ་བཅད་པའོ།།",
    "target": "སྣང་བ་ ལ་ བདར་ ཤ་ བཅད་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "དེ་ལྟར་གཞག་པའི་སེམས་ཀྱི་ངོ་བོ་དེ་ཅི་འདྲ་ཞིག་འདུག་བལྟའོ།།",
    "target": "དེ་ ལྟ ར་ གཞག་པ འི་ སེམས་ ཀྱི་ ངོ་བོ་ དེ་ ཅི་ འདྲ་ ཞིག་ འདུག་ བལྟ འོ ། །"
  },
  {
    "source": "དེ་གསལ་སྟོད་དུ་ངེས་ན།",
    "target": "དེ་ གསལ་ སྟོད་ དུ་ ངེས་ ན །"
  },
  {
    "source": "དེ་ལས་ཇི་ལྟར་འགྱུ་བའི་ངོ་བོ་ལ་བལྟ།",
    "target": "དེ་ ལས་ ཇི་ ལྟ ར་ འགྱུ་བ འི་ ངོ་བོ་ ལ་ བལྟ །"
  },
  {
    "source": "དེའང་།",
    "target": "དེ འང་ །"
  },
  {
    "source": "སེམས་ལས་གཉིས་པ་ཞིག་གམ།",
    "target": "སེམས་ལས་ གཉིས་པ་ ཞིག་ གམ །"
  },
  {
    "source": "མི་གཉིས་པ་ཞིག་བལྟ།",
    "target": "མི་ གཉིས་པ་ ཞིག་ བལྟ །"
  },
  {
    "source": "གཉིས་པ་ཞིག་ན་ཇི་ལྟར་བརྟག།",
    "target": "གཉིས་པ་ ཞིག་ ན་ ཇི་ ལྟ ར་ བརྟག །"
  },
  {
    "source": "གཉིས་པ་མིན་ན་ཇི་ལྟར་འགྱུ།",
    "target": "གཉིས་པ་ མིན་ ན་ ཇི་ ལྟ ར་ འགྱུ །"
  },
  {
    "source": "ཇི་ལྟར་གནས་བརྟག་གོ།།",
    "target": "ཇི་ ལྟ ར་ གནས་ བརྟག་ གོ ། །"
  },
  {
    "source": "གསལ་སྟོང་ཞེས་པ་ཡུལ་ཅན་དང་རང་རིག་འོད་གསལ་བ་དང་ཡུལ་སྟོང་ཉིད་དུ་ཤེས་པ་ཐ་མི་དད་པའོ།།",
    "target": "གསལ་སྟོང་ ཞེས་ པ་ ཡུལ་ཅན་ དང་ རང་རིག་ འོད་གསལ་བ་ དང་ ཡུལ་ སྟོང་ཉིད་ དུ་ ཤེས་པ་ ཐ་ མི་ དད་པ འོ ། །"
  },
  {
    "source": "དེ་ནས་སེམས་ཀྱི་ངོ་བོ་དེ་སྐྱེ་འགག་རྟག་ཆད་འགྲོ་འོང་ཐ་དད་དམ་གཅིག་བརྟགས་ན་སྤྲོས་པའི་ཡུལ་ལས་འདས་པའོ།།",
    "target": "དེ་ ནས་ སེམས་ ཀྱི་ ངོ་བོ་ དེ་ སྐྱེ་འགག་ རྟག་ ཆད་ འགྲོ་འོང་ ཐ་ དད་ དམ་ གཅིག་ བརྟགས་ ན་ སྤྲོས་པ འི་ ཡུལ་ ལས་ འདས་པ འོ ། །"
  },
  {
    "source": "ཞེས་མངོན་སུམ་དུ་རྟོགས་ན་ཐེག་ཆེན་གྱི་ས་ནོན་པ་ཡིན་ཞེས་ཁོ་བོའི་བླ་མ་བཀའ་རྒྱུད་རིན་པོ་ཆེ་ཡབ་སྲས་རྣམས་གསུང་ངོ་།།",
    "target": "ཞེས་ མངོན་སུམ་ དུ་ རྟོགས་ ན་ ཐེག་ཆེན་ གྱི་ ས་ ནོན་པ་ ཡིན་ ཞེས་ ཁོ་བོ འི་ བླ་མ་ བཀའ་རྒྱུད་ རིན་པོ་ཆེ་ ཡབ་སྲས་ རྣམས་ གསུང་ ངོ་ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སྣང་བ་ཐམས་ཅད་རང་གི་སེམས་ཡིན་ཏེ།",
    "target": "སྣང་བ་ ཐམས་ཅད་ རང་ གི་ སེམས་ ཡིན་ ཏེ །"
  },
  {
    "source": "༼༥ན༩༽རྡོ་རྗེ་གུར་ལས།",
    "target": "༼ ༥ ན ༩ ༽ རྡོ་རྗེ་ གུར་ ལས །"
  },
  {
    "source": "དེ་བས་ཆོས་རྣམས་ཐམས་ཅད་ཀུན།",
    "target": "དེ་བ ས་ ཆོས་ རྣམས་ ཐམས་ཅད་ ཀུན །"
  },
  {
    "source": "རང་གི་སེམས་སུ་རྟོགས་པར་བགྱི།།",
    "target": "རང་ གི་ སེམས་ སུ་ རྟོགས་པ ར་ བགྱི ། །"
  },
  {
    "source": "ཞེས་པས་སོ།།",
    "target": "ཞེས་ པ ས་ སོ ། །"
  },
  {
    "source": "སྤྱིར་སྣང་བ་འདི་བལྟོས་གཞི་གཅིག་གི་སྟེང་དུ་འགྱུར་བ་རབ་ཏུ་མང་སྟེ།",
    "target": "སྤྱི ར་ སྣང་བ་ འདི་ བལྟོས་ གཞི་ གཅིག་ གི་ སྟེང་ དུ་ འགྱུར་བ་ རབ་ ཏུ་ མང་ སྟེ །"
  },
  {
    "source": "རྨི་ལམ་དང་།",
    "target": "རྨི་ལམ་ དང་ །"
  },
  {
    "source": "སྒྱུ་མ་དང་།",
    "target": "སྒྱུ་མ་ དང་ །"
  },
  {
    "source": "མངོན་སུམ་ལྟ་བུ་ཉིད་འཁྲུལ་གྱི་སྣང་བ།",
    "target": "མངོན་སུམ་ ལྟ་བུ་ ཉིད་ འཁྲུལ་ གྱི་ སྣང་བ །"
  },
  {
    "source": "ཉམས་ཀྱི་སྣང་བ་དེ་ཐམས་ཅད་ཀྱང་རང་གི་སེམས་ལས་ལོགས་སུ་ཅི་ཡོད་དེ་མེད་དོ།།",
    "target": "ཉམས་ ཀྱི་ སྣང་བ་ དེ་ ཐམས་ཅད་ ཀྱང་ རང་ གི་ སེམས་ ལས་ ལོགས་ སུ་ ཅི་ ཡོད་ དེ་ མེད་ དོ ། །"
  },
  {
    "source": "དེས་ན་ཆུ་ཕོར་པ་གང་ལ་རིགས་དྲུག་གིས་མཐོང་སྣང་ཐ་དད་པར་ཡོད་ཀྱང་།",
    "target": "དེ ས་ ན་ ཆུ་ ཕོར་པ་ གང་ ལ་ རིགས་ དྲུག་ གིས་ མཐོང་སྣང་ ཐ་ དད་པ ར་ ཡོད་ ཀྱང་ །"
  },
  {
    "source": "དོན་ལ་དེ་ཉིད་གྲུབ་པ་མེད་པ་བཞིན།",
    "target": "དོན་ ལ་ དེ་ ཉིད་ གྲུབ་པ་ མེད་པ་ བཞིན །"
  },
  {
    "source": "སྐྱེས་བུ་གཅིག་ཉིད་ལ་དགྲས་བལྟས་ན་ཞེ་སྡང་སྐྱེ་ལ།",
    "target": "སྐྱེས་བུ་ གཅིག་ ཉིད་ ལ་ དགྲ ས་ བལྟས་ ན་ ཞེ་སྡང་ སྐྱེ་ ལ །"
  },
  {
    "source": "གཉེན་གྱིས་ཆགས་སེམས།",
    "target": "གཉེན་ གྱིས་ ཆགས་ སེམས །"
  },
  {
    "source": "བར་མ་དག་གིས་བཏང་སྙོམས་འབའ་ཞིག་ཏུ་མཐོང་བའང་རང་རང་གི་བློས་རྣམ་པར་སྒྲོ་བཏགས་པའོ།།",
    "target": "བར་མ་ དག་ གིས་ བཏང་སྙོམས་ འབའ་ ཞིག་ ཏུ་ མཐོང་ བ འང་ རང་ རང་ གི་ བློ ས་ རྣམ་པ ར་ སྒྲོ་ བཏགས་པ འོ ། །"
  },
  {
    "source": "དེ་ལྟར་མངའ་བདག་རྒྱལ་སྲས་མཻ་ཏྲི་པས།",
    "target": "དེ་ ལྟ ར་ མངའ་བདག་ རྒྱལ་སྲས་ མཻ་ ཏྲི་པ ས །"
  },
  {
    "source": "ཆོས་རྣམས་ཐམས་ཅད་རང་གི་སེམས།",
    "target": "ཆོས་ རྣམས་ ཐམས་ཅད་ རང་ གི་ སེམས །"
  },
  {
    "source": "ཕྱི་རོལ་དོན་མཐོང་འཁྲུལ་པའི་བློ།།",
    "target": "ཕྱི་རོལ་ དོན་ མཐོང་ འཁྲུལ་པ འི་ བློ ། །"
  },
  {
    "source": "རྨི་ལམ་བཞིན་དུ་ངོ་བོས་སྟོང་།།",
    "target": "རྨི་ལམ་ བཞིན་ དུ་ ངོ་ བོས་ སྟོང་ ། །"
  },
  {
    "source": "ཞེས་པས་སྣང་བ་འདི་ལྟར་སྣང་བ་ཡང་རང་གི་ངོ་བོས་སྟོང་ཞིང་།",
    "target": "ཞེས་ པ ས་ སྣང་བ་ འདི་ ལྟ ར་ སྣང་བ་ ཡང་ རང་ གི་ ངོ་བོ ས་ སྟོང་ ཞིང་ །"
  },
  {
    "source": "སྟོང་ཉིད་དེ་མེད་དགག་ལ་འཆད་པ་ནི།",
    "target": "སྟོང་ཉིད་ དེ་ མེད་ དགག་ ལ་ འཆད་པ་ ནི །"
  },
  {
    "source": "དེ་ཁོ་ན་ཉིད་ཀྱི་དོན་ལ་གཏི་མུག་པ་ཡིན་ནོ།།",
    "target": "དེ་ཁོ་ན་ཉིད་ ཀྱི་ དོན་ ལ་ གཏི་མུག་པ་ ཡིན་ ནོ ། །"
  },
  {
    "source": "ཡུལ་བདེན་མེད་དུ་གཏན་ལ་ཕེབས་ན་ཡུལ་ཅན་གྱི་སྣང་བ་ལ་བདེན་འཛིན་འཇིག་གོ།།",
    "target": "ཡུལ་ བདེན་ མེད་ དུ་ གཏན་ ལ་ ཕེབས་ ན་ ཡུལ་ཅན་ གྱི་ སྣང་བ་ ལ་ བདེན་འཛིན་ འཇིག་ གོ ། །"
  },
  {
    "source": "བདེན་འཛིན་དག་པའི་ལག་རྗེས་ཀྱི་སྟོང་ཉིད་བདེན་གྲུབ་ཏུ་འཆད་པ་གནས་ཚུལ་གྱི་དོན་མི་འཇིག་པ་ལ་བསམ་པ་ཡིན་གྱི།",
    "target": "བདེན་འཛིན་ དག་པ འི་ ལག་རྗེས་ ཀྱི་ སྟོང་ཉིད་ བདེན་གྲུབ་ ཏུ་ འཆད་པ་ གནས་ཚུལ་ གྱི་ དོན་ མི་ འཇིག་པ་ ལ་ བསམ་པ་ ཡིན་ གྱི །"
  },
  {
    "source": "སྣང་ཚུལ་ནི་སྔ་མ་ལས་བརྒལ་དུ་མེད་དོ།།",
    "target": "སྣང་ཚུལ་ ནི་ སྔ་མ་ ལས་ བརྒལ་ དུ་ མེད་ དོ ། །"
  },
  {
    "source": "དེ་ཡང་རྣལ་འབྱོར་དབང་ཕྱུག་བཞད་པ་རྡོ་རྗེའི་ཞལ་སྔ་ནས།",
    "target": "དེ་ ཡང་ རྣལ་འབྱོར་དབང་ཕྱུག་ བཞད་པ་ རྡོ་རྗེ འི་ ཞལ་སྔ་ ནས །"
  },
  {
    "source": "དོན་དམ་བདེན་པའི་དབང་དུ་ནི།",
    "target": "དོན་དམ་ བདེན་པ འི་ དབང་ དུ་ ནི །"
  },
  {
    "source": "བགེགས་ལས་སངས་རྒྱས་ཉིད་ཀྱང་མེད།",
    "target": "བགེགས་ ལས་ སངས་རྒྱས་ ཉིད་ ཀྱང་ མེད །"
  },
  {
    "source": "ཅེས་དང་།",
    "target": "ཅེས་ དང་ །"
  },
  {
    "source": "དེ་ལྟར་རྟོགས་པའི་མཁས་པ་ཡིས།།",
    "target": "དེ་ ལྟ ར་ རྟོགས་པ འི་ མཁས་པ་ ཡིས ། །"
  },
  {
    "source": "རྣམ་ཤེས་མ་མཐོང་ཡེ་ཤེས་མཐོང་།།",
    "target": "རྣམ་ཤེས་ མ་ མཐོང་ ཡེ་ཤེས་ མཐོང་ ། །"
  },
  {
    "source": "ཞེས་སོགས་སོ།།",
    "target": "ཞེས་ སོགས་ སོ ། །"
  },
  {
    "source": "འདིར་ནི་སྟོང་ཉིད་རྣམ་པ་ཀུན་གྱི་མཆོག་དང་ལྡན་པ་དང་།",
    "target": "འདི ར་ ནི་ སྟོང་ཉིད་ རྣམ་པ་ ཀུན་ གྱི་ མཆོག་ དང་ ལྡན་པ་ དང་ །"
  },
  {
    "source": "མཆོག་ཏུ་མི་འགྱུར་བའི་བདེ་བ་ཆེན་པོ་ཟུང་དུ་འཇུག་པའོ།།",
    "target": "མཆོག་ ཏུ་ མི་ འགྱུར་བ འི་ བདེ་བ་ ཆེན་པོ་ ཟུང་ དུ་ འཇུག་པ འོ ། །"
  },
  {
    "source": "ཐ་མར་དགེ་བའི་ཁྲིད་ནི།",
    "target": "ཐ་མ ར་ དགེ་བ འི་ ཁྲིད་ ནི །"
  },
  {
    "source": "བསྔོ་བ།",
    "target": "བསྔོ་བ །"
  },
  {
    "source": "བསྔོ་ཡུལ་སོགས་རྒྱུ་གསུམ་དུ་དམིགས་པ་དང་བྲལ་བའི་ངང་ལ་གཞག་པ་ནི།",
    "target": "བསྔོ་ ཡུལ་ སོགས་ རྒྱུ་གསུམ་ དུ་ དམིགས་པ་ དང་ བྲལ་བ འི་ ངང་ ལ་ གཞག་པ་ ནི །"
  },
  {
    "source": "བསྔོ་བའི་ཕར་ཕྱིན་གསུམ་དུ་དམིགས་པ་འཇིག་རྟེན་པའོ།།",
    "target": "བསྔོ་བ འི་ ཕར་ཕྱིན་ གསུམ་ དུ་ དམིགས་པ་ འཇིག་རྟེན་པ འོ ། །"
  },
  {
    "source": "ཞེས་བཤད་པས།",
    "target": "ཞེས་ བཤད་པ ས །"
  },
  {
    "source": "དེ་༼༥བ༡༠༽ལ་བསྔོ་བའི་རྒྱུ་ཡོད་དགེ།",
    "target": "དེ་ ༼ ༥ བ ༡༠ ༽ ལ་ བསྔོ་བ འི་ རྒྱུ་ ཡོད་ དགེ །"
  },
  {
    "source": "བསྔོ་བའི་ཡུལ་སེམས་ཅན་གྱི་ཆེད་དུ་སངས་རྒྱས།",
    "target": "བསྔོ་བ འི་ ཡུལ་ སེམས་ཅན་ གྱི་ ཆེད་ དུ་ སངས་ རྒྱས །"
  },
  {
    "source": "བསྔོ་བའི་ཚིག་རྒྱལ་བའི་གསུང་དྲི་མ་མེད་པ།",
    "target": "བསྔོ་བ འི་ ཚིག་ རྒྱལ་བ འི་ གསུང་ དྲི་མ་ མེད་པ །"
  },
  {
    "source": "སྨོན་ལམ་གྱི་རྒྱལ་པོ་བཟང་པོ་སྤྱོད་པ་ལ་སོགས་པ་བྱའོ།།",
    "target": "སྨོན་ལམ་ གྱི་ རྒྱལ་པོ་ བཟང་པོ་ སྤྱོད་པ་ ལ་ སོགས་པ་ བྱ འོ ། །"
  },
  {
    "source": "དེ་ལྟར་ཐུན་ལས་ལྡང་བའི་གནས་སྐབས་སོགས་སུའོ།།",
    "target": "དེ་ ལྟ ར་ ཐུན་ ལས་ ལྡང་བ འི་ གནས་ སྐབས་ སོགས་ སུ འོ ། །"
  },
  {
    "source": "དེ་ལྟར་བཤད་པའི་གནད་ཀྱི་ཐོ་ཡིག་ངེས་པའི་དོན་གཏན་ལ་འབེབས་པའི་ལེགས་བཤད་འདི་ནི།",
    "target": "དེ་ ལྟ ར་ བཤད་པ འི་ གནད་ ཀྱི་ ཐོ་ཡིག་ ངེས་པ འི་ དོན་ གཏན་ ལ་ འབེབས་པ འི་ ལེགས་བཤད་ འདི་ ནི །"
  },
  {
    "source": "སྐལ་བ་དང་ལྡན་པ་ལས་གཞན་པའི་སྤྱོད་ཡུལ་མིན་པས་ཤིན་ཏུ་གསང་བ་གལ་ཆེ་བས་ནན་ཏན་དུ་མཛད་འཚལ།",
    "target": "སྐལ་བ་ དང་ ལྡན་པ་ ལས་ གཞན་པ འི་ སྤྱོད་ཡུལ་ མིན་པ ས་ ཤིན་ ཏུ་ གསང་བ་ གལ་ ཆེ་བ ས་ ནན་ཏན་ དུ་ མཛད་ འཚལ །"
  },
  {
    "source": "ཐུབ་པའི་གསུང་རབ་ཟབ་དང་རྒྱ་ཆེའི་ཚུལ།།",
    "target": "ཐུབ་པ འི་ གསུང་རབ་ ཟབ་ དང་ རྒྱ་ ཆེ འི་ ཚུལ ། །"
  },
  {
    "source": "ཚུལ་བཞིན་རྟོགས་པས་ཐོགས་མེད་ངེས་པའི་དོན།།",
    "target": "ཚུལ་ བཞིན་ རྟོགས་པ ས་ ཐོགས་མེད་ ངེས་པ འི་ དོན ། །"
  },
  {
    "source": "དོན་བསྡུས་གོ་བདེར་སྦྱར་བ་ལས་བྱུང་དགེ།།",
    "target": "དོན་བསྡུས་ གོ་ བདེ ར་ སྦྱར་བ་ ལས་ བྱུང་ དགེ ། །"
  },
  {
    "source": "དགེ་ལེགས་ཀུན་གྱི་མཐར་ཕྱིན་ཐོབ་ཕྱིར་བསྔོ།།",
    "target": "དགེ་ལེགས་ ཀུན་ གྱི་ མཐ ར་ ཕྱིན་ ཐོབ་ ཕྱི ར་ བསྔོ ། །"
  },
  {
    "source": "བློ་གྲོས་དྲི་མ་མེད་པའི་ཆུ་བོ་ལས།།",
    "target": "བློ་གྲོས་ དྲི་མ་ མེད་པ འི་ ཆུ་བོ་ ལས ། །"
  },
  {
    "source": "ལས་ཀྱིས་གཡོ་རྣམས་དྲི་མས་རྙོགས་ལ་སྤྱོད།།",
    "target": "ལས་ ཀྱིས་ གཡོ་ རྣམས་ དྲི་མ ས་ རྙོགས་ ལ་ སྤྱོད ། །"
  },
  {
    "source": "སྤྱོད་ཚུལ་མཚར་པ་འདི་འདྲ་བདག་གིས་མཐོང་།།",
    "target": "སྤྱོད་ཚུལ་ མཚར་པ་ འདི་ འདྲ་ བདག་ གིས་ མཐོང་ ། །"
  },
  {
    "source": "མཐོང་ནས་རྒྱལ་དང་སྲས་ལ་ལྷག་པར་དད།།",
    "target": "མཐོང་ ནས་ རྒྱལ་ དང་ སྲས་ ལ་ ལྷག་པ ར་ དད ། །"
  },
  {
    "source": "སྦྱིན་པ་རྒྱ་ཆེ་ཆོས་ཀྱི་སྦྱིན་པ་འདི།།",
    "target": "སྦྱིན་པ་ རྒྱ་ ཆེ་ ཆོས་ ཀྱི་ སྦྱིན་པ་ འདི ། །"
  },
  {
    "source": "འདི་དང་སྐྱེ་བར་འགྲོ་བ་ཀུན་ལ་སྨན།།",
    "target": "འདི་ དང་ སྐྱེ་བ ར་ འགྲོ་བ་ ཀུན་ ལ་ སྨན ། །"
  },
  {
    "source": "སྨན་བཞེང་རྒྱལ་བའི་གོ་འཕང་ཐོབ་པ་དང་།",
    "target": "སྨན་ བཞེང་ རྒྱལ་བ འི་ གོ་འཕང་ ཐོབ་པ་ དང་ །"
  },
  {
    "source": "དད་དང་དད་པས་འགྲོ་བའི་རྒྱུད་བརླན་ཤོག།",
    "target": "དད་ དང་ དད་པ ས་ འགྲོ་བ འི་ རྒྱུད་ བརླན་ ཤོག །"
  },
  {
    "source": "ཅེས་ས་ཧོ་རའི་རྒྱལ་རིགས་ས་སྐྱོང་དོན་གྲུབ་རྡོ་རྗེ་དཔལ་བཟང་པོའི་བཀས་བསྐུལ་ནས་ཤཱཀྱའི་དགེ་སློང་ངག་དབང་ནོར་བུས་ཕོ་བྲང་ཆེན་པོ་འཕྱིང་བར་སྟག་རྩེར་སྦྱར་བའོ།།",
    "target": "ཅེས་ ས་ ཧོ་ ར འི་ རྒྱལ་རིགས་ ས་སྐྱོང་ དོན་ གྲུབ་ རྡོ་རྗེ་ དཔལ་ བཟང་པོ འི་ བཀས་ བསྐུལ་ ནས་ ཤཱཀྱ འི་ དགེ་སློང་ ངག་དབང་ ནོར་བུ ས་ ཕོ་བྲང་ ཆེན་པོ་ འཕྱིང་བ ར་ སྟག་རྩེ ར་ སྦྱར་ བ འོ ། །"
  },
  {
    "source": "མཐོན་པོའི་དཔལ་ཡང་བརྟགས་ན་སྡུག་བསྔལ་རྒྱུ།།",
    "target": "མཐོན་པོ འི་ དཔལ་ ཡང་ བརྟགས་ ན་ སྡུག་ བསྔལ་ རྒྱུ ། །"
  },
  {
    "source": "དམའ་ན་བརྙས་པའི་འདམ་ལས་ཐར་མི་འགྱུར།།",
    "target": "དམའ་ ན་ བརྙས་པ འི་ འདམ་ ལས་ ཐར་ མི་ འགྱུར ། །"
  },
  {
    "source": "བར་མའི་རིགས་ལས་ཆོས་བཞིན་སྤྱོད་པ་འདི།།",
    "target": "བར་མ འི་ རིགས་ ལས་ ཆོས་ བཞིན་ སྤྱོད་པ་ འདི ། །"
  },
  {
    "source": "བསོད་ནམས་བརྒྱ་ཕྲག་བསགས་པའི་མཐུ་ལགས་སོ།།",
    "target": "བསོད་ནམས་ བརྒྱ་ ཕྲག་ བསགས་པ འི་ མཐུ་ ལགས་ སོ ། །"
  },
  {
    "source": "འཇིག་རྟེན་བྱ་བ་བསྒྲུབས་ཀྱིན་མང་དུ་འགྲོ།།",
    "target": "འཇིག་རྟེན་ བྱ་བ་ བསྒྲུབས་ ཀྱིན་ མང་ དུ་ འགྲོ ། །"
  },
  {
    "source": "གཅིག་ཀྱང་མེད་ན་ཀུན་གྱིས་སྨོད་པའི་གནས།།",
    "target": "གཅིག་ ཀྱང་ མེད་ ན་ ཀུན་ གྱིས་ སྨོད་པ འི་ གནས ། །"
  },
  {
    "source": "གང་བྱས་བདེ་བ་དམ་པའི་ལྷ་ཆོས་འདི།།",
    "target": "གང་ བྱས་ བདེ་བ་ དམ་པ འི་ ལྷ་ཆོས་ འདི ། །"
  },
  {
    "source": "སྔོན་སྦྱངས་སྐལ་བས་བདག་གིས་ཐོབ་པ་ཡིན།།",
    "target": "སྔོན་ སྦྱངས་ སྐལ་བ ས་ བདག་ གིས་ ཐོབ་པ་ ཡིན ། །"
  },
  {
    "source": "ཞེས་སོ།།",
    "target": "ཞེས་ སོ ། །"
  },
  {
    "source": "།།",
    "target": "། །"
  },
  {
    "source": "སརྦ་མངྒལཾ།",
    "target": "སརྦ་ མངྒལཾ །"
  },
  {
    "source": "ཆོས་སྦྱིན་རྒྱ་ཆེར་སྤེལ་བའི་ཆེད།།",
    "target": "ཆོས་ སྦྱིན་ རྒྱ་ ཆེ ར་ སྤེལ་བ འི་ ཆེད ། །"
  },
  {
    "source": "པར་བཞེངས་གླེགས་བུ་རེ་རེ་ལ།།",
    "target": "པར་ བཞེངས་ གླེགས་བུ་ རེ་རེ་ ལ ། །"
  },
  {
    "source": "དངུལ་ཀྲང་ཡོན་འགྱེད་མཛད་པོ་ནི།།",
    "target": "དངུལ་ ཀྲང་ ཡོན་ འགྱེད་ མཛད་པོ་ ནི ། །"
  },
  {
    "source": "ཆོས་རྒྱལ་བསོད་ནམས་རྒྱལ་མཚན་ནོ།།",
    "target": "ཆོས་ རྒྱལ་ བསོད་ནམས་རྒྱལ་མཚན་ ནོ ། །"
  },
  {
    "source": "།།",
    "target": "། །"
  }
]
