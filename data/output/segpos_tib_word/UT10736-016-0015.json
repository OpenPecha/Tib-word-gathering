[
  {
    "source": "༄༅།།",
    "target": "༄༅ ། །"
  },
  {
    "source": "དཔལ་ཆེན་པོའི་རྟ་སྐད་སྒྲོག་པའི་མན་ངག་བཞུགས་སོ།།",
    "target": "དཔལ་ ཆེན་པོ འི་ རྟ་ སྐད་ སྒྲོག་པ འི་ མན་ངག་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "པདྨའི་རིགས་ཀྱི་བསྟན་པར་རྣམ་ཀུན་དེ།།",
    "target": "པདྨ འི་ རིགས་ ཀྱི་ བསྟན་པ ར་ རྣམ་ཀུན་ དེ ། །"
  },
  {
    "source": "སྣང་བ་མཆོག་ལྡན་སྟོན་པའི་ཞལ་སྐྱེམས་མ།།",
    "target": "སྣང་བ་ མཆོག་ ལྡན་ སྟོན་པ འི་ ཞལ་ སྐྱེམ ས་ མ ། །"
  },
  {
    "source": "གྲུབ་རྒྱལ་འཇིག་རྟེན་ནང་གི་ཉིན་བྱེད་ལ།།",
    "target": "གྲུབ་ རྒྱལ་ འཇིག་རྟེན་ ནང་ གི་ ཉིན་བྱེད་ ལ ། །"
  },
  {
    "source": "བདེ་ལེགས་ཆེད་དུ་དད་པའི་ཕྱག་འབུལ་ལོ།།",
    "target": "བདེ་ལེགས་ ཆེད་ དུ་ དད་པ འི་ ཕྱག་འབུལ་ ལོ ། །"
  },
  {
    "source": "སྙིགས་དུས་འདམ་ན་མ་རྙོགས་པད་དཀར་ཞལ།།",
    "target": "སྙིགས་དུས་ འདམ་ ན་ མ་ རྙོགས་ པད་དཀར་ ཞལ ། །"
  },
  {
    "source": "མན་ངག་ཚར་དུ་དངར་བའི་འབྱུང་ཁུངས་དེ།།",
    "target": "མན་ངག་ ཚར་ དུ་ དངར་བ འི་ འབྱུང་ཁུངས་ དེ ། །"
  },
  {
    "source": "རྗེས་འཇུག་སྦྲང་རྩི་བཟོ་བོ་རྣམས་དགའ་བའི།།",
    "target": "རྗེས་ འཇུག་ སྦྲང་རྩི་ བཟོ་བོ་ རྣམས་ དགའ་བ འི ། །"
  },
  {
    "source": "བདུད་རྩི་སྤེལ་ལ་གསར་དུ་འོངས་པ་བཞིན།",
    "target": "བདུད་རྩི་ སྤེལ་ ལ་ གསར་ དུ་ འོངས་པ་ བཞིན །"
  },
  {
    "source": "ཁམས་གསུམ་དབང་དུ་སྡུད་ཅིང་དྲེགས་པ་ཚར་གཅོད་པ་དཔལ་པདྨ་དབང་ཆེན་གྱི་རྟ་སྐད་སྒྲོག་པ་བཤད་པར་བྱ་སྟེ།",
    "target": "ཁམས་ གསུམ་ དབང་ དུ་ སྡུད་ ཅིང་ དྲེགས་པ་ ཚར་ གཅོད་པ་ དཔལ་ པདྨ་ དབང་ཆེན་ གྱི་ རྟ་ སྐད་ སྒྲོག་པ་ བཤད་པ ར་ བྱ་ སྟེ །"
  },
  {
    "source": "པདྨ་རིགས་ཀྱི་བསྟན་པ་ལ་སྟོན་པའི་ཞལ་སྐྱེམས།",
    "target": "པདྨ་ རིགས་ ཀྱི་ བསྟན་པ་ ལ་ སྟོན་པ འི་ ཞལ་ སྐྱེམ ས །"
  },
  {
    "source": "གསང་བ་སྔགས་ཀྱི་དཀྱིལ་འཁོར་ཆེན་པོ་ཐམས་ཅད་དུ་རིགས་ཀྱི་བདག་མོ།",
    "target": "གསང་བ་ སྔགས་ ཀྱི་ དཀྱིལ་འཁོར་ ཆེན་པོ་ ཐམས་ཅད་ དུ་ རིགས་ ཀྱི་ བདག་ མོ །"
  },
  {
    "source": "རྒྱ་གར་འཕགས་པའི་ཡུལ་ན་དཔལ་ནཱ་རོ་པའི་ལྕམ།",
    "target": "རྒྱ་གར་ འཕགས་པ འི་ ཡུལ་ ན་ དཔལ་ ནཱ་རོ་པ འི་ ལྕམ །"
  },
  {
    "source": "སྭ་སའི་གླིང་ན་མི་རུས་ཀྱི་རྒྱན་ཆ་ཅན།",
    "target": "སྭ་ས འི་ གླིང་ ན་ མི་ རུས་ ཀྱི་ རྒྱན་ ཆ་ཅན །"
  },
  {
    "source": "གངས་ཅན་པ་འགས་ནི་གུ་མ་ཞེས་བཏགས་པ།",
    "target": "གངས་ཅན་ པ་ འགས་ ནི་ གུ་ མ་ ཞེས་ བཏགས་པ །"
  },
  {
    "source": "མཚན་ཐམས་ཅད་ལ་གྲགས་པ་གྲུབ་པའི་རྒྱལ་མོས།",
    "target": "མཚན་ ཐམས་ཅད་ ལ་ གྲགས་པ་ གྲུབ་པ འི་ རྒྱལ་མོ ས །"
  },
  {
    "source": "བོད་ཕྲུག་རྒྱ་གར་དུ་ཕྱིན་པ་ཙམ་ལ་གདམས་ངག་ཐོན་ཆེ་བ།",
    "target": "བོད་ ཕྲུག་ རྒྱ་གར་ དུ་ ཕྱིན་པ་ ཙམ་ ལ་ གདམས་ངག་ ཐོན་ ཆེ་བ །"
  },
  {
    "source": "འབྲོག་གནས་པའི་གོས་སྔོན་པོ་ཅན་དག་གི་རྒྱལ་བ་སྐུ་གསུམ་གྱི་ཞིང་གི་ཌཱ་ཀི་ནཱི་མཚར་མོ་ཐམས་ཅད་ཀྱི་སྙིང་སྡུགགྲུབ་ཐོབ་མི་ལ་ཆེན་པོའི་ཐུགས་སྲས།",
    "target": "འབྲོག་ གནས་པ འི་ གོས་ སྔོན་པོ་ ཅན་ དག་ གི་ རྒྱལ་བ་ སྐུ་ གསུམ་ གྱི་ ཞིང་ གི་ ཌཱ་ཀི་ ནཱི་ མཚར་ མོ་ ཐམས་ཅད་ ཀྱི་ སྙིང་སྡུག གྲུབ་ཐོབ་ མི་ ལ་ ཆེན་པོ འི་ ཐུགས་ སྲས །"
  },
  {
    "source": "བདག་ཅག་ལ་བླ་ན་མེད་པའི་ལམ་སྟོན་པ།",
    "target": "བདག་ཅག་ ལ་ བླ་ ན་ མེད་པ འི་ ལམ་ སྟོན་པ །"
  },
  {
    "source": "རས་ཆུང་པ་ཞེས་གྲགས་པ་འཇིག་རྟེན་གསུམ་བརྒལ་བ་དེ་ལ་ཚིག་གསུམ་གྱིས་སྩལ་བ་རྒྱས་པར་འབྱེད་པའོ།།",
    "target": "རས་ ཆུང་པ་ ཞེས་ གྲགས་པ་ འཇིག་རྟེན་ གསུམ་ བརྒལ་བ་ དེ་ ལ་ ཚིག་ གསུམ་ གྱིས་ སྩལ་བ་ རྒྱས་པ ར་ འབྱེད་པ འོ ། །"
  },
  {
    "source": "དེ་གང་ཞེ་ན།",
    "target": "དེ་ གང་ ཞེ་ ན །"
  },
  {
    "source": "ལྟ་བས་ས་གསུམ་མཉམ་སྦྱར་ནས།།",
    "target": "ལྟ་བ ས་ ས་ གསུམ་ མཉམ་ སྦྱར་ ནས ། །"
  },
  {
    "source": "སྤྱོད་པ་དྲེགས་པ་ཚར་གཅོད་པ།།",
    "target": "སྤྱོད་པ་ དྲེགས་པ་ ཚར་ གཅོད་པ ། །"
  },
  {
    "source": "རྟ་སྐད་ཐེངས་གསུམ་ཐབས་ཀྱི་མཆོག།",
    "target": "རྟ་ སྐད་ ཐེངས་ གསུམ་ ཐབས་ ཀྱི་ མཆོག །"
  },
  {
    "source": "ཅེས་པའོ།།",
    "target": "ཅེས་ པ འོ ། །"
  },
  {
    "source": "ཇི་ལྟར་རྒྱས་པར་བཤད་ན།",
    "target": "ཇི་ ལྟ ར་ རྒྱས་པ ར་ བཤད་ ན །"
  },
  {
    "source": "རྟ་སྐད་དང་པོ་ཆོས་ཉིད་ཀྱི་དཀྱིལ་འཁོར་དུ་བསྙེན་པ།",
    "target": "རྟ་ སྐད་ དང་པོ་ ཆོས་ཉིད་ ཀྱི་ དཀྱིལ་འཁོར་ དུ་ བསྙེན་ པ །"
  },
  {
    "source": "གཉིས་པ་ཏིང་ངེ་འཛིན་གྱི་དཀྱིལ་འཁོར་དུ་སྒྲུབ་པ།",
    "target": "གཉིས་པ་ ཏིང་ངེ་འཛིན་ གྱི་ དཀྱིལ་འཁོར་ དུ་ སྒྲུབ་པ །"
  },
  {
    "source": "གསུམ་པ་ཚོགས་ཀྱི་དཀྱིལ་འཁོར་དུ་ལས་ལ་སྦྱར་བའོ།།",
    "target": "གསུམ་པ་ ཚོགས་ ཀྱི་ དཀྱིལ་འཁོར་ དུ་ ལས་ ལ་ སྦྱར་བ འོ ། །"
  },
  {
    "source": "སངས་རྒྱས་པ་རྣམས་གཏན་ལ་འབེབས་པ་ནི།",
    "target": "སངས་ རྒྱས་པ་ རྣམས་ གཏན་ ལ་ འབེབས་པ་ ནི །"
  },
  {
    "source": "ཆོས་དང་ཆོས་ཉིད་དེ་དེ་ལ་ཆོས་ཞེས་བྱ་བ་ནི་འདུས་བྱས་པ་དང་།",
    "target": "ཆོས་ དང་ ཆོས་ཉིད་ དེ་ དེ་ ལ་ ཆོས་ ཞེས་ བྱ་བ་ ནི་ འདུས་ བྱས་པ་ དང་ །"
  },
  {
    "source": "འདུས་མ་བྱས་པའི་ཆོས་རྣམས་སོ།།",
    "target": "འདུས་མ་བྱས་པ འི་ ཆོས་ རྣམས་ སོ ། །"
  },
  {
    "source": "ཆོས་ཉིད་ཅེས་བྱ་བ་ནི།",
    "target": "ཆོས་ཉིད་ ཅེས་ བྱ་བ་ ནི །"
  },
  {
    "source": "ཆོས་རྣམས་ལ་གང་གིས་ལེགས་པར་བརྟགས་པ་ན།",
    "target": "ཆོས་ རྣམས་ ལ་ གང་ གིས་ ལེགས་པ ར་ བརྟགས་པ་ ན །"
  },
  {
    "source": "ཡོད་པ་མི་དམིགས།",
    "target": "ཡོད་པ་ མི་ དམིགས །"
  },
  {
    "source": "མེད་པ་མི་དམིགས།",
    "target": "མེད་པ་ མི་ དམིགས །"
  },
  {
    "source": "མཐའ་མི་དམིགས།",
    "target": "མཐའ་ མི་ དམིགས །"
  },
  {
    "source": "དབུས་མི་དམིགས།",
    "target": "དབུས་ མི་ དམིགས །"
  },
  {
    "source": "སྟོང་པ་མི་དམིགས།",
    "target": "སྟོང་པ་ མི་ དམིགས །"
  },
  {
    "source": "མི་སྟོང་པ་མི་དམིགས་པ་དེའོ།།",
    "target": "མི་ སྟོང་པ་ མི་ དམིགས་པ་ དེ འོ ། །"
  },
  {
    "source": "དེའི་ཕྱིར་ཆོས་ཉིད་ནི་ཆོས་རྣམས་མ་ཡིན་ལ།",
    "target": "དེ འི་ ཕྱི ར་ ཆོས་ ཉིད་ ནི་ ཆོས་ རྣམས་ མ་ ཡིན་ ལ །"
  },
  {
    "source": "ཆོས་རྣམས་ལས་གཞན་ཞིག་ཀྱང་མ་ཡིན་ནོ།།",
    "target": "ཆོས་ རྣམས་ ལས་ གཞན་ ཞིག་ ཀྱང་ མ་ ཡིན་ ནོ ། །"
  },
  {
    "source": "དེ་ལྟ་བུའི་ཆོས་ཉིད་ནི་དཔལ་རྟ་མགྲིན་ཏེ་དཀྱིལ།",
    "target": "དེ་ ལྟ་བུ འི་ ཆོས་ཉིད་ ནི་ དཔལ་ རྟ་ མགྲིན་ ཏེ་ དཀྱིལ །"
  },
  {
    "source": "ཆོས་རྣམས་ཀྱི་དེའི་འཁོར་ལོ།",
    "target": "ཆོས་ རྣམས་ ཀྱི་ དེ འི་ འཁོར་ལོ །"
  },
  {
    "source": "དེ་གཉིས་གཉིས་སུ་འབྱེད་མི་ཤེས་པ་ཟུང་འཇུག་ཡིན་པས་དཀྱིལ་འཁོར་གྱི་འཁོར་ལོ་ཞེས་བརྗོད་དོ།།",
    "target": "དེ་ གཉིས་ གཉིས་ སུ་ འབྱེད་ མི་ ཤེས་པ་ ཟུང་འཇུག་ ཡིན་པ ས་ དཀྱིལ་འཁོར་ གྱི་ འཁོར་ལོ་ ཞེས་ བརྗོད་ དོ ། །"
  },
  {
    "source": "དེ་ཇི་ལྟར་བསྙེན་ན།",
    "target": "དེ་ ཇི་ ལྟ ར་ བསྙེན་ ན །"
  },
  {
    "source": "ཆོས་རྣམས་ལ་མཚན་མར་འཛིན་ན་རྣམ་པར་རྟོག་པ་ལ་གནས་པ།",
    "target": "ཆོས་ རྣམས་ ལ་ མཚན་མ ར་ འཛིན་ ན་ རྣམ་པ ར་ རྟོག་པ་ ལ་ གནས་པ །"
  },
  {
    "source": "རྣམ་པར་མི་རྟོག་པ་ཆེས་རིང་པོར་དོར་བ་སྟེ་རྒྱུ་འདིས་འཁོར་བར་འཁོར་རོ།།",
    "target": "རྣམ་པ ར་ མི་ རྟོག་པ་ ཆེས་ རིང་པོ ར་ དོར་བ་ སྟེ་ རྒྱུ་ འདི ས་ འཁོར་བ ར་ འཁོར་ རོ ། །"
  },
  {
    "source": "དེ་ཕྱིར་མཚན་མར་འཛིན་པར་མི་བྱེད་པ།",
    "target": "དེ་ ཕྱི ར་ མཚན་མ ར་ འཛིན་པ ར་ མི་ བྱེད་པ །"
  },
  {
    "source": "དེས་མཚན་མ་ཞི་སྟེ་ཆོས་ཀྱི་དབྱིངས་ཐོབ།",
    "target": "དེ ས་ མཚན་མ་ ཞི་ སྟེ་ ཆོས་ ཀྱི་ དབྱིངས་ ཐོབ །"
  },
  {
    "source": "ཆོས་ཐམས་ཅད་རྣམ་པར་དག་ནས་ལམ་དུ་སོང་སྟེ་མངོན་པར་རྫོགས་པར་སངས་རྒྱའོ།།",
    "target": "ཆོས་ ཐམས་ཅད་ རྣམ་པ ར་ དག་ ནས་ ལམ་ དུ་ སོང་ སྟེ་ མངོན་པ ར་ རྫོགས་པ ར་ སངས་ རྒྱ འོ ། །"
  },
  {
    "source": "དེ་བས་འདི་ནི་ལྟ་བ་གྱད་ཀྱི་ལྷ་ཞེས་བྱའོ།།",
    "target": "དེ་བ ས་ འདི་ ནི་ ལྟ་བ་ གྱད་ ཀྱི་ ལྷ་ ཞེས་ བྱ འོ ། །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "བསྐྱེད་པ།",
    "target": "བསྐྱེད་པ །"
  },
  {
    "source": "རྫོགས་པ།",
    "target": "རྫོགས་པ །"
  },
  {
    "source": "མཐར་ཐུག་པའི་སྒྲུབ་པ་གསུམ་ལས།",
    "target": "མཐ ར་ ཐུག་པ འི་ སྒྲུབ་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ལས་དང་པོ་པའི་སྒོམ་པ་དཔའ་བོ་གཅིག་པའི་ཏིང་ངེ་འཛིན་གོམས་པར་གྱུར་ནས་བདེ་བའི་སྟན་ལ་སྣང་བ་མཐའ་ཡས་ཀྱི་བྱེད་པ་བཅིངས་ནས་ཁ་ནུབ་ཏུ་ཕྱོགས་ནས།",
    "target": "ལས་ དང་པོ་པ འི་ སྒོམ་པ་ དཔའ་བོ་ གཅིག་པ འི་ ཏིང་ངེ་འཛིན་ གོམས་པ ར་ གྱུར་ ནས་ བདེ་བ འི་ སྟན་ ལ་ སྣང་བ་ མཐའ་ཡས་ ཀྱི་ བྱེད་པ་ བཅིངས་ ནས་ ཁ་ནུབ་ ཏུ་ ཕྱོགས་ ནས །"
  },
  {
    "source": "འདི་ལྟར་བསྒོམ་པར་བྱ་སྟེ།",
    "target": "འདི་ ལྟ ར་ བསྒོམ་པ ར་ བྱ་ སྟེ །"
  },
  {
    "source": "ལྟ་བའི་ལྷས་བདག་འཛིན་གྱི་གཤེད་ཕྲལ་བའི་ཕྱིར་རང་གི་ལུས་ཉིད་དུར་ཁྲོད་ཀྱི་གཞལ་ཡས་ཁང་ཡིན་པ་གོ་བར་བྱས་པའི་ནང་གི་དབུས་སུ་རྣམ་པར་ཤེས་པ་ཐབས་ཤེས་ཀྱི་ཆ་གཉིས་སུ་ཆད་པའི་ཤེས་རབ་གསང་བའི་ཨ་ཤད་དེ་ཧྲཱིཿརྣམ་བཅད་དང་བཅས་པར་སོང་།",
    "target": "ལྟ་བ འི་ ལྷ ས་ བདག་འཛིན་ གྱི་ གཤེད་ ཕྲལ་བ འི་ ཕྱི ར་ རང་ གི་ ལུས་ ཉིད་ དུར་ཁྲོད་ ཀྱི་ གཞལ་ཡས་ཁང་ ཡིན་པ་ གོ་བ ར་ བྱས་པ འི་ ནང་ གི་ དབུས་ སུ་ རྣམ་པ ར་ ཤེས་པ་ ཐབས་ཤེས་ ཀྱི་ ཆ་ གཉིས་ སུ་ ཆད་པ འི་ ཤེས་རབ་ གསང་བ འི་ ཨ་ཤད་ དེ་ ཧྲཱིཿ རྣམ་ བཅད་ དང་ བཅས་པ ར་ སོང་ །"
  },
  {
    "source": "སླར་ཨུཏྤལ་དམར་པོ་ཧྲཱིཿམཚན་པ།",
    "target": "སླ ར་ ཨུཏྤལ་ དམར་པོ་ ཧྲཱིཿ མཚན་པ །"
  },
  {
    "source": "དེ་ཡང་ཀུ་རུ་ཀུལླེ་གཏུམ་ཞིང་དམར་བའི་སྐུ།",
    "target": "དེ་ ཡང་ ཀུ་རུ་ཀུལླེ་ གཏུམ་ ཞིང་ དམར་བ འི་ སྐུ །"
  },
  {
    "source": "ཡིད་སྒྱུར་བའི་མེ་ཏོག་གི་མདའ་གཞུ་འགེངས་ཤིང་།",
    "target": "ཡིད་ སྒྱུར་བ འི་ མེ་ཏོག་ གི་ མདའ་ གཞུ་ འགེངས་ ཤིང་ །"
  },
  {
    "source": "ལྷག་མས་ཨུཏྤ་ལའི་ཞགས་པ་དང་ལྕགས་ཀྱུ་བསྣམས་པ།",
    "target": "ལྷག་མ ས་ ཨུཏྤ་ ལ འི་ ཞགས་པ་ དང་ ལྕགས་ ཀྱུ་ བསྣམས་ པ །"
  },
  {
    "source": "ཕྱག་རྒྱ་ལྔས་བརྒྱན་ཅིང་སྟག་ཤམ་ཅན།",
    "target": "ཕྱག་རྒྱ་ ལྔ ས་ བརྒྱན་ ཅིང་ སྟག་ཤམ་ ཅན །"
  },
  {
    "source": "བཅུ་གཉིས་ཀྱི་ལོའི་གང་བ་འཆང་ཞིང་འབར་བའི་དབུས་སུ་ཉི་མ་དང་རོའི་གདན་ལ་སྐྱིལ་ཀྲུང་ཕྱེད་པས་གནས་པ་སོར་གཅིག་པ།",
    "target": "བཅུ་ གཉིས་ ཀྱི་ ལོ འི་ གང་བ་ འཆང་ ཞིང་ འབར་བ འི་ དབུས་ སུ་ ཉི་མ་ དང་ རོ འི་ གདན་ ལ་ སྐྱིལ་ཀྲུང་ ཕྱེད་པ ས་ གནས་པ་ སོར་ གཅིག་པ །"
  },
  {
    "source": "ཐབས་སྤྱི་བོའི་ཧཾ་ཡིག་སྟེ་ཧྲཱིཿརྣམ་བཅད་དང་བཅས་པར་སོང་།",
    "target": "ཐབས་ སྤྱི་བོ འི་ ཧཾ་ ཡིག་ སྟེ་ ཧྲཱིཿ རྣམ་ བཅད་ དང་ བཅས་པ ར་ སོང་ །"
  },
  {
    "source": "སླར་དབྱུག་ཐོ་དཀར་པོ་ཧྲཱིཿམཚན་པ།",
    "target": "སླ ར་ དབྱུག་ ཐོ་ དཀར་པོ་ ཧྲཱིཿ མཚན་པ །"
  },
  {
    "source": "དེ་ཡང་།",
    "target": "དེ་ ཡང་ །"
  },
  {
    "source": "རྟ་མགྲིན་འཇིགས་ཤིང་དཀར་བའི་སྐུ།",
    "target": "རྟ་མགྲིན་ འཇིགས་ ཤིང་ དཀར་བ འི་ སྐུ །"
  },
  {
    "source": "ཁྲོ་བོའི་ཞལ་དང་།",
    "target": "ཁྲོ་བོ འི་ ཞལ་ དང་ །"
  },
  {
    "source": "སྤྱི་གཙུག་ཏུ་རྟ་ལྗང་ཞུར་གྱི་མགོ་བོ།",
    "target": "སྤྱི་གཙུག་ ཏུ་ རྟ་ ལྗང་ ཞུ ར་ གྱི་ མགོ་ བོ །"
  },
  {
    "source": "རྡོ་རྗེ་དབྱུག་ཐོ་འཕྱར་ཞིང་སྡིགས་མཛུབ་ཐུགས་ཀར་མཛད་པ།",
    "target": "རྡོ་རྗེ་ དབྱུག་ ཐོ་ འཕྱར་ ཞིང་ སྡིགས་མཛུབ་ ཐུགས་ཀ ར་ མཛད་པ །"
  },
  {
    "source": "དཔལ་གྱི་ཆས་ཐམས་ཅད་ཀྱིས་སྤྲས་ཤིང་།",
    "target": "དཔལ་ གྱི་ ཆས་ ཐམས་ཅད་ ཀྱིས་ སྤྲས་ ཤིང་ །"
  },
  {
    "source": "བཅུ་དྲུག་པའི་ལང་ཚོ་གཟུང་སྟེ་འོད་དཀར་པོ་བསིལ་བའི་ནང་དུ་ཟླ་བ་ལ་གནས་པར་བསྒོམ་མོ།།",
    "target": "བཅུ་ དྲུག་པ འི་ ལང་ཚོ་ གཟུང་ སྟེ་ འོད་ དཀར་པོ་ བསིལ་བ འི་ ནང་ དུ་ ཟླ་བ་ ལ་ གནས་པ ར་ བསྒོམ་ མོ ། །"
  },
  {
    "source": "དེ་ནས་ལྷ་མོའི་སྙིང་གར་སྲོག་གི་ངོ་བོ་ཧྲཱིཿམེ་དྲག་ཏུ་འབར་བའི་སྒྲ།",
    "target": "དེ་ ནས་ ལྷ་མོ འི་ སྙིང་ ག ར་ སྲོག་ གི་ ངོ་བོ་ ཧྲཱིཿམེ་ དྲག་ ཏུ་ འབར་བ འི་ སྒྲ །"
  },
  {
    "source": "ཨོཾ་ཀུ་རུ་ཀུལླེ་ཧྲཱིཿསྭཱ་ཧཱ།",
    "target": "ཨོཾ་ ཀུ་རུ་ཀུལླེ་ ཧྲཱིཿ སྭཱ་ ཧཱ །"
  },
  {
    "source": "ཞེས་པར་གྲག་པ།",
    "target": "ཞེས་ པ ར་ གྲག་པ །"
  },
  {
    "source": "རླུང་རང་བཞིན་གྱིས་ལྡང་བ་ན།",
    "target": "རླུང་ རང་བཞིན་ གྱིས་ ལྡང་བ་ ན །"
  },
  {
    "source": "དཔའ་བོ་བསྐུལ་བའི་ཕྱིར་ལྷ་མོའི་སྙིང་གའི་ཡིག་འབྲུ་དེ།",
    "target": "དཔའ་བོ་ བསྐུལ་བ འི་ ཕྱི ར་ ལྷ་མོ འི་ སྙིང་ག འི་ ཡིག་འབྲུ་ དེ །"
  },
  {
    "source": "དེ་ཉིད་ཀྱི་ཤངས་གཡས་པའི་སྒོ་ནས་འཐོན།",
    "target": "དེ་ ཉིད་ ཀྱི་ ཤངས་ གཡས་པ འི་ སྒོ་ ནས་ འཐོན །"
  },
  {
    "source": "དཔའ་བོའི་ཡང་ཤངས་གཡས་པའི་སྒོ་ནས་ཞུགས་ནས་སྙིང་གར་ཧྲཱིཿདཀར་པོ་བསིལ་བ་ཞིག་ཏུ་གྱུར་ཏེ།",
    "target": "དཔའ་བོ འི་ ཡང་ ཤངས་ གཡས་པ འི་ སྒོ་ ནས་ ཞུགས་ ནས་ སྙིང་ག ར་ ཧྲཱིཿ དཀར་པོ་ བསིལ་བ་ ཞིག་ ཏུ་ གྱུར་ ཏེ །"
  },
  {
    "source": "འོད་ཟེར་གྱི་བྱིན་རླབས་འཕྲོ་བའི་སྒྲ།",
    "target": "འོད་ཟེར་ གྱི་ བྱིན་རླབས་ འཕྲོ་བ འི་ སྒྲ །"
  },
  {
    "source": "ཧྲཱིཿཔདྨ་ཀྲོ་དྷ་ཧ་ཡ་གྲཱི་ཝ་ཧུ་ལུ་ཧུ་ལུ་ཧཱུཾ་ཕཊ྄་ཅེས་པར་གྲགས་པ།",
    "target": "ཧྲཱིཿཔདྨ་ ཀྲོ་ དྷ་ ཧ་ཡ་ གྲཱི་ ཝ་ ཧུ་ ལུ་ ཧུ་ ལུ་ ཧཱུཾ་ ཕཊ྄་ ཅེས་ པ ར་ གྲགས་པ །"
  },
  {
    "source": "རླུང་ནང་དུ་འཇུག་པའི་དུས་དཔའ་བོའི་ཤངས་གཡོན་ནས་འོངས་ཏེ་ལྷ་མོའི་ཤངས་གཡོན་པ་ནས་ཞུགས་པ།",
    "target": "རླུང་ ནང་ དུ་ འཇུག་པ འི་ དུས་ དཔའ་བོ འི་ ཤངས་ གཡོན་ ནས་ འོངས་ ཏེ་ ལྷ་མོ འི་ ཤངས་ གཡོན་པ་ ནས་ ཞུགས་པ །"
  },
  {
    "source": "གནས་པའི་དུས་སྔར་བཞིན་ཡང་ནས་ཡང་དུ་རྩེ་གཅིག་ཏུ་བསྒོམ་པར་བྱའོ།།",
    "target": "གནས་པ འི་ དུས་སྔ ར་ བཞིན་ ཡང་ ནས་ ཡང་ དུ་ རྩེ་ གཅིག་ ཏུ་ བསྒོམ་པ ར་ བྱ འོ ། །"
  },
  {
    "source": "གོམས་ནས་ཧྲཱིཿཡིག་འགྲོ་འོང་གི་དུས་སུ་རང་རང་གི་དབང་པོའི་སྒོ་གཡས་པ་ཐམས་ཅད་ནས་འོད་ཀྱི་ཕོ་ཉ་དང་ཕོ་ཉ་མོ་ལྕགས་ཀྱུ་ཞགས་པ་ལྕགས་སྒྲོག་དྲིལ་བུ་ཐོགས་པ་དཔག་ཏུ་མེད་པ་འཕྲོས་ཏེ།",
    "target": "གོམས་ ནས་ ཧྲཱིཿ ཡིག་ འགྲོ་ འོང་ གི་ དུས་ སུ་ རང་ རང་ གི་ དབང་པོ འི་ སྒོ་ གཡས་པ་ ཐམས་ཅད་ ནས་ འོད་ ཀྱི་ ཕོ་ཉ་ དང་ ཕོ་ཉ་མོ་ ལྕགས་ཀྱུ་ ཞགས་པ་ ལྕགས་སྒྲོག་ དྲིལ་བུ་ ཐོགས་པ་ དཔག་ ཏུ་ མེད་པ་ འཕྲོས་ ཏེ །"
  },
  {
    "source": "ཁམས་གསུམ་པ་ཐམས་ཅད་ལ་ལྕགས་ཀྱུས་བཏབ་སྟེ་དབང་དང་ཕྲལ་ནས་དེ་དག་གི་བསོད་ནམས་སྟོབས་ཐམས་ཅད་དབང་པོ་གཡོན་པ་ཐམས་ཅད་ཀྱི་སྒོ་ནས་ཚུར་བཀུག་རང་དང་ལྷན་ཅིག་བཅིངས་བསྡམས་མཉེས་པར་བྱས་པར་བསམ་མོ།།",
    "target": "ཁམས་ གསུམ་པ་ ཐམས་ཅད་ ལ་ ལྕགས་ཀྱུ ས་ བཏབ་ སྟེ་ དབང་ དང་ ཕྲལ་ ནས་ དེ་ དག་ གི་ བསོད་ནམས་ སྟོབས་ ཐམས་ཅད་ དབང་པོ་ གཡོན་པ་ ཐམས་ཅད་ ཀྱི་ སྒོ་ ནས་ ཚུ ར་ བཀུག་ རང་ དང་ ལྷན་ ཅིག་ བཅིངས་ བསྡམས་ མཉེས་པ ར་ བྱས་པ ར་ བསམ་ མོ ། །"
  },
  {
    "source": "དེས་དངོས་གྲུབ་ཀྱི་མཚན་མ་སྔར་བཏང་ནས་གྲུབ་པ་བརྒྱད་ལ་སོགས་པ་ཕྱིས་རང་རང་འོངས་ནས་རྣལ་འབྱོར་པ་དེའི་འདོད་པ་རྫོགས་པར་བྱེད་དོ།།",
    "target": "དེ ས་ དངོས་གྲུབ་ ཀྱི་ མཚན་མ་ སྔ ར་ བཏང་ ནས་ གྲུབ་པ་ བརྒྱད་ ལ་ སོགས་པ་ ཕྱི ས་ རང་ རང་ འོངས་ ནས་ རྣལ་འབྱོར་པ་ དེ འི་ འདོད་པ་ རྫོགས་པ ར་ བྱེད་ དོ ། །"
  },
  {
    "source": "འདི་ནི་ས་འོག་གི་སྒྲས་འཇིག་རྟེན་གཏི་མུག་གིས་རྨོངས་པ་བཤད་པ་ཡིན་ལ།",
    "target": "འདི་ ནི་ ས་ འོག་ གི་ སྒྲ ས་ འཇིག་རྟེན་ གཏི་མུག་ གིས་ རྨོངས་པ་ བཤད་པ་ ཡིན་ ལ །"
  },
  {
    "source": "དེ་སྦྱང་བ་ནི་ཟབ་པ་བསྐྱེད་པའི་རྣལ་འབྱོར་འདིས་ཡིན་ཏེ།",
    "target": "དེ་ སྦྱང་བ་ ནི་ ཟབ་པ་ བསྐྱེད་པ འི་ རྣལ་འབྱོར་ འདི ས་ ཡིན་ ཏེ །"
  },
  {
    "source": "མི་ཤེས་པ་ཞེས་བྱ་བ་ནི་ཕུང་པོ་ཁམས་སྐྱེ་མཆེད་ཐམས་ཅད་ཟུང་དུ་འཇུག་པའི་ལྷར་མི་ཤེས་པ་ཡིན་ལ།",
    "target": "མི་ ཤེས་པ་ ཞེས་ བྱ་བ་ ནི་ ཕུང་པོ་ ཁམས་ སྐྱེ་མཆེད་ ཐམས་ཅད་ ཟུང་ དུ་ འཇུག་པ འི་ ལྷ ར་ མི་ ཤེས་པ་ ཡིན་ ལ །"
  },
  {
    "source": "འདིར་ནི་དེ་ཤེས་པར་བྱེད་པས་སོ།།",
    "target": "འདི ར་ ནི་ དེ་ ཤེས་པ ར་ བྱེད་པ ས་ སོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "དེ་ནས་སྟེང་རླུང་ཉི་མ།",
    "target": "དེ་ ནས་ སྟེང་ རླུང་ ཉི་མ །"
  },
  {
    "source": "འོག་རླུང་ཟླ་བ།",
    "target": "འོག་རླུང་ ཟླ་བ །"
  },
  {
    "source": "སྙིང་གི་ཕུག་ཏུ་སྒྲ་གཅན་གྱི་གདན་བསམ་པ་ལ་བཅུག་སྟེ།",
    "target": "སྙིང་ གི་ ཕུག་ ཏུ་ སྒྲ་གཅན་ གྱི་ གདན་ བསམ་པ་ ལ་ བཅུག་ སྟེ །"
  },
  {
    "source": "གསང་གནས་ཀྱི་བཅོམ་ལྡན་འདས་མ་དེ་ལང་ཚོའི་མས་བཅོམ་ལྡན་ལ་ཤིན་ཏུ་ཆགས་པའི་གདུང་བ་སྐྱེས་ནས་གཅེར་བུར་སྙིང་ཀུ་རུ་ཀུལླེའི་རིའི་ཕུག་པ་དེར་གཤེགས་ནས།",
    "target": "གསང་གནས་ ཀྱི་ བཅོམ་ལྡན་འདས་མ་ དེ་ ལང་ཚོ འི་ མ ས་ བཅོམ་ལྡན་ ལ་ ཤིན་ ཏུ་ ཆགས་པ འི་ གདུང་བ་ སྐྱེས་ ནས་ གཅེར་བུ ར་ སྙིང་ ཀུ་རུ་ཀུལླེ འི་ རི འི་ ཕུག་པ་ དེ ར་ གཤེགས་ ནས །"
  },
  {
    "source": "རཱ་ཧུ་ལའི་གདན་མནན་ཏེ་འོད་ཀྱི་སྤྲིན་འདོད་པའི་ཡོན་ཏན་ལྔར་འབར་བས་བཅོམ་ལྡན་འདས་མཆོད་ཅིང་འདོད་པ་ལ་ཡོངས་སུ་འདྲིད་པའི་སྒྱུ་ཐབས་དེ་དང་དེ་བསྟན་པ་ན།",
    "target": "རཱ་ཧུ་ལ འི་ གདན་ མནན་ ཏེ་ འོད་ ཀྱི་ སྤྲིན་ འདོད་པ འི་ ཡོན་ཏན་ ལྔ ར་ འབར་བ ས་ བཅོམ་ལྡན་འདས་ མཆོད་ ཅིང་ འདོད་པ་ ལ་ ཡོངས་ སུ་ འདྲིད་པ འི་ སྒྱུ་ཐབས་ དེ་ དང་ དེ་ བསྟན་པ་ ན །"
  },
  {
    "source": "སྔོན་དབང་ཕྱུག་ཆེན་པོ་ཨུ་མ་འདྲིད་པ་ལྟར་ཆགས་པ་བདོ་ནས་སྐར་མདའ་འཕངས་པ་བཞིན་སྐད་ཅིག་གིས་ཕུག་དེར་བྱོན།",
    "target": "སྔོན་ དབང་ཕྱུག་ ཆེན་པོ་ ཨུ་མ་ འདྲིད་པ་ ལྟ ར་ ཆགས་པ་ བདོ་ ནས་ སྐར་མདའ་ འཕངས་པ་ བཞིན་ སྐད་ ཅིག་ གིས་ ཕུག་ དེ ར་ བྱོན །"
  },
  {
    "source": "བཅོམ་ལྡན་འདས་མ་ལ་འཁྱུད་ནས་འདོད་ཆགས་ཆེན་པོའི་རྗེས་སུ་ཆགས་པ་ཚིམ་པ་མེད་པ་བརྩམས་པའི་མཐར།",
    "target": "བཅོམ་ལྡན་འདས་མ་ ལ་ འཁྱུད་ ནས་ འདོད་ཆགས་ ཆེན་པོ འི་ རྗེས་ སུ་ ཆགས་པ་ ཚིམ་པ་ མེད་པ་ བརྩམས་པ འི་ མཐ ར །"
  },
  {
    "source": "དཔའ་བོའི་སྐུ་ཡས་མས་ནས་ཞུ་བའི་ཐིག་ལེ་དཀར་པོ་ཞིག་དེའི་གསང་བའི་སྣ་རྩེར་ལྷུང་ངོ་།།",
    "target": "དཔའ་བོ འི་ སྐུ་ ཡ ས་ མ ས་ ནས་ ཞུ་བ འི་ ཐིག་ལེ་ དཀར་པོ་ ཞིག་ དེ འི་ གསང་བ འི་ སྣ་རྩེ ར་ ལྷུང་ ངོ་ ། །"
  },
  {
    "source": "རྐྱེན་དེས་ལྷ་མོ་ཡང་དེ་བཞིན་དུ་ཞུ་ནས་ཐིག་ལེ་དམར་པོར་གྱུར་ཏེ་དེ་ལ་འཁྱུད་དོ།།",
    "target": "རྐྱེན་ དེ ས་ ལྷ་མོ་ ཡང་ དེ་ བཞིན་ དུ་ ཞུ་ ནས་ ཐིག་ལེ་ དམར་པོ ར་ གྱུར་ ཏེ་ དེ་ ལ་ འཁྱུད་ དོ ། །"
  },
  {
    "source": "ཐིག་ལེ་འདྲེས་པའི་བདེ་བ་ཆེན་པོ་འབར་བས་རྟེན་དབང་པོའི་གཞུ་ལྟ་བུ་ཇེ་ཕྲ་ཇེ་ཕྲར་སོང་ནས་ཆོས་ཉིད་ཀྱི་གཞི་ལ་བསྟིམ་ཐིམ་པས་རྣམ་པ་མེད་པར་གྱུར་ཏོ།།",
    "target": "ཐིག་ལེ་ འདྲེས་པ འི་ བདེ་བ་ ཆེན་པོ་ འབར་བ ས་ རྟེན་ དབང་པོ འི་ གཞུ་ ལྟ་བུ་ ཇེ་ ཕྲ་ ཇེ་ ཕྲ ར་ སོང་ ནས་ ཆོས་ཉིད་ ཀྱི་ གཞི་ ལ་ བསྟིམ་ ཐིམ་པ ས་ རྣམ་པ་ མེད་པ ར་ གྱུར་ ཏོ ། །"
  },
  {
    "source": "སླར་དེ་བཅོམ་ལྡན་འདས་མའི་རང་བཞིན་དུ་སད་པའི་གླུས་བསྐུལ་བས་ཆུ་ལས་ཆུ་བུར་བརྡོལ་བ་ལྟར་ཡབ་ཡུམ་ཁ་སྦྱོར་བ་དེར་བཞེངས་ནས་ཚིམ་པ་ཉིད་ཀྱིས་སོ་སོའི་ཡུལ་དུ་གཤེགས་སོ།།",
    "target": "སླ ར་ དེ་ བཅོམ་ལྡན་འདས་ མ འི་ རང་བཞིན་ དུ་ སད་པ འི་ གླུས་ བསྐུལ་བ ས་ ཆུ་ ལ ས་ ཆུ་ བུ ར་ བརྡོལ་བ་ ལྟ ར་ ཡབ་ཡུམ་ ཁ་སྦྱོར་བ་ དེ ར་ བཞེངས་ ནས་ ཚིམ་པ་ ཉིད་ ཀྱིས་ སོ་སོ འི་ ཡུལ་ དུ་ གཤེགས་ སོ ། །"
  },
  {
    "source": "དེ་ལྟ་བུ་རླུང་བུམ་པ་ཅན་རེ་ལ་རྫོགས་པར་བསྒོམ་ཞིང་།",
    "target": "དེ་ ལྟ་བུ་ རླུང་བུམ་པ་ཅན་ རེ་ ལ་ རྫོགས་པ ར་ བསྒོམ་ ཞིང་ །"
  },
  {
    "source": "ཡང་དང་ཡང་དུ་བསླབ་བོ།།",
    "target": "ཡང་ དང་ ཡང་ དུ་ བསླབ་ བོ ། །"
  },
  {
    "source": "སའི་སྒྲ་འདོད་ཆགས་ཀྱིས་རྨོངས་པའི་འཇིག་རྟེན་བཤད་ལ།",
    "target": "ས འི་ སྒྲ་ འདོད་ཆགས་ ཀྱིས་ རྨོངས་པ འི་ འཇིག་རྟེན་ བཤད་ ལ །"
  },
  {
    "source": "དེ་སྦྱངས་པ་ནི་རྫོགས་པ་འདོད་ཆགས་ཆེན་པོའི་སྐུར་བསྟན་པའི་རྡོ་རྗེའི་ཆགས་པ་འདིས་ཏེ།",
    "target": "དེ་ སྦྱངས་པ་ ནི་ རྫོགས་པ་ འདོད་ཆགས་ ཆེན་པོ འི་ སྐུར་ བསྟན་པ འི་ རྡོ་རྗེ འི་ ཆགས་པ་ འདི ས་ ཏེ །"
  },
  {
    "source": "འདོད་ཆགས་ནི་རང་བཞིན་མ་རྙེད་པ་ལ་འཁོར་བའི་རྐྱེན་དུ་འགྱུར་ཡང་།",
    "target": "འདོད་ཆགས་ ནི་ རང་བཞིན་ མ་ རྙེད་པ་ ལ་ འཁོར་བ འི་ རྐྱེན་ དུ་ འགྱུར་ ཡང་ །"
  },
  {
    "source": "ཤེས་པ་ལ་གྲོལ་བར་བྱེད་པའི་ཐབས་མཆོག་ཏུ་འཆར་བས་སོ།།",
    "target": "ཤེས་པ་ ལ་ གྲོལ་བ ར་ བྱེད་པ འི་ ཐབས་ མཆོག་ ཏུ་ འཆར་བ ས་ སོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "ཚུལ་དེས་ས་བཅུའི་དབང་ཕྱུག་གི་སྒྱུ་མ་ལྟ་བུའི་ལུས།",
    "target": "ཚུལ་ དེ ས་ ས་བཅུ འི་ དབང་ཕྱུག་ གི་ སྒྱུ་མ་ ལྟ་བུ འི་ ལུས །"
  },
  {
    "source": "ས་བཅུ་གཅིག་པར་སྒྲིབ་པ་དང་བཅས་པའི་རྟེན་ཡོངས་སུ་གྱུར་པའི་ངོ་བོ་འོད་གསལ་བར་རབ་ཏུ་འཇུག་པ་སྟོན་ནོ།།",
    "target": "ས་ བཅུ་ གཅིག་པ ར་ སྒྲིབ་པ་ དང་ བཅས་པ འི་ རྟེན་ ཡོངས་ སུ་ གྱུར་པ འི་ ངོ་བོ་ འོད་གསལ་ བ ར་ རབ་ ཏུ་ འཇུག་པ་ སྟོན་ ནོ ། །"
  },
  {
    "source": "དེས་ནི་རྣམ་པར་རྟོག་པའི་དྲ་བ་བག་ཆགས་དང་བཅས་པ་དྲུངས་ཕྱུང་བས་སྤྲོས་པ་ཐམས་ཅད་ཉེ་བར་ཞི་ཞིང་ཞི་བ་བདེ་བ་ཆེན་པོ་གདུལ་བྱའི་འགྲོ་བའི་བསོད་ནམས་དང་།",
    "target": "དེ ས་ ནི་ རྣམ་པ ར་ རྟོག་པ འི་ དྲ་བ་ བག་ཆགས་ དང་ བཅས་པ་ དྲུང ས་ ཕྱུང་བ ས་ སྤྲོས་པ་ ཐམས་ཅད་ ཉེ་བ ར་ ཞི་ ཞིང་ ཞི་བ་ བདེ་བ་ ཆེན་པོ་ གདུལ་བྱ འི་ འགྲོ་བ འི་ བསོད་ནམས་ དང་ །"
  },
  {
    "source": "སྔོན་གྱི་སྨོན་ལམ་གྱི་སྟོབས་ལས་སྐད་ཅིག་གཅིག་ལ་བདེ་སྟོང་མཆོག་གི་བདག་ཉིད་ཟུང་དུ་འཇུག་པ་ལོངས་སྤྱོད་རྫོགས་པའི་སྐུ་བཅོམ་ལྡན་འདས་པདྨ་གར་གྱི་དབང་པོ་རིགས་ལྔའི་ཁྲག་འཐུང་ཆེན་པོ་མཐའ་ཡས་ཤིང་སྣ་ཚོགས་པའི་སྤྲུལ་པའི་སྐུས་ནམ་མཁའ་འགེངས་པས་གཞན་གྱི་དོན་ཡང་དག་པར་བསྒྲུབ་པ་འཆར་རོ།།",
    "target": "སྔོན་ གྱི་ སྨོན་ལམ་ གྱི་ སྟོབས་ ལས་ སྐད་ ཅིག་ གཅིག་ ལ་ བདེ་སྟོང་ མཆོག་ གི་ བདག་ཉིད་ ཟུང་ དུ་ འཇུག་པ་ ལོངས་སྤྱོད་ རྫོགས་པ འི་ སྐུ་ བཅོམ་ལྡན་འདས་ པདྨ་ གར་ གྱི་ དབང་པོ་ རིགས་ ལྔ འི་ ཁྲག་འཐུང་ ཆེན་པོ་ མཐའ་ཡས་ ཤིང་ སྣ་ ཚོགས་པ འི་ སྤྲུལ་པ འི་ སྐུ ས་ ནམ་མཁའ་ འགེངས་པ ས་ གཞན་ གྱི་ དོན་ ཡང་དག་པ ར་ བསྒྲུབ་པ་ འཆར་ རོ ། །"
  },
  {
    "source": "འདིས་ནི་ས་སྟེང་གི་སྒྲས་ཞེ་སྡང་གིས་རྨོངས་པའི་འཇིག་རྟེན་བཤད་ལ།",
    "target": "འདི ས་ ནི་ ས་ སྟེང་ གི་ སྒྲ ས་ ཞེ་སྡང་ གིས་ རྨོངས་པ འི་ འཇིག་རྟེན་ བཤད་ ལ །"
  },
  {
    "source": "དེ་སྦྱང་བ་ནི་མཐར་ཐུག་པའི་ལམ་འདིས་ཏེ།",
    "target": "དེ་ སྦྱང་བ་ ནི་ མཐ ར་ ཐུག་པ འི་ ལམ་ འདི ས་ ཏེ །"
  },
  {
    "source": "ཞེ་སྡང་ནི་གཉིས་སུ་འཛིན་པ་ལས་བྱུང་བ་ཡིན་ལ།",
    "target": "ཞེ་སྡང་ ནི་ གཉིས་ སུ་ འཛིན་པ་ ལས་ བྱུང་བ་ ཡིན་ ལ །"
  },
  {
    "source": "འདི་ནི་གཉིས་སུ་མེད་པ་ཟུང་འཇུག་ཆེན་པོ་ལ་ལམ་ཐམས་ཅད་སྦྱོར་བ་གཅིག་ཏུ་བྱེད་པས་སོ།།",
    "target": "འདི་ ནི་ གཉིས་ སུ་ མེད་པ་ ཟུང་འཇུག་ ཆེན་པོ་ ལ་ ལམ་ ཐམས་ཅད་ སྦྱོར་བ་ གཅིག་ ཏུ་ བྱེད་པ ས་ སོ ། །"
  },
  {
    "source": "གསུམ་པ་ཚོགས་ཀྱི་དཀྱིལ་འཁོར་དུ་ལས་ལ་སྦྱར་བ་ལ།",
    "target": "གསུམ་པ་ ཚོགས་ ཀྱི་ དཀྱིལ་འཁོར་ དུ་ ལས་ ལ་ སྦྱར་བ་ ལ །"
  },
  {
    "source": "ཚོགས་ཀྱི་དཀྱིལ་འཁོར་སྤྲོས།",
    "target": "ཚོགས་ ཀྱི་ དཀྱིལ་འཁོར་ སྤྲོས །"
  },
  {
    "source": "ཏ་ན་རོལ་པ་བརྩམ།",
    "target": "ཏ་ ན་ རོལ་པ་ བརྩམ །"
  },
  {
    "source": "ག་ན་རོལ་པ་སྤྱད་པ་གསུམ་ལས།",
    "target": "ག་ ན་ རོལ་པ་ སྤྱད་པ་ གསུམ་ ལས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཆོས་ཉིད་རང་བཞིན་གྱི་ཏིང་ངེ་འཛིན་དེ་ལས་ཀུན་ཏུ་སྣང་བ།",
    "target": "ཆོས་ཉིད་ རང་བཞིན་ གྱི་ ཏིང་ངེ་འཛིན་ དེ་ ལས་ ཀུན་ ཏུ་ སྣང་བ །"
  },
  {
    "source": "དེ་ལས་རྒྱུའི་ཏིང་ངེ་འཛིན་གསུམ་ལས།",
    "target": "དེ་ ལས་ རྒྱུ འི་ ཏིང་ངེ་འཛིན་ གསུམ་ ལས །"
  },
  {
    "source": "རྡོ་རྗེ་བཙུན་མོའི་བྷ་ག་ཞེས་པ་ནམ་མཁའ།",
    "target": "རྡོ་རྗེ་ བཙུན་མོ འི་ བྷ་ག་ ཞེས་ པ་ ནམ་མཁའ །"
  },
  {
    "source": "རླུང་།",
    "target": "རླུང་ །"
  },
  {
    "source": "རཀྟའི་རྒྱ་མཚོ།",
    "target": "རཀྟ འི་ རྒྱ་མཚོ །"
  },
  {
    "source": "ཀེང་རུས་རི་རབ།",
    "target": "ཀེང་རུས་ རི་རབ །"
  },
  {
    "source": "བསྐལ་པའི་མེ་དཔུང་།",
    "target": "བསྐལ་པ འི་ མེ་ དཔུང་ །"
  },
  {
    "source": "ལུས་ཡོངས་སུ་སྦྱངས་བ།",
    "target": "ལུས་ ཡོངས་ སུ་ སྦྱངས་བ །"
  },
  {
    "source": "དུར་ཁྲོད་ཀྱི་གཞལ་ཡས་ཁང་ཟླ་གམ་དབང་གི་དཀྱིལ་འཁོར་དང་བཅས་པའོ།།",
    "target": "དུར་ཁྲོད་ ཀྱི་ གཞལ་ཡས་ཁང་ ཟླ་གམ་ དབང་ གི་ དཀྱིལ་འཁོར་ དང་ བཅས་པ འོ ། །"
  },
  {
    "source": "དེ་ལ་བཞུགས་པ་ནི་སྐད་ཅིག་གིས་བསྐྱེད་པའི་པདྨ་གར་གྱི་དབང་ཕྱུགགཟུགས་ཀྱི་ཕུང་པོ་བུད་དྷ་ཁྲག་འཐུང་།",
    "target": "དེ་ ལ་ བཞུགས་པ་ ནི་ སྐད་ ཅིག་ གིས་ བསྐྱེད་པ འི་ པདྨ་ གར་ གྱི་ དབང་ ཕྱུག གཟུགས་ ཀྱི་ ཕུང་པོ་ བུད་དྷ་ ཁྲག་འཐུང་ །"
  },
  {
    "source": "ཚོར་བ་རཏྣ་ཁྲག་འཐུང་།",
    "target": "ཚོར་བ་ རཏྣ་ ཁྲག་ འཐུང་ །"
  },
  {
    "source": "འདུ་ཤེས་པདྨ་ཁྲག་འཐུང་།",
    "target": "འདུ་ཤེས་ པདྨ་ ཁྲག་ འཐུང་ །"
  },
  {
    "source": "འདུ་བྱེད་ཀརྨ་ཁྲག་འཐུང་།",
    "target": "འདུ་བྱེད་ ཀརྨ་ ཁྲག་ འཐུང་ །"
  },
  {
    "source": "རྣམ་ཤེས་བཛྲ་ཁྲག་འཐུང་།",
    "target": "རྣམ་ཤེས་ བཛྲ་ ཁྲག་ འཐུང་ །"
  },
  {
    "source": "ཁམས་ལྔ་ཡུམ་ལྔར་དག་པ་གཅིག་གིས་གཅིག་ལ་འཁྱུད་པའི་སྤྱི་གཟུགས་ནམ་མཁའི་དབྱིངས་ལྟར་མཐིང་ནག་དྲེགས་པ་ཅན་ཐམས་ཅད་འཇིགས་ཤིང་འཇིགས་པར་མཛད་པ་ཡན་ལག་རགས་ཤིང་ལྟོ་བ་འཕྱང་བ་ཞལ་གཅིག་པ་རྟ་མི་གཟན་གྱི་མགྲིན་པ་ཅན།",
    "target": "ཁམས་ ལྔ་ ཡུམ་ ལྔ ར་ དག་པ་ གཅིག་ གིས་ གཅིག་ ལ་ འཁྱུད་པ འི་ སྤྱི་གཟུགས་ ནམ་ མཁ འི་ དབྱིངས་ ལྟ ར་ མཐིང་ ནག་ དྲེགས་པ་ ཅན་ ཐམས་ཅད་ འཇིགས་ ཤིང་ འཇིགས་པ ར་ མཛད་པ་ ཡན་ལག་ རགས་ ཤིང་ ལྟོ་བ་ འཕྱང་བ་ ཞལ་ གཅིག་པ་ རྟ་ མི་ གཟན་ གྱི་ མགྲིན་པ་ཅན །"
  },
  {
    "source": "རྡོ་རྗེ་ཕག་མོ་མཐིང་ནག་དུར་ཕག་གི་གདོང་པ་ཅན་དང་རྩེ་བ།",
    "target": "རྡོ་རྗེ་ཕག་མོ་ མཐིང་ནག་ དུར་ ཕག་ གི་ གདོང་པ་ ཅན་ དང་ རྩེ་བ །"
  },
  {
    "source": "གཤིན་རྗེ།",
    "target": "གཤིན་རྗེ །"
  },
  {
    "source": "མ་མོ།",
    "target": "མ་མོ །"
  },
  {
    "source": "གཟའ།",
    "target": "གཟའ །"
  },
  {
    "source": "སྲིན་པོ།",
    "target": "སྲིན་པོ །"
  },
  {
    "source": "བདུད།",
    "target": "བདུད །"
  },
  {
    "source": "གནོད་སྦྱིན།",
    "target": "གནོད་ སྦྱིན །"
  },
  {
    "source": "ཀླུ།",
    "target": "ཀླུ །"
  },
  {
    "source": "ལྷའི་ཚོགས་དང་བཅས་པས་བསྐོར་བ་དེར་ལྡང་ངོ་།།",
    "target": "ལྷ འི་ ཚོགས་ དང་ བཅས་པ ས་ བསྐོར་བ་ དེ ར་ ལྡང་ ངོ་ ། །"
  },
  {
    "source": "དེ་ཡང་ཁྲག་འཐུང་རིགས་ལྔ་འཁོར་དུ་བསྐོར་བ་ལྟ་བུ་ནི་མ་ཡིན་ཏེ།",
    "target": "དེ་ ཡང་ ཁྲག་ འཐུང་ རིགས་ ལྔ་ འཁོར་ དུ་ བསྐོར་བ་ ལྟ་བུ་ ནི་ མ་ ཡིན་ ཏེ །"
  },
  {
    "source": "བཅོམ་ལྡན་འདས་ཉིད་རིགས་གང་དང་གང་གིས་གདུལ་བྱ་ཞི་བ་ལ་སོགས་ལས་རབ་འབྱམས་གང་དང་གང་གིས་འདུལ་བའི་སྐབས་དེ་དང་དེར་མོས་པ་བཞིན་འཆར་བ་ནི་བར་སྣང་གི་ཟླ་བ་གཅིག་ཉིད་ཆུ་ཀླུང་གིས་དབྱེ་བས་སྣ་ཚོགས་པའི་བརྙན་པོར་སྣང་བ་བཞིན་ནོ།།",
    "target": "བཅོམ་ལྡན་འདས་ ཉིད་ རིགས་ གང་ དང་ གང་ གིས་ གདུལ་བྱ་ ཞི་བ་ ལ་ སོགས་ ལས་ རབ་འབྱམས་ གང་ དང་ གང་ གིས་ འདུལ་བ འི་ སྐབས་ དེ་ དང་ དེ ར་ མོས་པ་ བཞིན་ འཆར་བ་ ནི་ བར་སྣང་ གི་ ཟླ་བ་ གཅིག་ ཉིད་ ཆུ་ཀླུང་ གིས་ དབྱེ་བ ས་ སྣ་ཚོགས་པ འི་ བརྙན་ པོ ར་ སྣང་བ་ བཞིན་ ནོ ། །"
  },
  {
    "source": "ལྷ་མ་སྲིན་སྡེ་བརྒྱད་ཀྱིས་བསྐོར་བ་ནི།",
    "target": "ལྷ་མ་སྲིན་ སྡེ་ བརྒྱད་ ཀྱིས་ བསྐོར་བ་ ནི །"
  },
  {
    "source": "སྔོན་དེ་དག་གཡོག་དང་བཅས་པས་མགྲིན་གཅིག་ཏུ་རང་རང་གི་སྐད་དུ་དམོད་མོ་དང་མཚང་ཚིག་མདོངས་གསོལ་དུ་འབུལ།",
    "target": "སྔོན་ དེ་ དག་ གཡོག་ དང་ བཅས་པ ས་ མགྲིན་ གཅིག་ ཏུ་ རང་ རང་ གི་ སྐད་ དུ་ དམོད་མོ་ དང་ མཚང་ ཚིག་ མདོངས་གསོལ་ དུ་ འབུལ །"
  },
  {
    "source": "དཔའ་བོ་རྟ་མགྲིན་གྱིས་ཀྱང་ལྷ་མ་སྲིན་གྱི་བརྡ་སྒྲ་དགུ་མི་བརྗེད་པའི་གཟུངས་སུ་གཏད།",
    "target": "དཔའ་བོ་ རྟ་མགྲིན་ གྱིས་ ཀྱང་ ལྷ་མ་སྲིན་ གྱི་ བརྡ་ སྒྲ་ དགུ་ མི་ བརྗེད་པ འི་ གཟུངས་ སུ་ གཏད །"
  },
  {
    "source": "དབང་ཆེན་གྱི་ཕོ་ཉར་བརྟན་ནས་གཟུངས་སུ་བཞགལྷ་མ་སྲིན་གྱིས་བརྡ་སྐད་དགུ་བསྒྲགས་པའི་དུས་སུ་ཅི་བསྒོ་ཉན་པའི་ར་མདའ་བྱ་བར་ཁས་འཆེ་བས་སོ།།",
    "target": "དབང་ ཆེན་ གྱི་ ཕོ་ཉ ར་ བརྟན་ ནས་ གཟུངས་ སུ་ བཞག ལྷ་མ་སྲིན་ གྱིས་ བརྡ་སྐད་ དགུ་ བསྒྲགས་པ འི་ དུས་ སུ་ ཅི་ བསྒོ་ ཉན་པ འི་ ར་མདའ་ བྱ་བ ར་ ཁ ས་ འཆེ་ བས་ སོ ། །"
  },
  {
    "source": "འདིར་དཔལ་ཆེན་པོ་རྟའི་མགྲིན་པ་གཅིག་ཏུ་བྱེད་པ་ནི་བཅོམ་ལྡན་འདས་ཉིད་ཀྱི་ཞལ་ཡིན་ལ།",
    "target": "འདི ར་ དཔལ་ ཆེན་པོ་ རྟ འི་ མགྲིན་པ་ གཅིག་ ཏུ་ བྱེད་པ་ ནི་ བཅོམ་ལྡན་འདས་ ཉིད་ ཀྱི་ ཞལ་ ཡིན་ ལ །"
  },
  {
    "source": "ཁྲོ་བོའི་ཞལ་ནི་གཅིག་གམ་གསུམ་ལ་སོགས་པར་ཕྱེ་བ་ནི་མ་ཏྲཾ་རུ་དྲའི་གཟུགས་ཉིད་དབང་དུ་བྱས་པ་ཙམ་གྱི་གནས་སྐབས་ཡིན་ལ།",
    "target": "ཁྲོ་བོ འི་ ཞལ་ ནི་ གཅིག་ གམ་ གསུམ་ ལ་ སོགས་པ ར་ ཕྱེ་བ་ ནི་ མ་ ཏྲཾ་ རུ་ དྲ འི་ གཟུགས་ ཉིད་ དབང་ དུ་ བྱས་པ་ ཙམ་ གྱི་ གནས་སྐབས་ ཡིན་ ལ །"
  },
  {
    "source": "འདི་ནི་དེའི་གཟུགས་དངོས་པོ་མེད་པ་ཉིད་དུ་རྣམ་པར་ཐིམ་པའི་གནས་སྐབས་ལ་དགོངས་པ་ཡིན་པས་གནས་སྐབས་ཤན་ཕྱེད་པར་བྱའོ།།",
    "target": "འདི་ ནི་ དེ འི་ གཟུགས་ དངོས་པོ་ མེད་པ་ ཉིད་ དུ་ རྣམ་པ ར་ ཐིམ་པ འི་ གནས་ སྐབས་ ལ་ དགོངས་པ་ ཡིན་པ ས་ གནས་སྐབས་ ཤན་ ཕྱེད་པ ར་ བྱ འོ ། །"
  },
  {
    "source": "འདི་ལྟ་བུའི་ལྷ་ཚོགས་ཐམས་ཅད་ཀྱང་རང་རང་གི་སྔགས།",
    "target": "འདི་ ལྟ་བུ འི་ ལྷ་ཚོགས་ ཐམས་ཅད་ ཀྱང་ རང་ རང་ གི་ སྔགས །"
  },
  {
    "source": "ཧཱུཾ་བཛྲ་ཀྲོ་དྷཱ་ཧ་ཡ་གྲཱི་བ་ཧུ་ལུ་ཧུ་ལུ་ཧཱུཾ་ཕཊ྄།",
    "target": "ཧཱུཾ་ བཛྲ་ ཀྲོ་ དྷཱ་ཧ་ ཡ་ གྲཱི་བ་ ཧུ་ ལུ་ ཧུ་ ལུ་ ཧཱུཾ་ ཕཊ྄ །"
  },
  {
    "source": "བཛྲ་བྷཻ་ར་ཝ་ཝཱ་རཱ་ཧི་ཨ་ཡ་མ་དུ་རུ་ཙ་ཤ་ན།",
    "target": "བཛྲ་ བྷཻ་ ར་ ཝ་ ཝཱ་ རཱ་ཧི་ ཨ་ཡ་ མ་ དུ་ རུ་ ཙ་ ཤ་ ན །"
  },
  {
    "source": "ཞེས་པའི་སྒྲ་ལྷང་ལྷང་སྒྲོག་པ་ཁམས་གསུམ་དབང་དུ་སྡུད་ཅིང་དྲེགས་པ་ཐམས་ཅད་ཟིལ་གྱིས་གནོན་པའི་ཕོ་ཉ་དང་ཕོ་ཉ་མོའི་སྤྲིན་མཐའ་ཀླས་པ་འགྱེད་པའོ།།",
    "target": "ཞེས་ པ འི་ སྒྲ་ ལྷང་ལྷང་ སྒྲོག་པ་ ཁམས་ གསུམ་ དབང་ དུ་ སྡུད་ ཅིང་ དྲེགས་པ་ ཐམས་ཅད་ ཟིལ་ གྱིས་ གནོན་པ འི་ ཕོ་ཉ་ དང་ ཕོ་ཉ་ མོ འི་ སྤྲིན་ མཐའ་ཀླས་པ་ འགྱེད་པ འོ ། །"
  },
  {
    "source": "དེ་ལྟར་བསྟན་པ་རྡོ་རྗེའི་གླུ་བླངས་ཏེ་བྱིན་གྱིས་བརླབ་བོ།།",
    "target": "དེ་ ལྟ ར་ བསྟན་པ་ རྡོ་རྗེ འི་ གླུ་ བླངས་ ཏེ་ བྱིན་ གྱིས་ བརླབ་བོ ། །"
  },
  {
    "source": "གཉིས་པ་ནི་གཉིས་ཏེ།",
    "target": "གཉིས་པ་ ནི་ གཉིས་ ཏེ །"
  },
  {
    "source": "དགོས་པའི་དོན་ལ་སྦྱོར་བ་དང་།",
    "target": "དགོས་པ འི་ དོན་ ལ་ སྦྱོར་བ་ དང་ །"
  },
  {
    "source": "དགའ་བའི་དོན་ལ་སྦྱོར་བའོ།།",
    "target": "དགའ་བ འི་ དོན་ ལ་ སྦྱོར་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "སྡེ་བརྒྱད་ཀྱི་ཁྲོམ་ཆེན་པོ་དེ་དག་གི་དབང་མཚན་ཁྲག་ཐིག་ལེར་བྱས་པའི་སྤོས།",
    "target": "སྡེ་ བརྒྱད་ ཀྱི་ ཁྲོམ་ ཆེན་པོ་ དེ་ དག་ གི་ དབང་ མཚན་ ཁྲག་ ཐིག་ ལེ ར་ བྱས་པ འི་ སྤོས །"
  },
  {
    "source": "མེ་ཏོགམར་མེ།",
    "target": "མེ་ཏོག མར་ མེ །"
  },
  {
    "source": "དྲི་ཆབ།",
    "target": "དྲི་ཆབ །"
  },
  {
    "source": "གཟུགས་སྡུག་པ།",
    "target": "གཟུགས་སྡུག་པ །"
  },
  {
    "source": "སྒྲ་སྙན་པ།",
    "target": "སྒྲ་སྙན་ པ །"
  },
  {
    "source": "དྲི་ཞིམ་པ།",
    "target": "དྲི་ ཞིམ་པ །"
  },
  {
    "source": "རོ་བདའ་བ།",
    "target": "རོ་ བདའ་བ །"
  },
  {
    "source": "རེག་བྱ་འཇམ་པ་ཐམས་ཅད་དང་བདུད་རྩི་ལྔ་དང་སྒྲོན་མ་ལྔ་དང་བྱས་པའི་ཚོགས་གཏོར་མཆོད་པར་ཕུལ་ལ།",
    "target": "རེག་བྱ་ འཇམ་པ་ ཐམས་ཅད་ དང་ བདུད་རྩི་ ལྔ་ དང་ སྒྲོན་མ་ ལྔ་ དང་ བྱས་པ འི་ ཚོགས་གཏོར་ མཆོད་པ ར་ ཕུལ་ ལ །"
  },
  {
    "source": "དབང་པོ་རྣམས་ཅི་བདེ་བས་གཉིས་སུ་མེད་པས་ལོངས་སྤྱད།",
    "target": "དབང་པོ་ རྣམས་ ཅི་ བདེ་བ ས་ གཉིས་ སུ་ མེད་པ ས་ ལོངས་ སྤྱད །"
  },
  {
    "source": "དེ་དག་གི་བསྟོད་པའི་དམ་པས་བསྟོད་པར་བསམ་མོ།།",
    "target": "དེ་ དག་ གི་ བསྟོད་པ འི་ དམ་པ ས་ བསྟོད་ པ ར་ བསམ་ མོ ། །"
  },
  {
    "source": "གཉིས་པ་མེ་ཐུ་ནའི་དོན་དུ་སྡེ་བརྒྱད་ཀྱི་བུ་མོའམ།",
    "target": "གཉིས་པ་ མེ་ཐུ་ན འི་ དོན་ དུ་ སྡེ་ བརྒྱད་ ཀྱི་ བུ་ མོ འམ །"
  },
  {
    "source": "མིའི་བུད་མེད་པདྨ་ཅན་གྱི་མཚན་ཉིད་དང་ལྡན་པ་ཕོ་ཉ་རྣམས་ཀྱི་བྷ་གར་ལྕགས་ཀྱུས་བཏབ།",
    "target": "མི འི་ བུད་མེད་ པདྨ་ཅན་ གྱི་ མཚན་ཉིད་ དང་ ལྡན་པ་ ཕོ་ཉ་ རྣམས་ ཀྱི་ བྷ་ གར་ ལྕགས་ཀྱུ ས་ བཏབ །"
  },
  {
    "source": "ཞགས་པས་བཅིངས།",
    "target": "ཞགས་པ ས་ བཅིངས །"
  },
  {
    "source": "རླུང་གི་གཞུ་ལ་བསྐྱོན།",
    "target": "རླུང་ གི་ གཞུ་ ལ་ བསྐྱོན །"
  },
  {
    "source": "དབང་དང་བྲལ་བར་བདག་གི་དྲུང་དུ་ཁྲིད་དེ་ཕུལ་བར་བསམ་མོ།།",
    "target": "དབང་ དང་ བྲལ་བ ར་ བདག་ གི་ དྲུང་ དུ་ ཁྲིད་ དེ་ ཕུལ་བ ར་ བསམ་ མོ ། །"
  },
  {
    "source": "ཨ་ཡ་མ་དུ་རུ་ཙ་ན་ཤ།",
    "target": "ཨ་ཡ་ མ་ དུ་ རུ་ ཙ་ ན་ ཤ །"
  },
  {
    "source": "ཆེ་གེ་མོ་མོ་ཧ་ཡ་ཞེས་བཏགས་ལ་བཟླས་པས་གང་འདོད་པ་སྐད་ཅིག་དེ་ལ་འོངས་ཏེ།",
    "target": "ཆེ་གེ་མོ་ མོ་ ཧ་ཡ་ ཞེས་ བཏགས་ ལ་ བཟླས་པ ས་ གང་ འདོད་པ་ སྐད་ ཅིག་ དེ་ ལ་ འོངས་ ཏེ །"
  },
  {
    "source": "རང་ཉིད་ཀྱི་ལུས་ལ་ཕོ་བརྒྱུད་ཐམས་ཅད་དང་མོ་བརྒྱུད་ཐམས་ཅད་དེ་ལ་བསྟིམ་སྟེ་བཅོམ་ལྡན་འདས་ཡབ་ཡུམ་གྱི་འདུ་ཤེས་བརྟན་པོས་དུང་ཅན་དང་ཀཱ་ཀ་མུ་ཁ་རྡོ་རྗེ་དང་པདྨ་གཟུང་བ་དང་འཛིན་པ་ཐབས་དང་ཤེས་རབ་ཡང་དག་པར་སྦྱར་ཏེ།",
    "target": "རང་ ཉིད་ ཀྱི་ ལུས་ ལ་ ཕོ་ བརྒྱུད་ ཐམས་ཅད་ དང་ མོ་ བརྒྱུད་ ཐམས་ཅད་ དེ་ ལ་ བསྟིམ་ སྟེ་ བཅོམ་ལྡན་འདས་ ཡབ་ཡུམ་ གྱི་ འདུ་ཤེས་ བརྟན་པོ ས་ དུང་ ཅན་ དང་ ཀཱ་ཀ་ མུ་ཁ་ རྡོ་རྗེ་ དང་ པདྨ་ གཟུང་བ་ དང་ འཛིན་པ་ ཐབས་ དང་ ཤེས་རབ་ ཡང་ དག་པ ར་ སྦྱར་ ཏེ །"
  },
  {
    "source": "གཉིས་ཀའི་ཐིག་ལེ་འཁོར་ལོ་བཞིའི་དཀྱིལ་འཁོར་དུ་ཕབ་ཅིང་།",
    "target": "གཉིས་ ཀ འི་ ཐིག་ལེ་ འཁོར་ལོ་ བཞི འི་ དཀྱིལ་འཁོར་ དུ་ ཕབ་ ཅིང་ །"
  },
  {
    "source": "དང་པོར་གསང་གནས་ཙམ་དུ་ཕབ་ཅིང་བཟློགདེ་ནས་རྡོ་རྗེའི་བུ་གའི་བར་དུ་ཁད་ཀྱིས་ཕབ་ནས་རྣམ་པར་སྦྱར་ཞིང་ཐིག་ལེ་ཕྱིར་མ་འཕོས་པར་བྱ།",
    "target": "དང་པོ ར་ གསང་གནས་ ཙམ་ དུ་ ཕབ་ ཅིང་ བཟློག དེ་ ནས་ རྡོ་རྗེ འི་ བུ་ག འི་ བར་ དུ་ ཁད་ ཀྱིས་ ཕབ་ ནས་ རྣམ་པ ར་ སྦྱར་ ཞིང་ ཐིག་ལེ་ ཕྱི ར་ མ་ འཕོས་པ ར་ བྱ །"
  },
  {
    "source": "འཕོས་ན་དམྱལ་བར་ལྟུང་བས་སོ།།",
    "target": "འཕོས་ ན་ དམྱལ་བ ར་ ལྟུང་ བ ས་ སོ ། །"
  },
  {
    "source": "དེ་ལྟར་རྡོ་རྗེ་ནོར་བུར་བསྐྱིལ་བའི་བདེ་བ་རྣམ་པ་ཐམས་ཅད་པར་སྤྲོ་ཞིང་སྤྲོས་པ་ཉེ་བར་ཞི་བ་ཉིད་དུ་བསྡུ་བས་རང་བྱུང་དུ་ཁམས་ཐམས་ཅད་གྱེན་དུ་དེ་བཞིན་གཤེགས་པར་གྱུར་ཏེ།",
    "target": "དེ་ ལྟ ར་ རྡོ་རྗེ་ ནོར་བུ ར་ བསྐྱིལ་ བ འི་ བདེ་བ་ རྣམ་པ་ ཐམས་ཅད་ པ ར་ སྤྲོ་ ཞིང་ སྤྲོས་པ་ ཉེ་བ ར་ ཞི་བ་ ཉིད་ དུ་ བསྡུ་བ ས་ རང་བྱུང་ དུ་ ཁམས་ ཐམས་ཅད་ གྱེན་ དུ་ དེ་བཞིན་གཤེགས་པ ར་ གྱུར་ ཏེ །"
  },
  {
    "source": "དཀྱིལ་འཁོར་བཞིའི་མཐར་ཐུག་པ་བྱང་ཆུབ་ཀྱི་སེམས་ཀྱིས་ཁྱབ་ནས་བཅུ་དྲུག་པའི་གང་བ་གཙུག་ཏོར་དུ་འཆིང་བར་འགྱུར་ཏེ་པདྨ་གར་གྱི་དབང་ཕྱུག་ཐོབ་པ་ཞེས་བྱའོ།།",
    "target": "དཀྱིལ་འཁོར་ བཞི འི་ མཐར་ཐུག་པ་ བྱང་ཆུབ་ ཀྱི་ སེམས་ ཀྱིས་ ཁྱབ་ ནས་ བཅུ་ དྲུག་པ འི་ གང་བ་ གཙུག་ཏོར་ དུ་ འཆིང་བ ར་ འགྱུར་ ཏེ་ པདྨ་ གར་ གྱི་ དབང་ཕྱུག་ ཐོབ་པ་ ཞེས་ བྱ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "དགྲ་དང་བགེགས་ཞེས་བཞག་པ་བདག་ཏུ་ལྟ་བའི་གཞི་དེ་དག་གི་ཉེར་ལེན་གྱི་ཕུང་པོ་ཁམས་སྐྱེ་མཆེད་ཀྱི་ནང་དུ་རང་ཉིད་ཀྱི་སོ་སོ་རང་རིག་པའི་རྟ་མཆོག་ཞུགས་ཏེ་ལུས་ཐམས་ཅད་སྐུས་བརྒྱངས།",
    "target": "དགྲ་ དང་ བགེགས་ ཞེས་ བཞག་པ་ བདག་ ཏུ་ ལྟ་བ འི་ གཞི་ དེ་ དག་ གི་ ཉེར་ ལེན་ གྱི་ ཕུང་པོ་ ཁམས་ སྐྱེ་མཆེད་ ཀྱི་ ནང་ དུ་ རང་ ཉིད་ ཀྱི་ སོ་སོ་ རང་ རིག་པ འི་ རྟ་ མཆོག་ ཞུགས་ ཏེ་ ལུས་ ཐམས་ཅད་ སྐུ ས་ བརྒྱངས །"
  },
  {
    "source": "ངག་ཐམས་ཅད་གསུང་གིས་དབང་དུ་བསྡུས།",
    "target": "ངག་ ཐམས་ཅད་ གསུང་ གིས་ དབང་ དུ་ བསྡུས །"
  },
  {
    "source": "ཡིད་ཐམས་ཅད་ཐུགས་ཀྱིས་མནན་པས་དེ་དག་གི་ལུས་ངག་ཡིད་གསུམ་སྐུ་གསུང་ཐུགས་ཀྱིས་གཉིས་སུ་མེད་པར་ལོངས་སྤྱོད་དེ།",
    "target": "ཡིད་ ཐམས་ཅད་ ཐུགས་ ཀྱིས་ མནན་པ ས་ དེ་ དག་ གི་ ལུས་ངག་ ཡིད་ གསུམ་ སྐུ་གསུང་ཐུགས་ ཀྱིས་ གཉིས་སུ་མེད་པ ར་ ལོངས་ སྤྱོད་ དེ །"
  },
  {
    "source": "ཕུང་པོ་ཁམས་དེ་དག་ལྷར་བཞེངས་པའི་རྟ་བྲོ་བརྡུངས་པས་ཐམས་ཅད་གཉིས་སུ་མེད་པའི་ཀློང་དུ་བསྒྲལ་བར་གྱུར་པ་རྗེས་སུ་དྲན་པར་བྱའོ།།",
    "target": "ཕུང་པོ་ ཁམས་ དེ་ དག་ ལྷ ར་ བཞེངས་པ འི་ རྟ་ བྲོ་ བརྡུངས་པ ས་ ཐམས་ཅད་ གཉིས་ སུ་ མེད་པ འི་ ཀློང་ དུ་ བསྒྲལ་བ ར་ གྱུར་པ་ རྗེས་ སུ་ དྲན་པ ར་ བྱ འོ ། །"
  },
  {
    "source": "འདི་ལྟ་བུའི་སྦྱོར་བ་དང་སྒྲོལ་བ་ཆོས་སུ་སྨྲ་བ་ནི་སྔགས་འཆང་ཆེན་པོའོ།།",
    "target": "འདི་ ལྟ་བུ འི་ སྦྱོར་བ་ དང་ སྒྲོལ་བ་ ཆོས་ སུ་ སྨྲ་བ་ ནི་ སྔགས་ འཆང་ ཆེན་ པོ འོ ། །"
  },
  {
    "source": "དེ་ལྟར་དཔལ་ཆེན་པོའི་རྟ་སྐད་སྒྲོག་པའི་མན་ངག་པདྨ་དཀར་པོས་རྒྱལ་བྱེད་ཀྱི་ཚལ་དུ་སྦྱར་བའོ།།",
    "target": "དེ་ ལྟ ར་ དཔལ་ ཆེན་པོ འི་ རྟ་ སྐད་ སྒྲོག་པ འི་ མན་ངག་ པདྨ་ དཀར་ པོ ས་ རྒྱལ་བྱེད་ ཀྱི་ ཚལ་ དུ་ སྦྱར་བ འོ ། །"
  },
  {
    "source": "།།",
    "target": "། །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
