[
  {
    "source": "༼༤༢༥༽༄༅།།",
    "target": "༼ ༤༢༥ ༽ ༄༅ ། །"
  },
  {
    "source": "ལམ་སྦས་ཏེ་བཤད་པ་མན་ངག་གི་ཟིན་བྲིས་བཞུགས་སོ།།",
    "target": "ལམ་ སྦས་ ཏེ་ བཤད་པ་ མན་ངག་ གི་ ཟིན་ བྲིས་ བཞུགས་ སོ ། །"
  },
  {
    "source": "བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་གྱིས་མཛད།",
    "target": "བདག་ ཆེན་ རྡོ་རྗེ་འཆང་ བློ་གྲོས་ རྒྱལ་མཚན་ གྱིས་ མཛད །"
  },
  {
    "source": "༼༤༢༦༽༄༅།།",
    "target": "༼ ༤༢༦ ༽ ༄༅ ། །"
  },
  {
    "source": "དཔལ་ལྡན་མཐུ་སྟོབས་དབང་ཕྱུག་དང་།།",
    "target": "དཔལ་ལྡན་ མཐུ་སྟོབས་ དབང་ཕྱུག་ དང་ ། །"
  },
  {
    "source": "རྗེ་བཙུན་དམ་པ་སྙིང་པོའི་ཞབས།།",
    "target": "རྗེ་བཙུན་ དམ་པ་ སྙིང་པོ འི་ ཞབས ། །"
  },
  {
    "source": "དབྱེར་མེད་དཀོན་མཆོག་མཚན་ཅན་ལ།།",
    "target": "དབྱེར་མེད་ དཀོན་མཆོག་ མཚན་ ཅན་ ལ ། །"
  },
  {
    "source": "བཏུད་དེ་འཁྲིད་ཚུལ་མདོ་ཙམ་བྲི།།",
    "target": "བཏུད་ དེ་ འཁྲིད་ ཚུལ་ མདོ་ ཙམ་ བྲི ། །"
  },
  {
    "source": "དེ་ཡང་རྣལ་འབྱོར་དབང་ཕྱུག་བིར་ཝ་པས།",
    "target": "དེ་ ཡང་ རྣལ་འབྱོར་དབང་ཕྱུག་ བི ར་ ཝ་པ ས །"
  },
  {
    "source": "རྗེ་བཙུན་ས་སྐྱ་པ་ལ་དངོས་སུ་གནང་བའི་གདམས་ངག།",
    "target": "རྗེ་བཙུན་ ས་སྐྱ་པ་ ལ་ དངོས་ སུ་ གནང་བ འི་ གདམས་ངག །"
  },
  {
    "source": "དཔལ་ལྡན་ས་སྐྱའི་ལྕགས་རིའི་ཁང་ནས་མི་འདའ་བའི་ཟབ་ཆོས་བཞིར་གྲགས་པའི་ནང་ནས་ལམ་སྦས་ཏེ་བཤད་པ།",
    "target": "དཔལ་ལྡན་ ས་སྐྱ འི་ ལྕགས་རི འི་ ཁང་ ནས་ མི་ འདའ་བ འི་ ཟབ་ ཆོས་ བཞི ར་ གྲགས་པ འི་ ནང་ ནས་ ལམ་ སྦས་ ཏེ་ བཤད་པ །"
  },
  {
    "source": "མཆོག་སྒྲུབ་པ་དང་ཐུན་མོང་གི་དངོས་གྲུབ་སྒྲུབ་པའི་ཐབས་གཉིས་ལས།",
    "target": "མཆོག་ སྒྲུབ་པ་ དང་ ཐུན་མོང་ གི་ དངོས་གྲུབ་ སྒྲུབ་པ འི་ ཐབས་ གཉིས་ ལས །"
  },
  {
    "source": "འདིར་མཆོག་གི་དངོས་གྲུབ་ཚེ་འདིར་རྡོ་རྗེ་འཆང་ཆེན་པོ་མངོན་དུ་བྱེད་པའི་ཐབས།",
    "target": "འདི ར་ མཆོག་ གི་ དངོས་གྲུབ་ ཚེ་ འདི ར་ རྡོ་རྗེ་འཆང་ཆེན་པོ་ མངོན་ དུ་ བྱེད་པ འི་ ཐབས །"
  },
  {
    "source": "ལུས་ཀྱི་འཁྲུལ་འཁོར་ལ་བརྟེན་ནས།",
    "target": "ལུས་ ཀྱི་ འཁྲུལ་འཁོར་ ལ་ བརྟེན་ ནས །"
  },
  {
    "source": "དབང་བཞི་གཅིག་ཆར་དུ་ཉམས་སུ་ལེན་པའི་ཚུལ་ལ།",
    "target": "དབང་ བཞི་ གཅིག་ ཆར་ དུ་ ཉམས་ སུ་ ལེན་པ འི་ ཚུལ་ ལ །"
  },
  {
    "source": "དེའང་མཚན་ཉིད་དང་ལྡན་པའི་རྡོ་རྗེ་སློབ་དཔོན་གྱིས།",
    "target": "དེ འང་ མཚན་ཉིད་ དང་ ལྡན་པ འི་ རྡོ་རྗེ་ སློབ་དཔོན་ གྱིས །"
  },
  {
    "source": "སློབ་ལམ་རྒྱས་པའི་ཁྲིད་ཡོངས་སུ་རྫོགས་པའམ།",
    "target": "སློབ་ ལམ་ རྒྱས་པ འི་ ཁྲིད་ ཡོངས་ སུ་ རྫོགས་པ འམ །"
  },
  {
    "source": "མ་རྫོགས་ཀྱང་རུང་སྟེ།",
    "target": "མ་ རྫོགས་ ཀྱང་ རུང་ སྟེ །"
  },
  {
    "source": "དབང་དང་དམ་ཚིག་དང་ལྡན་པ་ཚུལ་བཞིན་ཁྲིད་ཅིང་།",
    "target": "དབང་ དང་ དམ་ཚིག་ དང་ ལྡན་པ་ ཚུལ་ བཞིན་ ཁྲིད་ ཅིང་ །"
  },
  {
    "source": "གདམས་པ་སྟོན་པ་ལ།",
    "target": "གདམས་པ་ སྟོན་པ་ ལ །"
  },
  {
    "source": "སྔོན་འགྲོ་དངོས་གཞི་གཉིས་ལས།",
    "target": "སྔོན་ འགྲོ་ དངོས་གཞི་ གཉིས་ ལས །"
  },
  {
    "source": "དང་པོ་ཐུན་མོང་དང་ཐུན་མོང་མ་ཡིན་པ་གཉིས་ལས།",
    "target": "དང་པོ་ ཐུན་མོང་ དང་ ཐུན་མོང་ མ་ ཡིན་པ་ གཉིས་ ལས །"
  },
  {
    "source": "དང་པོ་སྐྱབས་འགྲོ་སེམས་བསྐྱེད་བསགས་སྦྱོང་གི་རྣལ་འབྱོར་ལམ་རྒྱས་པ་བཞིན་ཞག་གྲངས་ཅི་རིགས་སུ་བྱ།",
    "target": "དང་པོ་ སྐྱབས་ འགྲོ་ སེམས་ བསྐྱེད་ བསགས་ སྦྱོང་ གི་ རྣལ་འབྱོར་ ལམ་རྒྱ ས་པ་ བཞིན་ ཞག་ གྲངས་ ཅི་ རིགས་ སུ་ བྱ །"
  },
  {
    "source": "གཉིས་པ་ལ།",
    "target": "གཉིས་པ་ ལ །"
  },
  {
    "source": "བྱིན་རླབས་འཇུག་པ་བླ་མའི་རྣལ་འབྱོར་དང་།",
    "target": "བྱིན་རླབས་ འཇུག་པ་ བླ་མ འི་ རྣལ་འབྱོར་ དང་ །"
  },
  {
    "source": "རྫོགས་རིམ་གྱི་རྟེན་བསྐྱེད་པའི་རིམ་པ་གཉིས།",
    "target": "རྫོགས་རིམ་ གྱི་ རྟེན་ བསྐྱེད་པ འི་ རིམ་པ་ གཉིས །"
  },
  {
    "source": "ཐུན་རེའམ་ཟུང་འབྲེལ་དུ་སྒོམ་པ་མཛད་དེ།",
    "target": "ཐུན་ རེ འམ་ ཟུང་འབྲེལ་ དུ་ སྒོམ་པ་ མཛད་ དེ །"
  },
  {
    "source": "དེའང་བསམ་གཏན་གྱི་གདན་ལ་ལུས་གནད་དང་ལྡན་པས།",
    "target": "དེ འང་ བསམ་གཏན་ གྱི་ གདན་ ལ་ ལུས་ གནད་ དང་ ལྡན་པ ས །"
  },
  {
    "source": "སྐྱབས་འགྲོ་སེམས་བསྐྱེད་སྔོན་དུ་སོང་ནས།",
    "target": "སྐྱབས་ འགྲོ་ སེམས་ བསྐྱེད་ སྔོན་ དུ་ སོང་ ནས །"
  },
  {
    "source": "བདག་གི་སྤྱི་བོར་རིན་པོ་ཆེའི་ཁྲི་པདྨ་ཉི་ཟླའི་གདན་གྱི་སྟེང་དུ།",
    "target": "བདག་ གི་ སྤྱི་བོ ར་ རིན་པོ་ཆེ འི་ ཁྲི་ པདྨ་ ཉི་ཟླ འི་ གདན་ གྱི་ སྟེང་ དུ །"
  },
  {
    "source": "སངས་རྒྱས་ཐམས་ཅད་ཀྱི་ངོ་བོ།",
    "target": "སངས་རྒྱས་ ཐམས་ཅད་ ཀྱི་ ངོ་བོ །"
  },
  {
    "source": "བླ་མ་ཧེ་རུ་ཀ་ཕྱག་བཅུ་དྲུག་པའམ།",
    "target": "བླ་མ་ ཧེ་རུ་ཀ་ ཕྱག་ བཅུ་ དྲུག་པ འམ །"
  },
  {
    "source": "རྡོ་རྗེ་འཆང་ཆེན་པོའི་རྣམ་པར་གསལ་ལ།",
    "target": "རྡོ་རྗེ་འཆང་ཆེན་པོ འི་ རྣམ་པ ར་ གསལ་ ལ །"
  },
  {
    "source": "གནས་གསུམ་དུ་ཡི་གེ་བསྒོམས།",
    "target": "གནས་ གསུམ་ དུ་ ཡི་གེ་ བསྒོམས །"
  },
  {
    "source": "༼༤༢༧༽ཐུགས་ཀའི་ས་བོན་ལས་འོད་འཕྲོས་པས།",
    "target": "༼ ༤༢༧ ༽ ཐུགས་ ཀ འི་ ས་བོན་ ལས་ འོད་ འཕྲོས་པ ས །"
  },
  {
    "source": "བླ་མ་བརྒྱུད་པ་ཡི་དམ་སངས་རྒྱས་བྱང་སེམས་མཁའ་འགྲོ་སྲུང་མ་ཐམས་ཅད་སྤྱན་དྲངས་བསྟིམ་ལ།",
    "target": "བླ་མ་ བརྒྱུད་པ་ ཡི་དམ་ སངས་རྒྱས་ བྱང་སེམས་ མཁའ་འགྲོ་ སྲུང་མ་ ཐམས་ཅད་ སྤྱན་ དྲངས་ བསྟིམ་ ལ །"
  },
  {
    "source": "སྐྱབས་གནས་ཀུན་འདུས་ཀྱི་ངོ་བོར་དམིགས་ཤིང་།",
    "target": "སྐྱབས་གནས་ ཀུན་ འདུས་ ཀྱི་ ངོ་བོ ར་ དམིགས་ ཤིང་ །"
  },
  {
    "source": "གུས་འདུད་དྲག་པོ་དང་བཅས་པས།",
    "target": "གུས་ འདུད་ དྲག་པོ་ དང་ བཅས་པ ས །"
  },
  {
    "source": "དུས་གསུམ་སངས་རྒྱས་ཐམས་ཅད་ཀྱི་ངོ་བོ་བླ་མ་ལ་གསོལ་བ་འདེབས་སོ།།",
    "target": "དུས་གསུམ་སངས་རྒྱས་ ཐམས་ཅད་ ཀྱི་ ངོ་བོ་ བླ་མ་ ལ་ གསོལ་བ་ འདེབས་ སོ ། །"
  },
  {
    "source": "བདག་གི་རྒྱུད་བྱིན་གྱིས་བརླབ་ཏུ་གསོལ།",
    "target": "བདག་ གི་ རྒྱུད་ བྱིན་ གྱིས་ བརླབ་ ཏུ་ གསོལ །"
  },
  {
    "source": "ཅེས་པ་ལ་སོགས་པའི་གསོལ་གདབ་དྲག་པོ་བྱས་པའི་མཐར།",
    "target": "ཅེས་ པ་ ལ་ སོགས་པ འི་ གསོལ་ གདབ་ དྲག་པོ་ བྱས་པ འི་ མཐ ར །"
  },
  {
    "source": "བླ་མ་ཉིད་བྱང་སེམས་བདེ་བ་ཆེན་པོའི་རྣམ་པར་ཞུ་སྟེ།",
    "target": "བླ་མ་ ཉིད་ བྱང་སེམས་ བདེ་བ་ ཆེན་པོ འི་ རྣམ་པ ར་ ཞུ་ སྟེ །"
  },
  {
    "source": "སྤྱི་བོར་ཐིམ་པས་ལུས་ངག་ཡིད་གསུམ་དང་།",
    "target": "སྤྱི་བོ ར་ ཐིམ་པ ས་ ལུས་ངག་ ཡིད་ གསུམ་ དང་ །"
  },
  {
    "source": "སྐུ་གསུང་ཐུགས་དབྱེར་མེད་དུ་འདྲེས་པར་བསམ་ལ་མཉམ་པར་བཞག།",
    "target": "སྐུ་གསུང་ཐུགས་ དབྱེར་མེད་ དུ་ འདྲེས་པ ར་ བསམ་ ལ་ མཉམ་པ ར་ བཞག །"
  },
  {
    "source": "ཉམས་ཅི་སྐྱེས་བྱུང་རྒྱལ་དུ་བསྐྱང་།",
    "target": "ཉམས་ ཅི་ སྐྱེས་ བྱུང་རྒྱལ་ དུ་ བསྐྱང་ །"
  },
  {
    "source": "གཉིས་པ་བསྐྱེད་པའི་རིམ་པ་ནི།",
    "target": "གཉིས་པ་ བསྐྱེད་པ འི་ རིམ་པ་ ནི །"
  },
  {
    "source": "དེ་ཉིད་ཀྱི་རྗེས་སུ་སྒོམ།",
    "target": "དེ་ ཉིད་ ཀྱི་ རྗེས་ སུ་ སྒོམ །"
  },
  {
    "source": "འདིར་དབང་པོ་རྣོན་པོའི་ལམ་ཡིན་པས་མངོན་རྟོགས་རྒྱས་པ་སྒོམ་མི་དགོས།",
    "target": "འདི ར་ དབང་པོ་ རྣོན་པོ འི་ ལམ་ ཡིན་པ ས་ མངོན་རྟོགས་ རྒྱས་པ་ སྒོམ་ མི་ དགོས །"
  },
  {
    "source": "བདག་བླ་མས་དལ་དུ་བཅུག་པའི་དུས་སུ་དཔལ་ཀྱཻ་རྡོ་རྗེར་བསྐྱེད།",
    "target": "བདག་ བླ་མ ས་ དལ་ དུ་ བཅུག་པ འི་ དུས་ སུ་ དཔལ་ ཀྱཻ་ རྡོ་ རྗེ ར་ བསྐྱེད །"
  },
  {
    "source": "དེ་ལ་ཡེ་ཤེས་པ་བཅུག་དབང་བསྐུར་ཕྱིན་ཆད།",
    "target": "དེ་ ལ་ ཡེ་ཤེས་པ་ བཅུག་ དབང་ བསྐུར་ ཕྱིན་ ཆད །"
  },
  {
    "source": "ཀྱཻ་རྡོ་རྗེ་ཡིན་སྙམ་པ་བྱས་ལ།",
    "target": "ཀྱཻ་རྡོ་རྗེ་ ཡིན་ སྙམ་པ་ བྱས་ ལ །"
  },
  {
    "source": "སྐད་ཅིག་གིས་ཀྱཻ་རྡོ་རྗེ་ཞལ་བརྒྱད་ཕྱག་བཅུ་དྲུག་པར་གསལ་བཏབ་ལ།",
    "target": "སྐད་ ཅིག་ གིས་ ཀྱཻ་རྡོ་རྗེ་ ཞལ་ བརྒྱད་ ཕྱག་ བཅུ་ དྲུག་པ ར་ གསལ་ བཏབ་ ལ །"
  },
  {
    "source": "སྐུ་ཡོངས་སུ་རྫོགས་པ་ལ་དམིགས་པ་གཏད་ཅིང་སྒོམ།",
    "target": "སྐུ་ ཡོངས་ སུ་ རྫོགས་པ་ ལ་ དམིགས་པ་ གཏད་ ཅིང་ སྒོམ །"
  },
  {
    "source": "ལམ་རྒྱས་པ་ལྟར་དམིགས་པ་དུམ་ཁྲིད་བྱས་ནས་སྒོམ་མི་དགོས་ཅེས་གསུངས་སོ།།",
    "target": "ལམ་ རྒྱས་པ་ ལྟ ར་ དམིགས་པ་ དུམ་ ཁྲིད་ བྱས་ ནས་ སྒོམ་ མི་ དགོས་ ཅེས་ གསུངས་ སོ ། །"
  },
  {
    "source": "དེ་དག་ནི་སྔོན་དུ་འགྲོ་བའོ།།",
    "target": "དེ་ དག་ ནི་ སྔོན་ དུ་ འགྲོ་བ འོ ། །"
  },
  {
    "source": "གཉིས་པ་དངོས་གཞི་ལ།",
    "target": "གཉིས་པ་ དངོས་གཞི་ ལ །"
  },
  {
    "source": "རྩ་བ་དང་ཡན་ལག་གི་དམིགས་པ་གཉིས་ཀྱི་དང་པོ་ནི།",
    "target": "རྩ་བ་ དང་ ཡན་ལག་ གི་ དམིགས་པ་ གཉིས་ ཀྱི་ དང་པོ་ ནི །"
  },
  {
    "source": "བཅའ་བ་ལུས་ཀྱི་གནད།",
    "target": "བཅའ་བ་ ལུས་ ཀྱི་ གནད །"
  },
  {
    "source": "སྒོམ་པ་དམིགས་པའི་གནད།",
    "target": "སྒོམ་པ་ དམིགས་པ འི་ གནད །"
  },
  {
    "source": "དགང་བ་རླུང་གི་གནད་གསུམ་ལས།",
    "target": "དགང་བ་ རླུང་ གི་ གནད་ གསུམ་ ལས །"
  },
  {
    "source": "དང་པོ་ནི་འདི་ཉིད་ལུས་ཀྱི་འཁྲུལ་འཁོར་ལ་བརྟེན་ནས་ཉམས་སུ་ལེན་པ་ཡིན་པས་རྗེའམ་ཤིང་ལས་བྱས་པའི་འཁོར་ལོ་དཔང་སོར་དྲུག་པ།",
    "target": "དང་པོ་ ནི་ འདི་ ཉིད་ ལུས་ ཀྱི་ འཁྲུལ་འཁོར་ ལ་ བརྟེན་ ནས་ ཉམས་ སུ་ ལེན་པ་ ཡིན་པ ས་ རྗེ འམ་ ཤིང་ ལས་ བྱས་པ འི་ འཁོར་ལོ་ དཔང་ སོ ར་ དྲུག་པ །"
  },
  {
    "source": "སྦོམ་དུ་མཐེབ་མཛུབ་རྩེ་སྤྲད་པའི་བར་དུ་༼༤༢༨༽ཤོང་བ།",
    "target": "སྦོམ་ དུ་ མཐེབ་ མཛུབ་ རྩེ་ སྤྲད་པ འི་ བར་ དུ་ ༼ ༤༢༨ ༽ ཤོང་བ །"
  },
  {
    "source": "རྩེ་མོ་ཅུང་ཟད་ཕྲ་ཞིང་ཤིན་ཏུ་འཇམ་པ་ཚགས་བྱས་ཏེ།",
    "target": "རྩེ་མོ་ ཅུང་ཟད་ ཕྲ་ ཞིང་ ཤིན་ ཏུ་ འཇམ་ པ་ ཚགས་ བྱས་ ཏེ །"
  },
  {
    "source": "བསམ་གཏན་གྱི་དངོས་གཞི་ལ་འཇུག་པའི་ཚེ།",
    "target": "བསམ་གཏན་ གྱི་ དངོས་གཞི་ ལ་ འཇུག་པ འི་ ཚེ །"
  },
  {
    "source": "འབོལ་ལ་སོགས་པའི་སྟན་བདེ་བ་ལ་གནས་ནས་སྐྱབས་འགྲོ་སེམས་བསྐྱེད་ཡི་དམ་བསྒོམ་པའི་བར་སྔར་བཞིན་བྱ།",
    "target": "འབོལ་ ལ་ སོགས་པ འི་ སྟན་ བདེ་བ་ ལ་ གནས་ ནས་ སྐྱབས་ འགྲོ་ སེམས་ བསྐྱེད་ ཡི་དམ་ བསྒོམ་པ འི་ བར་ སྔ ར་ བཞིན་ བྱ །"
  },
  {
    "source": "དེ་ནས་གླང་པོ་ཆེའི་རྣ་བ་ལྟ་བུའི་སྐྱིལ་ཀྲུང་ཡངས་པར་བྱས།",
    "target": "དེ་ ནས་ གླང་པོ་ཆེ འི་ རྣ་བ་ ལྟ་བུ འི་ སྐྱིལ་ཀྲུང་ ཡངས་པ ར་ བྱས །"
  },
  {
    "source": "སྔར་གྱི་འཁོར་ལོ་སྲིན་བུའི་ལམ་གྱི་ཐད་ཀར་བཞག་ལ།",
    "target": "སྔ ར་ གྱི་ འཁོར་ལོ་ སྲིན་བུ འི་ ལམ་ གྱི་ ཐད་ཀ ར་ བཞག་ ལ །"
  },
  {
    "source": "བརླ་རེས་མོས་བཏེགས་པ་དང་།",
    "target": "བརླ་ རེས་མོ ས་ བཏེགས་པ་ དང་ །"
  },
  {
    "source": "འོག་རླུང་འདྲེན་པ་བསྟུན་ཏེ།",
    "target": "འོག་རླུང་ འདྲེན་པ་ བསྟུན་ ཏེ །"
  },
  {
    "source": "སྲིན་བུའི་ལམ་བསྡམས་ནས།",
    "target": "སྲིན་བུ འི་ ལམ་ བསྡམས་ ནས །"
  },
  {
    "source": "འཁོར་ལོའི་སྟེང་དུ་བཞག།",
    "target": "འཁོར་ལོ འི་ སྟེང་ དུ་ བཞག །"
  },
  {
    "source": "ཅུང་ཟད་མཐོ་བས་མི་བདེ་ན།",
    "target": "ཅུང་ཟད་ མཐོ་བ ས་ མི་ བདེ་ ན །"
  },
  {
    "source": "སྨད་ཅེས་པ་སྣག་པོ་ཆེའི་འོག་ཏུ་སྟེགས་མཚམས་པར་གཞུགས།",
    "target": "སྨད་ ཅེས་ པ་ སྣག་པོ་ ཆེ འི་ འོག་ ཏུ་ སྟེགས་ མཚམས་ པ ར་ གཞུགས །"
  },
  {
    "source": "ལག་པ་གཉིས་པུས་མོ་ལ་བཀབ།",
    "target": "ལག་པ་ གཉིས་ པུས་མོ་ ལ་ བཀབ །"
  },
  {
    "source": "ཚིགས་པ་དྲང་པོར་བསྲངས་ཏེ་བཅའ་བ་ལུས་ཀྱི་གནད་དོ།།",
    "target": "ཚིགས་པ་ དྲང་པོ ར་ བསྲངས་ ཏེ་ བཅའ་བ་ ལུས་ ཀྱི་ གནད་ དོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "ལུས་ལ་རང་བཞིན་གྱི་གནས་ཚུལ།",
    "target": "ལུས་ ལ་ རང་བཞིན་ གྱི་ གནས་ཚུལ །"
  },
  {
    "source": "གློ་བ་ཁ་མཐུར་ལ་བསྟན་ལ།",
    "target": "གློ་བ་ ཁ་ མཐུ ར་ ལ་ བསྟན་ ལ །"
  },
  {
    "source": "མཆིན་པ་འདེབས་ལ་འབྱར་ཏེ་གནས་པ་ལ།",
    "target": "མཆིན་པ་ འདེབས་ ལ་ འབྱར་ ཏེ་ གནས་པ་ ལ །"
  },
  {
    "source": "དེ་གཉིས་སྒོམ་དུས་གོང་འོག་རྗེས་ནས་འདབ་བརྒྱད་གློ་བ་དཀར་པོ་ཁ་གྱེན་ལ་བསྟན་པ་མཆིན་པ་པདྨ་དམར་སྨུག་འདབ་བརྒྱད་ཁ་ཐུར་ལ་བསྟན།",
    "target": "དེ་ གཉིས་ སྒོམ་ དུས་ གོང་ འོག་ རྗེས་ ནས་ འདབ་ བརྒྱད་ གློ་བ་ དཀར་པོ་ ཁ་ གྱེན་ ལ་ བསྟན་པ་ མཆིན་པ་ པདྨ་ དམར་སྨུག་ འདབ་ བརྒྱད་ ཁ་ ཐུར་ ལ་ བསྟན །"
  },
  {
    "source": "དེ་གཉིས་རྩེ་ཅུང་ཟད་བསྣོལ་བ་གཞལ་ཡས་ཁང་གི་ཚུལ་དུ་བསམ།",
    "target": "དེ་ གཉིས་ རྩེ་ ཅུང་ཟད་ བསྣོལ་བ་ གཞལ་ཡས་ཁང་ གི་ ཚུལ་ དུ་ བསམ །"
  },
  {
    "source": "རྡོ་རྗེ་ལུས་ཀྱི་གནས་ལུགས་ལ།",
    "target": "རྡོ་རྗེ་ ལུས་ ཀྱི་ གནས་ལུགས་ ལ །"
  },
  {
    "source": "སྙིང་ག་ཐུར་ལ་བསྟན་ནས་གནས་ཀྱང་།",
    "target": "སྙིང་ག་ ཐུར་ ལ་ བསྟན་ ནས་ གནས་ ཀྱང་ །"
  },
  {
    "source": "བློས་གྱེན་ལ་བསླངས་ཏེ།",
    "target": "བློ ས་ གྱེན་ ལ་ བསླངས་ ཏེ །"
  },
  {
    "source": "པདྨ་གཉིས་ཀྱི་བར་དུ་གནས་པར་བསམ།",
    "target": "པདྨ་ གཉིས་ ཀྱི་ བར་ དུ་ གནས་པ ར་ བསམ །"
  },
  {
    "source": "སྙིང་དེའི་དབུས་སུ་རྩ་གསུམ་འདུས་པའི་མདུད་པ་ཧཱུྃ་གི་གཟུགས་སུ་གྲུབ་པ་ལ་དམིགས་པ་གཏད།",
    "target": "སྙིང་ དེ འི་ དབུས་ སུ་ རྩ་ གསུམ་ འདུས་པ འི་ མདུད་པ་ ཧཱུྃ་ གི་ གཟུགས་ སུ་ གྲུབ་པ་ ལ་ དམིགས་པ་ གཏད །"
  },
  {
    "source": "དེ་ནས་རྡོ་རྗེ་མཁའ་འགྲོ་བསྒོམ་སྟེ།",
    "target": "དེ་ ནས་ རྡོ་རྗེ་མཁའ་འགྲོ་ བསྒོམ་ སྟེ །"
  },
  {
    "source": "སྙིང་དབུས་ཀྱི་དེ་ཧེ་རུ་ཀ་སྐུ་མདོག་སྔོ་ནག་སྤྱན་གསུམ་པ་དམར་ཞིང་ཟླུམ་པ།",
    "target": "སྙིང་ དབུས་ ཀྱི་ དེ་ ཧེ་རུ་ཀ་ སྐུ་མདོག་ སྔོ་ནག་ སྤྱན་ གསུམ་པ་ དམར་ ཞིང་ ཟླུམ་པ །"
  },
  {
    "source": "མཆེ་བ་གཙིགས་ཤིང་།",
    "target": "མཆེ་བ་ གཙིགས་ ཤིང་ །"
  },
  {
    "source": "ཕྱག་གཉིས་རྡོ་རྗེ་དང་དྲིལ་བུ་འཛིན་པས་ཡུམ་ལ་འཁྱུད་པ།",
    "target": "ཕྱག་ གཉིས་ རྡོ་རྗེ་ དང་ དྲིལ་བུ་ འཛིན་པ ས་ ཡུམ་ ལ་ འཁྱུད་པ །"
  },
  {
    "source": "ཞབས་གཡས་གཉིས་སྟེང་དུ་བརྒྱད་གཡོན་ཟླ་སྟེང་དུ་བསྐུམ་པ།",
    "target": "ཞབས་ གཡས་ གཉིས་ སྟེང་ དུ་ བརྒྱད་ གཡོན་ ཟླ་ སྟེང་ དུ་ བསྐུམ་པ །"
  },
  {
    "source": "༼༤༢༩༽དབུའི་གཙུག་ཏོར་དང་བཅས་ཤིང་།",
    "target": "༼ ༤༢༩ ༽ དབུ འི་ གཙུག་ཏོར་ དང་ བཅས་ ཤིང་ །"
  },
  {
    "source": "རལ་པ་ལྔ་གཡོན་དུ་འཕྱང་བ།",
    "target": "རལ་པ་ ལྔ་ གཡོན་ དུ་ འཕྱང་བ །"
  },
  {
    "source": "ཡེ་ཤེས་ཀྱི་མེ་འབར་བའི་དབུས་ན་བཞུགས་པར་སྒོམ།",
    "target": "ཡེ་ཤེས་ ཀྱི་ མེ་ འབར་བ འི་ དབུས་ ན་ བཞུགས་པ ར་ སྒོམ །"
  },
  {
    "source": "ཡུམ་དྲན་ཙམ་ལས་ཞལ་ཕྱག་རྒྱས་པར་གསལ་གདབ་མི་དགོས་གང་དེའང་ཧཱུྃ་དེ་རང་བཞིན་གྱི་ཧེ་རུ་ཀའི་རྣམ་པར་གནས་པ་གསལ་འདེབས་པ་ཡིན་གྱིས།",
    "target": "ཡུམ་ དྲན་ ཙམ་ ལས་ ཞལ་ ཕྱག་ རྒྱས་པ ར་ གསལ་ གདབ་ མི་ དགོས་ གང་ དེ འང་ ཧཱུྃ་ དེ་ རང་བཞིན་ གྱི་ ཧེ་རུ་ཀ འི་ རྣམ་པ ར་ གནས་པ་ གསལ་འདེབས་པ་ ཡིན་ གྱིས །"
  },
  {
    "source": "ས་བོན་ལྟ་བུར་བསྒྱུར་ནས་སྒོམ་པ་ནི་མ་ཡིན་ནོ།།",
    "target": "ས་བོན་ ལྟ་བུ ར་ བསྒྱུར་ ནས་ སྒོམ་པ་ ནི་ མ་ ཡིན་ ནོ ། །"
  },
  {
    "source": "དེ་ནི་སྒོམ་པ་དམིགས་པའི་གནད་དོ།།",
    "target": "དེ་ ནི་ སྒོམ་པ་ དམིགས་པ འི་ གནད་ དོ ། །"
  },
  {
    "source": "གསུམ་པ་དགང་བ་རླུང་གི་གནད་ནི།",
    "target": "གསུམ་པ་ དགང་བ་ རླུང་ གི་ གནད་ ནི །"
  },
  {
    "source": "རླུང་རོ་ལན་གསུམ་བུས་ལ་ལྟོ་བ་ཅུང་ཟད་གཅེར།",
    "target": "རླུང་ རོ་ ལན་ གསུམ་ བུས་ ལ་ ལྟོ་བ་ ཅུང་ཟད་ གཅེར །"
  },
  {
    "source": "ལྕེ་རྐན་ལ་སྦྱར།",
    "target": "ལྕེ་ རྐན་ ལ་ སྦྱར །"
  },
  {
    "source": "མིག་ཅུང་ཟད་བགྲད།",
    "target": "མིག་ ཅུང་ཟད་ བགྲད །"
  },
  {
    "source": "སྤྱི་བོ་ས་ལ་ཐུག་པ་སྟེ་རླུང་ཧའི་གདངས་ཀྱིས་དྲངས་ཤིང་།",
    "target": "སྤྱི་བོ་ ས་ ལ་ ཐུག་པ་ སྟེ་ རླུང་ ཧ འི་ གདངས་ ཀྱིས་ དྲངས་ ཤིང་ །"
  },
  {
    "source": "རྔུབ་སྟེ་རོ་སྟོད་སྦུབ་ཅིང་སིབ་ཀྱིས་མནན།",
    "target": "རྔུབ་ སྟེ་ རོ་སྟོད་ སྦུབ་ ཅིང་ སིབ་ ཀྱིས་ མནན །"
  },
  {
    "source": "སྟེང་འོག་གི་རླུང་ཁ་སྦྱར་ལ།",
    "target": "སྟེང་འོག་ གི་ རླུང་ ཁ་ སྦྱར་ ལ །"
  },
  {
    "source": "སེམས་ཀྱི་དམིགས་པ་ཐུགས་རྡོ་རྗེའི་གདན་གྱི་པད་འདབ་རྣམས་འདར་ཁྲི་ལི་ལི་གཡོ་བར་བསམ་མོ།།",
    "target": "སེམས་ ཀྱི་ དམིགས་པ་ ཐུགས་ རྡོ་རྗེ འི་ གདན་ གྱི་ པད་འདབ་ རྣམས་ འདར་ ཁྲི་ ལི་ ལི་ གཡོ་བ ར་ བསམ་ མོ ། །"
  },
  {
    "source": "མི་ཐུབ་དལ་བུས་བཏང་།",
    "target": "མི་ ཐུབ་ དལ་བུ ས་ བཏང་ །"
  },
  {
    "source": "ཡང་སྤྱི་བོར་ས་ལ་ཐུག་པར་རྔུབ་སྟེ།",
    "target": "ཡང་ སྤྱི་བོ ར་ ས་ ལ་ ཐུག་པ ར་ རྔུབ་ སྟེ །"
  },
  {
    "source": "རླུང་ས་ལེན་མ་བྱ་བ་ཡིན་གསུངས།",
    "target": "རླུང་ ས་ ལེན་ མ་ བྱ་བ་ ཡིན་ གསུངས །"
  },
  {
    "source": "དེ་ལྟར་རྩ་བའི་འཁྲུལ་འཁོར་བདུན་དང་བསྲེལ་ཞིང་སྒོམ་པས་སྣང་བ་དཀར་དམར་ལམ་པ་འོང་ཞེས་པའི་དོན་དཀར་ལམ་ལམ་བྱུང་ན་འོང་བའི་རྟགས་དམར་ལམ་ལམ་བྱུང་ན་མི་འོང་བའི་རྟགས།",
    "target": "དེ་ ལྟ ར་ རྩ་བ འི་ འཁྲུལ་འཁོར་ བདུན་ དང་ བསྲེལ་ ཞིང་ སྒོམ་པ ས་ སྣང་བ་ དཀར་དམར་ ལམ་པ་ འོང་ ཞེས་ པ འི་ དོན་ དཀར་ ལམ་ ལམ་ བྱུང་ ན་ འོང་བ འི་ རྟགས་ དམར་ ལམ་ ལམ་ བྱུང་ ན་ མི་ འོང་བ འི་ རྟགས །"
  },
  {
    "source": "ཟས་བཅུད་ཅན་བཏང་ཞིང་སྒོམ།",
    "target": "ཟས་ བཅུད་ ཅན་ བཏང་ ཞིང་ སྒོམ །"
  },
  {
    "source": "ལྟེ་བར་དམིགས་པ་མང་པོ་སྒོམ་པས་གལ་ཏེ་རྣམ་ཤེས་འཕོ་བ་སྙམ་བྱེད།",
    "target": "ལྟེ་བ ར་ དམིགས་པ་ མང་པོ་ སྒོམ་པ ས་ གལ་ ཏེ་ རྣམ་ཤེས་ འཕོ་བ་ སྙམ་ བྱེད །"
  },
  {
    "source": "སྙིང་ག་ཚ་ལམ་ལམ་བྱེད་ན་བཙན་འཕྱོང་བཏང་།",
    "target": "སྙིང་ག་ ཚ་ལམ་ ལམ་ བྱེད་ ན་ བཙན་ འཕྱོང་ བཏང་ །"
  },
  {
    "source": "འོ་དོད་འབོད།",
    "target": "འོ་དོད་ འབོད །"
  },
  {
    "source": "དེས་ངེས་པར་སེལ་ལོ།།",
    "target": "དེ ས་ ངེས་པ ར་ སེལ་ ལོ ། །"
  },
  {
    "source": "གཉིས་པ་ཡན་ལག་གི་དམིགས་པ་ནི།",
    "target": "གཉིས་པ་ ཡན་ལག་ གི་ དམིགས་པ་ ནི །"
  },
  {
    "source": "འབར་དང་གཡོ་དང་བརྟན་པ་དང་།",
    "target": "འབར་ དང་ གཡོ་ དང་ བརྟན་པ་ དང་ །"
  },
  {
    "source": "ཞེས་པའི་དོན་ཉམས་སུ་ལེན་པ་ཡིན་ཏེ།",
    "target": "ཞེས་ པ འི་ དོན་ཉམས་ སུ་ ལེན་པ་ ཡིན་ ཏེ །"
  },
  {
    "source": "ལུས་སྐྱིལ་ཀྲུང་།",
    "target": "ལུས་ སྐྱིལ་ཀྲུང་ །"
  },
  {
    "source": "ལག་པ་མཐེ་བོས་སྲིན་ལག་གི་རྩ་བ་མནན་པའི་རྡོ་རྗེ་ཁུ་ཚུར་སྙིང་གར་བསྣོལ་ལ།",
    "target": "ལག་པ་ མཐེ་བོ ས་ སྲིན་ལག་ གི་ རྩ་བ་ མནན་པ འི་ རྡོ་རྗེ་ ཁུ་ཚུར་ སྙིང་ག ར་ བསྣོལ་ ལ །"
  },
  {
    "source": "སེམས་ཀྱི་དམིགས་པ་ལུས་ཀྱི་སྤྱི་གཙུག་ནས་གསང་གནས་ཀྱི་བར་ལ།",
    "target": "སེམས་ ཀྱི་ དམིགས་པ་ ལུས་ ཀྱི་ སྤྱི་གཙུག་ ནས་ གསང་གནས་ ཀྱི་ བར་ ལ །"
  },
  {
    "source": "རྩ་དབུ་༼༤༣༠༽མ་སྦོམ་ཕྲ་གྲོ་སོགས་ཙམ་ཁ་དོག་དམར་པོ་ཡ་ཡོ་དང་ཁྱག་ཁྱོག་མེད་པ་ཐད་ལ་པི་རི་བ་གཅིག་བསམ།",
    "target": "རྩ་ དབུ་ ༼ ༤༣༠ ༽ མ་ སྦོམ་ཕྲ་ གྲོ་ སོགས་ ཙམ་ ཁ་དོག་ དམར་པོ་ ཡ་ཡོ་ དང་ ཁྱག་ ཁྱོག་ མེད་པ་ ཐད་ ལ་ པི་ རི་བ་ གཅིག་ བསམ །"
  },
  {
    "source": "རྡོ་རྗེའི་རྩ་བར་བདུད་བཞིས་ཟིལ་གྱིས་མི་གནོན་པའི་ཧཱུྃ་མེ་འབར་བ་མགོ་བོ་གྱེན་བསྟན་ཅིག་བསམ།",
    "target": "རྡོ་རྗེ འི་ རྩ་བ ར་ བདུད་ བཞི ས་ ཟིལ་ གྱིས་ མི་ གནོན་པ འི་ ཧཱུྃ་ མེ་ འབར་བ་ མགོ་བོ་ གྱེན་ བསྟན་ ཅིག་ བསམ །"
  },
  {
    "source": "སྤྱི་གཙུག་ཏུ་བྱང་སེམས་ཀྱིས་གང་བའི་ཧཾ་མགོ་ཐུར་བསྟན་ཅིག་བསམ།",
    "target": "སྤྱི་གཙུག་ ཏུ་ བྱང་སེམས་ ཀྱིས་ གང་བ འི་ ཧཾ་ མགོ་ ཐུར་ བསྟན་ ཅིག་ བསམ །"
  },
  {
    "source": "མགོ་ས་ལ་བཏུད་དེ་རླུང་སྣ་བུག་གཉིས་ནས་རྔུབ་ལ་ཁ་སྦྱར་བས་ཧཱུྃ་ལས་ཧཱུྃ་མེ་འབར་བ་མང་པོ་མཆེད།",
    "target": "མགོ་ ས་ ལ་ བཏུད་ དེ་ རླུང་ སྣ་ བུག་ གཉིས་ ནས་ རྔུབ་ ལ་ ཁ་ སྦྱར་བ ས་ ཧཱུྃ་ ལས་ ཧཱུྃ་ མེ་ འབར་བ་ མང་པོ་ མཆེད །"
  },
  {
    "source": "དབུ་མར་ཡར་མར་ཁྲོལ་ཁྲོལ་སོང་བས་ཧཾ་གི་བྱང་སེམས་ལ་ཞུ་བས།",
    "target": "དབུ་མ ར་ ཡར་མ ར་ ཁྲོལ་ ཁྲོལ་ སོང་བ ས་ ཧཾ་ གི་ བྱང་སེམས་ ལ་ ཞུ་བ ས །"
  },
  {
    "source": "སྤྱི་བོའི་རྩ་འདབ་སོ་གཉིས་མེར་གྱིས་གང་བར་བསྒོམས་ཏེ།",
    "target": "སྤྱི་བོ འི་ རྩ་ འདབ་ སོ་ གཉིས་ མེར་ གྱིས་ གང་བ ར་ བསྒོམས་ ཏེ །"
  },
  {
    "source": "དེ་ནས་ཧཱུྃ་དེ་ཐེམ་བུ་བཀག་པ་བཞིན་བསམ།",
    "target": "དེ་ ནས་ ཧཱུྃ་ དེ་ ཐེམ་བུ་ བཀག་པ་ བཞིན་ བསམ །"
  },
  {
    "source": "མར་འཛག་པ་ལྟ་བུ་ནི་མ་ཡིན་ནོ།།",
    "target": "མར་ འཛག་པ་ ལྟ་བུ་ ནི་ མ་ ཡིན་ ནོ ། །"
  },
  {
    "source": "སྐབས་སུ་མན་ངག་བཞིན་ཧ་རིང་བགྲང་།",
    "target": "སྐབས་ སུ་ མན་ངག་ བཞིན་ ཧ་ རིང་ བགྲང་ །"
  },
  {
    "source": "དེ་ལ་གསལ་བ་དང་།",
    "target": "དེ་ ལ་ གསལ་བ་ དང་ །"
  },
  {
    "source": "མགྲིན་པ་སྙིང་གའི་འཁོར་ལོ་རྣམས་ཀྱང་གང་བར་བསམ།",
    "target": "མགྲིན་པ་ སྙིང་ག འི་ འཁོར་ལོ་ རྣམས་ ཀྱང་ གང་བ ར་ བསམ །"
  },
  {
    "source": "མཐར་ལུས་ཐམས་ཅད་གང་བར་བསྒོམས་ཏེ།",
    "target": "མཐ ར་ ལུས་ ཐམས་ཅད་ གང་བ ར་ བསྒོམས་ ཏེ །"
  },
  {
    "source": "བདེ་བཞིན་དུ་སྟོང་།",
    "target": "བདེ་ བཞིན་ དུ་ སྟོང་ །"
  },
  {
    "source": "སྟོང་བཞིན་དུ་བདེ་བ།",
    "target": "སྟོང་ བཞིན་ དུ་ བདེ་བ །"
  },
  {
    "source": "བདེ་སྟོང་གཉིས་མེད་དུ་བསམ།",
    "target": "བདེ་སྟོང་ གཉིས་ མེད་ དུ་ བསམ །"
  },
  {
    "source": "དེ་ལྟ་བུའི་ལྷའི་སྐུ་འཇའ་ཚོན་ལྟ་བུ་ལ་དམིགས་པ་གཏད་དོ།།",
    "target": "དེ་ ལྟ་བུ འི་ ལྷ འི་ སྐུ་ འཇའ་ ཚོན་ ལྟ་བུ་ ལ་ དམིགས་པ་ གཏད་ དོ ། །"
  },
  {
    "source": "ཉམས་ཅི་སྐྱེས་བྱུང་རྒྱལ་དུ་བསྐྱང་།",
    "target": "ཉམས་ ཅི་ སྐྱེས་ བྱུང་རྒྱལ་ དུ་ བསྐྱང་ །"
  },
  {
    "source": "དེ་དག་གི་སྐབས་སུ་རྡུལ་ཆེར་བྱུང་ན་ལག་པས་སྐེམ་མཉེ།",
    "target": "དེ་ དག་ གི་ སྐབས་ སུ་ རྡུལ་ ཆེ ར་ བྱུང་ ན་ ལག་པ ས་ སྐེམ་ མཉེ །"
  },
  {
    "source": "སྟེང་དུ་གཅུན་དྲག་པས་སྣ་ཁྲག་བྱུང་ན་གན་རྐྱལ་དུ་ཉལ་ཏེ།",
    "target": "སྟེང་ དུ་ གཅུན་ དྲག་པ ས་ སྣ་ཁྲག་ བྱུང་ ན་ གན་རྐྱལ་ དུ་ ཉལ་ ཏེ །"
  },
  {
    "source": "ཅུང་ཟད་མིག་ལ་ལག་པ་གཉིས་ཁུ་ཚུར་མགྲིན་པར་བརྐྱང་བས་འཆད།",
    "target": "ཅུང་ཟད་ མིག་ ལ་ ལག་པ་ གཉིས་ ཁུ་ཚུར་ མགྲིན་པ ར་ བརྐྱང་ བ ས་ འཆད །"
  },
  {
    "source": "དེས་མ་ཆད་ན་སྒྲོ་བ་འཁྱིག་པ་ལག་ལེན་བཞིན་བྱ།",
    "target": "དེ ས་ མ་ ཆད་ ན་ སྒྲོ་བ་ འཁྱིག་པ་ ལག་ལེན་ བཞིན་ བྱ །"
  },
  {
    "source": "འཛག་པ་བྱུང་ན་དབང་བཞི་པའི་ལག་ལེན་བཞིན་ནོ།།",
    "target": "འཛག་པ་ བྱུང་ ན་ དབང་ བཞི་པ འི་ ལག་ལེན་ བཞིན་ ནོ ། །"
  },
  {
    "source": "དེ་ལྟར་རྩ་བ་དང་ཡན་ལག་གི་དམིགས་པ་རེས་མོས་སུ་བསྒོམས་ཏེ་དངོས་གཞིའོ།།",
    "target": "དེ་ ལྟ ར་ རྩ་བ་ དང་ ཡན་ལག་ གི་ དམིགས་པ་ རེས་མོ ས་ སུ་ བསྒོམས་ ཏེ་ དངོས་ གཞི འོ ། །"
  },
  {
    "source": "གཞན་རྣམས་ནི་འཁྲིད་ཡིག་ཏུ་གསལ་ལ་འཁྲིད་ཡིག་ཏུ་གློ་བ་སྟེང་དང་།",
    "target": "གཞན་ རྣམས་ ནི་ འཁྲིད་ ཡིག་ ཏུ་ གསལ་ ལ་ འཁྲིད་ ཡིག་ ཏུ་ གློ་བ་ སྟེང་ དང་ །"
  },
  {
    "source": "མཆིན་པ་འོག་ཏུ་བསྒོམ་པར་གསུངས་ལ།",
    "target": "མཆིན་པ་ འོག་ ཏུ་ བསྒོམ་པ ར་ གསུངས་ ལ །"
  },
  {
    "source": "འདིར་སྟེང་འོག་བརྗེ་བ་ནི་བླ་མའི་མན་ངག་དང་།",
    "target": "འདི ར་ སྟེང་ འོག་ བརྗེ་བ་ ནི་ བླ་མ འི་ མན་ངག་ དང་ །"
  },
  {
    "source": "སྙིང་རྩ་འབྲེལ་བས་ལས་དང་པོ་ལ་སྙིང་གྱེན་དུ་བསླང་བའི་༼༤༣༡༽དམིགས་པ་བདེ་བའི་ཕྱིར་ཡིན་གསུངས།",
    "target": "སྙིང་ རྩ་ འབྲེལ་བ ས་ ལས་ དང་པོ་ ལ་ སྙིང་ གྱེན་ དུ་ བསླང་བ འི་ ༼ ༤༣༡ ༽ དམིགས་པ་ བདེ་བ འི་ ཕྱི ར་ ཡིན་ གསུངས །"
  },
  {
    "source": "འཕྲུལ་འཁོར་སོ་གཉིས་ནི་རྩ་བ་ནས་མ་བཤད་པས་ཅིས་ཀྱང་དགོས་པ་མ་ཡིན་ལ།",
    "target": "འཕྲུལ་འཁོར་ སོ་ གཉིས་ ནི་ རྩ་བ་ ནས་ མ་ བཤད་པ ས་ ཅི ས་ ཀྱང་ དགོས་པ་ མ་ ཡིན་ ལ །"
  },
  {
    "source": "བྱས་ན་འགལ་བ་མེད་ཅེས་གསུངས་སོ།།",
    "target": "བྱས་ ན་ འགལ་བ་ མེད་ ཅེས་ གསུངས་ སོ ། །"
  },
  {
    "source": "ལམ་སྦས་ཏེ་བཤད་པའི་མན་ངག་གི་སྙིང་ཁུ་རྗེ་བཙུན་དམ་པ་དཀོན་མཆོག་རྒྱལ་མཚན་དཔལ་བཟང་པོའི་གསུང་ལས་ཇི་ལྟར་བྱོན་པ་བཞིན།",
    "target": "ལམ་ སྦས་ ཏེ་ བཤད་པ འི་ མན་ངག་ གི་ སྙིང་ཁུ་ རྗེ་བཙུན་དམ་པ་ དཀོན་མཆོག་ རྒྱལ་མཚན་ དཔལ་བཟང་པོ འི་ གསུང་ ལས་ ཇི་ ལྟ ར་ བྱོན་པ་ བཞིན །"
  },
  {
    "source": "བྱ་བཏང་པ་མ་ཏིའི་མིང་ཅན་གྱིས་རང་གི་བརྗེད་བྱང་ཙམ་དུ་ཡི་གེར་བཀོད་པ་ལ།",
    "target": "བྱ་ བཏང་པ་ མ་ཏི འི་ མིང་ཅན་ གྱིས་ རང་ གི་ བརྗེད་ བྱང་ ཙམ་ དུ་ ཡི་གེ ར་ བཀོད་པ་ ལ །"
  },
  {
    "source": "ཆོས་བདག་མཁའ་འགྲོའི་ཚོགས་ཀྱིས་བཟོད་པར་མཛད་ནས་བྱིན་གྱིས་བརླབ་ཏུ་གསོལ།",
    "target": "ཆོས་བདག་ མཁའ་འགྲོ འི་ ཚོགས་ ཀྱིས་ བཟོད་པ ར་ མཛད་ ནས་ བྱིན་ གྱིས་ བརླབ་ ཏུ་ གསོལ །"
  },
  {
    "source": "བདག་ཅག་གི་ལམ་ཟབ་མོ་སྒྲུབ་པའི་རྣལ་འབྱོར་པ་རྣམས་ཀྱི་བར་དུ་གཅོད་པ་ཞི་ཞིང་།",
    "target": "བདག་ཅག་ གི་ ལམ་ ཟབ་མོ་ སྒྲུབ་པ འི་ རྣལ་འབྱོར་པ་ རྣམས་ ཀྱི་ བར་ དུ་ གཅོད་པ་ ཞི་ ཞིང་ །"
  },
  {
    "source": "རིམ་གཉིས་ཀྱི་རྣལ་འབྱོར་མཐར་ཕྱིན་ནས་སེམས་ཅན་དཔག་ཏུ་མེད་པའི་དོན་བྱེད་པར་གྱུར་ཅིག།",
    "target": "རིམ་ གཉིས་ ཀྱི་ རྣལ་འབྱོར་ མཐ ར་ ཕྱིན་ ནས་ སེམས་ཅན་ དཔག་ ཏུ་ མེད་པ འི་ དོན་ བྱེད་པ ར་ གྱུར་ ཅིག །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  },
  {
    "source": "༼༤༣༢༽",
    "target": "༼ ༤༣༢ ༽"
  }
]
