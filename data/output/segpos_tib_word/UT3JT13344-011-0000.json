[
  {
    "source": "༄༅།།",
    "target": "༄༅ ། །"
  },
  {
    "source": "བཅོམ་ལྡན་འདས་མི་འཁྲུགས་པའི་སྒྲུབ་ཐབས་ཀྱི་རྣམ་བཤད་བསྡུས་པ་བཞུགས་སོ།།",
    "target": "བཅོམ་ལྡན་འདས་ མི་ འཁྲུགས་པ འི་ སྒྲུབ་ཐབས་ ཀྱི་ རྣམ་བཤད་ བསྡུས་པ་ བཞུགས་ སོ ། །"
  },
  {
    "source": "ན་མོ་མ་ཧཱ་སརྦ་ཛྙཱ་དརྴ་དྷརྨཱ་ཀ་རཱ་ཡ།",
    "target": "ན་མོ་ མ་ཧཱ་ སརྦ་ཛྙཱ་ དརྴ་ དྷརྨཱ་ ཀ་ རཱ་ ཡ །"
  },
  {
    "source": "དེ་ལ་ཇོ་བོ་ལུགས་ཀྱི་མི་འཁྲུགས་པའི་སྒྲུབ་ཐབས་ཀྱི་རྣམ་བཤད་ཉུང་ངུ་ཞིག་བྲི་བ་ལ།",
    "target": "དེ་ ལ་ ཇོ་བོ་ ལུགས་ ཀྱི་ མི་ འཁྲུགས་པ འི་ སྒྲུབ་ཐབས་ ཀྱི་ རྣམ་བཤད་ ཉུང་ངུ་ ཞིག་ བྲི་བ་ ལ །"
  },
  {
    "source": "ཀླད་ཀྱི་དོན་དང་གཞུང་གི་དོན་གཉིས་ལས།",
    "target": "ཀླད་ ཀྱི་ དོན་ དང་ གཞུང་ གི་ དོན་ གཉིས་ ལས །"
  },
  {
    "source": "དང་པོ་ནི་སྒྲུབ་ཐབས་འདིའི་རྩ་བ་ནི་བོད་རྣམས་ཀྱིས་ལས་ཀྱི་སྒྲིབ་པ་སྦྱོང་བ་ཞེས་བྱ་བའི་གཟུངས་མདོ་འདི་ཡིན་པར་འདོད་ཀྱང་སྒྲོལ་མར་ཡབ་གྱེན་བརྫེས་ཀྱི་རྒྱུད་ལས་འདིའི་ལྷ་སྔགས་དག་གསལ་བར་བསྟན་པའི་ཕྱིར་ཇོ་བོ་ཆེན་པོས་ཀྱང་རྒྱུད་འདི་པ་བརྟེན་ནས་མཛད་པ་ཡིན་པར་མངོན་ནོ།།",
    "target": "དང་པོ་ ནི་ སྒྲུབ་ཐབས་ འདི འི་ རྩ་བ་ ནི་ བོད་ རྣམས་ ཀྱིས་ ལས་ ཀྱི་ སྒྲིབ་པ་ སྦྱོང་བ་ ཞེས་ བྱ་བ འི་ གཟུངས་ མདོ་ འདི་ ཡིན་པ ར་ འདོད་ ཀྱང་ སྒྲོལ་མ ར་ ཡབ་ གྱེན་ བརྫེས་ ཀྱི་ རྒྱུད་ ལས་ འདི འི་ ལྷ་ སྔགས་ དག་ གསལ་བ ར་ བསྟན་པ འི་ ཕྱི ར་ ཇོ་བོ་ ཆེན་པོ ས་ ཀྱང་ རྒྱུད་ འདི་པ་ བརྟེན་ ནས་ མཛད་པ་ ཡིན་པ ར་ མངོན་ ནོ ། །"
  },
  {
    "source": "རྣལ་འབྱོར་རྒྱུད་དུ་བཀྲལ་བར་འདོད་པའང་རྣམ་པར་འཁྱམས་པ་སྟེ་རྒྱུད་དེའི་ཐུན་མོང་མིན་པའི་སྒེར་ཆོས་ཕྱག་རྒྱ་བཞིའི་རྒྱས་འདེབས་སོགས་རྡོར་དབྱིངས་ཀྱི་ཆོ་གའི་ཆིངས་རྣམས་མ་བཤད་པའི་ཕྱིར་རོ།།",
    "target": "རྣལ་འབྱོར་ རྒྱུད་ དུ་ བཀྲལ་ བ ར་ འདོད་པ འང་ རྣམ་པ ར་ འཁྱམས་པ་ སྟེ་ རྒྱུད་ དེ འི་ ཐུན་མོང་ མིན་པ འི་ སྒེ ར་ ཆོས་ ཕྱག་རྒྱ་ བཞི འི་ རྒྱ ས་ འདེབས་ སོགས་ རྡོར་ དབྱིངས་ ཀྱི་ ཆོ་ག འི་ ཆིངས་ རྣམས་ མ་ བཤད་པ འི་ ཕྱི ར་ རོ ། །"
  },
  {
    "source": "རིགས་ལྔ་དང་རིགས་ལྔའི་སྡོམ་བཟུང་ཡོད་པས་སོ་སྙམ་ནའང་།",
    "target": "རིགས་ ལྔ་ དང་ རིགས་ ལྔ འི་ སྡོམ་ བཟུང་ ཡོད་པ ས་ སོ་ སྙམ་ ན འང་ །"
  },
  {
    "source": "ས་པཎ་གྱིས།",
    "target": "ས་པཎ་ གྱིས །"
  },
  {
    "source": "སྤྱོད་པའི་རྒྱུད་ལ་རིགས་ལྔ་ཡི།།",
    "target": "སྤྱོད་པ འི་ རྒྱུད་ ལ་ རིགས་ ལྔ་ ཡི ། །"
  },
  {
    "source": "དོན་གྲུབ་ན་ཡང་ཐ་སྙད་མེད།།",
    "target": "དོན་ གྲུབ་ ན་ ཡང་ ཐ་སྙད་ མེད ། །"
  },
  {
    "source": "ཅེས་རིགས་ལྔའི་ཐ་སྙད་མི་མཛད་ཀྱང་དོན་རིགས་ལྔ་ཡོད་པར་གསུངས་པ་ལྟར་རོ།།",
    "target": "ཅེས་ རིགས་ ལྔ འི་ ཐ་སྙད་ མི་ མཛད་ ཀྱང་ དོན་ རིགས་ ལྔ་ ཡོད་པ ར་ གསུངས་པ་ ལྟ ར་ རོ ། །"
  },
  {
    "source": "ཁ་ཅིག་གིས་བྱ་རྒྱུད་བདག་བསྐྱེད་ཅན་གྱི་ཁུངས་སུ་འདྲེན་མོད་བྱ་རྒྱུད་ལ་བདག་བསྐྱེད་མེད་པ་ནི་ཡེ་ཤེས་རྡོ་རྗེ་ཀུན་བཏུས་ཀྱི་རྒྱུད་སོགས་དང་།",
    "target": "ཁ་ ཅིག་ གིས་ བྱ་རྒྱུད་ བདག་ བསྐྱེད་ ཅན་ གྱི་ ཁུངས་ སུ་ འདྲེན་ མོད་ བྱ་རྒྱུད་ ལ་ བདག་ བསྐྱེད་ མེད་པ་ ནི་ ཡེ་ཤེས་རྡོ་རྗེ་ ཀུན་བཏུས་ ཀྱི་ རྒྱུད་ སོགས་ དང་ །"
  },
  {
    "source": "རྒྱ་གར་བ་ཐམས་ཅད་དགོངས་པ་མཐུན།",
    "target": "རྒྱ་གར་ བ་ ཐམས་ཅད་ དགོངས་པ་ མཐུན །"
  },
  {
    "source": "ལྷ་དྲུག་གི་རྣམ་བཞག་ཀྱང་མདུན་དུ་ལྷ་བསྐྱེད་པ་ལའང་སྦྱོར་ཆོག་མོད།",
    "target": "ལྷ་ དྲུག་ གི་ རྣམ་ བཞག་ ཀྱང་ མདུན་ དུ་ ལྷ་ བསྐྱེད་པ་ ལ འང་ སྦྱོར་ ཆོག་ མོད །"
  },
  {
    "source": "ལྷ་དྲུག་གི་རྣམ་བཞག་བཤད་པའི་བསམ་གཏན་ཕྱི་མའི་རྒྱུད་འདི་ནི་བྱ་སྤྱོད་ཐུན་མོང་གི་རྒྱུད་ཡིན་ཅིང་།",
    "target": "ལྷ་ དྲུག་ གི་ རྣམ་ བཞག་ བཤད་པ འི་ བསམ་གཏན་ ཕྱི་མ འི་ རྒྱུད་ འདི་ ནི་ བྱ་སྤྱོད་ ཐུན་མོང་ གི་ རྒྱུད་ ཡིན་ ཅིང་ །"
  },
  {
    "source": "སངས་རྒྱས་གསང་བས་མཛད་པར་གྲགས་པའི་རྣམ་འཇོམས་འགྲེལ་པ་དེ་ཡང་མཆོད་དང་གསོལ་བ་ལྷ་དྲུག་བསྒོམ།",
    "target": "སངས་རྒྱས་གསང་བ ས་ མཛད་པ ར་ གྲགས་པ འི་ རྣམ་ འཇོམ ས་ འགྲེལ་པ་ དེ་ ཡང་ མཆོད་ དང་ གསོལ་བ་ ལྷ་ དྲུག་ བསྒོམ །"
  },
  {
    "source": "སྟོང་པ་ཡི་གེ་སྒྲ་གཟུགས་དང་།",
    "target": "སྟོང་པ་ ཡི་གེ་ སྒྲ་ གཟུགས་ དང་ །"
  },
  {
    "source": "ཞེས་པའི་རྒྱ་དཔེར་བྱས་ན་ཡི་གེ་བརྒྱད་པ་ལ་ཁ་སྒོའི་སྡེབ་སྦྱོར་ཀྱང་ཚིག་རྐང་གཉིས་ལ་འགྲིགས་དཀའ་བར་སྣང་ཞིང་ཇོ་ནང་ཀུན་སྙིང་གིས་བོད་སྔ་མའི་ཟིན་བྲིས་བཟང་པོ་ཞིག་ཏུ་སྣང་ཞིང་།",
    "target": "ཞེས་ པ འི་ རྒྱ་ དཔེ ར་ བྱས་ ན་ ཡི་གེ་ བརྒྱད་པ་ ལ་ ཁ་སྒོ འི་ སྡེབ་སྦྱོར་ ཀྱང་ ཚིག་ རྐང་གཉིས་ ལ་ འགྲིགས་ དཀའ་བ ར་ སྣང་ ཞིང་ ཇོ་ ནང་ ཀུན་ སྙིང་ གིས་ བོད་ སྔ་མ འི་ ཟིན་ བྲི ས་ བཟང་པོ་ ཞིག་ ཏུ་ སྣང་ ཞིང་ །"
  },
  {
    "source": "ལྷ་དྲུག་གི་རྣམ་བཞག་ནི་སྤྱོད་རྒྱུད་ཀྱི་ལུགས་བཟང་མ་ཡིན་ཅིང་།",
    "target": "ལྷ་ དྲུག་ གི་ རྣམ་ བཞག་ ནི་ སྤྱོད་རྒྱུད་ ཀྱི་ ལུགས་ བཟང་ མ་ ཡིན་ ཅིང་ །"
  },
  {
    "source": "བྱ་རྒྱུད་ལའང་མདུན་བསྐྱེད་ཀྱི་དབང་དུ་གསུངས་པའོ།།",
    "target": "བྱ་རྒྱུད་ ལ འང་ མདུན་ བསྐྱེད་ ཀྱི་ དབང་ དུ་ གསུངས་པ འོ ། །"
  },
  {
    "source": "ཞེས་གསུངས་པ་ལྟར་རོ།།",
    "target": "ཞེས་ གསུངས་པ་ ལྟ ར་ རོ ། །"
  },
  {
    "source": "བུ་སྟོན་རིན་པོ་ཆེའི་རྡོ་རྗེ་མི་འཁྲུགས་པ་ལྷ་བཅུ་གསུམ་གྱི་སྒྲུབ་དཀྱིལ་ནི་ཚེ་དཔག་མེད་གསུང་གི་དཀྱིལ་འཁོར་གྱི་གཙོ་བོ་འཕོ་བའི་ལུགས་ཡིན་གྱི་གཞུང་འདི་ལ་བརྟེན་པ་མ་ཡིན་པས་དེ་དང་ནོར་བར་མི་བྱའོ།།",
    "target": "བུ་ སྟོན་ རིན་པོ་ཆེ འི་ རྡོ་རྗེ་ མི་འཁྲུགས་པ་ ལྷ་ བཅུ་ གསུམ་ གྱི་ སྒྲུབ་ དཀྱིལ་ ནི་ ཚེ་ དཔག་མེད་ གསུང་ གི་ དཀྱིལ་འཁོར་ གྱི་ གཙོ་བོ་ འཕོ་བ འི་ ལུགས་ ཡིན་ གྱི་ གཞུང་ འདི་ ལ་ བརྟེན་པ་ མ་ ཡིན་པ ས་ དེ་ དང་ ནོར་བ ར་ མི་ བྱ འོ ། །"
  },
  {
    "source": "རྩ་བ་བྱ་རྒྱུད་རྡོ་རྗེའི་རིགས་སུ་འདོད་ནས་རྡོ་རྗེ་མི་འཁྲུགས་པ་ཟེར་བ་རྣམས་ནི།",
    "target": "རྩ་བ་ བྱ་ རྒྱུད་ རྡོ་རྗེ འི་ རིགས་ སུ་ འདོད་ ནས་ རྡོ་རྗེ་ མི་ འཁྲུགས་པ་ ཟེར་བ་ རྣམས་ ནི །"
  },
  {
    "source": "རྩ་བར།",
    "target": "རྩ་བ ར །"
  },
  {
    "source": "གཤེགས་རིགས་ཀྱི་དམ་རྒྱ་བཅས་ལ།",
    "target": "གཤེགས་ རིགས་ ཀྱི་ དམ་རྒྱ་ བཅས་ ལ །"
  },
  {
    "source": "ཨོཾ་ཏ་ཐཱ་ག་ཏོདྦྷ་བ་ཞེས་གསུངས་པ་དང་།",
    "target": "ཨོཾ་ ཏ་ ཐཱ་ ག་ ཏོདྦྷ་བ་ ཞེས་ གསུངས་པ་ དང་ །"
  },
  {
    "source": "གཟུངས་སྔགས་ཀྱི།",
    "target": "གཟུངས་སྔགས་ ཀྱི །"
  },
  {
    "source": "ན་མོ་བྷ་ག་བ་ཏེ་ཨཀྵོ་བྷྱཱ་ཡ་ཏ་ཐཱ་ག་ཏཱ་ཡ།",
    "target": "ན་མོ་ བྷ་ག་བ་ ཏེ་ ཨཀྵོ་ བྷྱཱ་ ཡ་ཏ་ ཐཱ་ ག་ཏཱ་ ཡ །"
  },
  {
    "source": "ཞེས་པ་གསུངས་ཀྱི།",
    "target": "ཞེས་ པ་ གསུངས་ ཀྱི །"
  },
  {
    "source": "བཛྲ་ཨ་ཀྵོ་བྷྱ་ཞེས་དང་།",
    "target": "བཛྲ་ ཨ་ ཀྵོ་ བྷྱ་ ཞེས་ དང་ །"
  },
  {
    "source": "རྡོར་རིགས་ཀྱི་དམ་རྒྱ་བཅས་ནས།",
    "target": "རྡོ ར་ རིགས་ ཀྱི་ དམ་རྒྱ་ བཅས་ ནས །"
  },
  {
    "source": "ཨོཾ་བཛྲོ་བྷ་བ།",
    "target": "ཨོཾ་ བཛྲོ་ བྷ་བ །"
  },
  {
    "source": "ཞེས་མ་གསུངས་པ་འདི་གཟིགས་སམ།",
    "target": "ཞེས་ མ་ གསུངས་པ་ འདི་ གཟིགས་ སམ །"
  },
  {
    "source": "ཆ་ལུགས་ཀྱང་སྤྲུལ་སྐུ་ཡིན་པ་ནི།",
    "target": "ཆ་ལུགས་ ཀྱང་ སྤྲུལ་སྐུ་ ཡིན་པ་ ནི །"
  },
  {
    "source": "སྤྱིར་དམ་ཚིག་གསུམ་བཀོད་སོགས་བྱ་རྒྱུད་གཤེགས་རིགས་ཐམས་ཅད་ཆགས་བྲལ་གྱི་རྣམ་པ་ཅན་ཡིན་པ་དང་།",
    "target": "སྤྱི ར་ དམ་ཚིག་ གསུམ་ བཀོད་ སོགས་ བྱ་རྒྱུད་ གཤེགས་ རིགས་ ཐམས་ ཅད་ ཆགས་ བྲལ་ གྱི་ རྣམ་པ་ ཅན་ ཡིན་པ་ དང་ །"
  },
  {
    "source": "སྣར་ཐང་བརྒྱ་རྩ་ནས་ཀྱང་གསུངས་པའི་ཕྱིར་རོ།།",
    "target": "སྣར་ཐང་ བརྒྱ་ རྩ་ ནས་ ཀྱང་ གསུངས་པ འི་ ཕྱི ར་ རོ ། །"
  },
  {
    "source": "བྱ་རྒྱུད་རང་རྐང་དུ་འདོད་པ་རྣམས་ཀྱང་ཆེས་མི་རིགས་ཏེ།",
    "target": "བྱ་རྒྱུད་ རང་ རྐང་ དུ་ འདོད་པ་ རྣམས་ ཀྱང་ ཆེས་ མི་ རིགས་ ཏེ །"
  },
  {
    "source": "སྔར་བཤད་པའི་ཡེ་ཤེས་རྡོ་རྗེ་ཀུན་བཏུས་སོགས་དང་ཇོ་བོའི་གཞུང་དང་འགལ་བའི་ཕྱིར་རོ།།",
    "target": "སྔ ར་ བཤད་པ འི་ ཡེ་ཤེས་རྡོ་རྗེ་ ཀུན་བཏུས་ སོགས་ དང་ ཇོ་བོ འི་ གཞུང་ དང་ འགལ་བ འི་ ཕྱི ར་ རོ ། །"
  },
  {
    "source": "དེ་བས་ན་རང་ལུགས་ནི་བྱ་རྒྱུད་སྤྱོད་རྒྱུད་དུ་བཀྲལ་བ་ཡིན་པར་བདག་གི་བླ་མས་བཞེད་ཅིང་ཇོ་ནང་ཀུན་སྙིང་སོགས་ཀྱིས་ཀྱང་དེ་ལྟར་བཞེད་དོ།།",
    "target": "དེ་བ ས་ ན་ རང་ ལུགས་ ནི་ བྱ་རྒྱུད་ སྤྱོད་རྒྱུད་ དུ་ བཀྲལ་བ་ ཡིན་པ ར་ བདག་ གི་ བླ་མ ས་ བཞེད་ ཅིང་ ཇོ་ ནང་ ཀུན་ སྙིང་ སོགས་ ཀྱིས་ ཀྱང་ དེ་ ལྟ ར་ བཞེད་ དོ ། །"
  },
  {
    "source": "གཉིས་པ་གཞུང་དོན་ལ་སྦྱོར་དངོས་གཉིས།",
    "target": "གཉིས་པ་ གཞུང་ དོན་ ལ་ སྦྱོར་ དངོས་ གཉིས །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "སྒྲུབ་པོ་དམ་ཚིག་ལྡན་པ་ཡིས།།",
    "target": "སྒྲུབ་པོ་ དམ་ཚིག་ ལྡན་པ་ ཡིས ། །"
  },
  {
    "source": "དགོན་པའམ་གྲོང་མཐའ་ལ་སོགས་པར།།",
    "target": "དགོན་པ འམ་ གྲོང་ མཐའ་ ལ་ སོགས་པ ར ། །"
  },
  {
    "source": "ཁྲུས་བྱས་གཙང་མར་བྱས་པ་ཡི།།",
    "target": "ཁྲུས་ བྱས་ གཙང་མ ར་ བྱས་པ་ ཡི ། །"
  },
  {
    "source": "ལས་བྱས་བདེ་བའི་སྟན་ལ་འཁོད།།",
    "target": "ལས་ བྱས་ བདེ་བ འི་ སྟན་ ལ་ འཁོད ། །"
  },
  {
    "source": "ཅེས་གསུངས་པ་ལྟར།",
    "target": "ཅེས་ གསུངས་པ་ ལྟ ར །"
  },
  {
    "source": "ཁྲུས་ཆོག་སོགས་རྒྱས་པར་བྱ་རྒྱུད་རང་རྐང་ལྟར་བྱས་ན་ལེགས་མོད།",
    "target": "ཁྲུས་ ཆོག་ སོགས་ རྒྱས་པ ར་ བྱ་རྒྱུད་ རང་ རྐང་ ལྟ ར་ བྱས་ ན་ ལེགས་ མོད །"
  },
  {
    "source": "མདོར་བསྡུ་ན་ཁྲུས་ཆུ་དང་བསང་གཏོར་བྱིན་རླབས་ཙམ་བྱས་ཀྱང་འཐུས་པས་ཁྲོ་བོ་བདུད་རྩི་ཐབས་སྦྱོར་གྱི་ཕྱག་རྒྱ་བཅིངས་ལ།",
    "target": "མདོ ར་ བསྡུ་ ན་ ཁྲུས་ཆུ་ དང་ བསང་གཏོར་ བྱིན་རླབས་ ཙམ་ བྱས་ ཀྱང་ འཐུས་པ ས་ ཁྲོ་བོ་ བདུད་རྩི་ ཐབས་ སྦྱོར་ གྱི་ ཕྱག་རྒྱ་ བཅིངས་ ལ །"
  },
  {
    "source": "ན་མོ་རཏྣ་ཏྲ་ཡཱ་ཡ་མ་ཧཱ་ཡཀྵ་སེ་ན་པ་ཏ་ཡེ།",
    "target": "ན་མོ་ རཏྣ་ ཏྲ་ ཡཱ་ ཡ་ མ་ཧཱ་ ཡཀྵ་ སེ་ན་ པ་ ཏ་ ཡེ །"
  },
  {
    "source": "ན་མོ་བཛྲ་ཀྲོ་དྷཱ་ཡ།",
    "target": "ན་མོ་ བཛྲ་ ཀྲོ་ དྷཱ་ ཡ །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཨོཾ་ཧུ་ལུ་ཧུ་ལུ་ཏིཥྛ་ཏིཥྛ།",
    "target": "ཨོཾ་ ཧུ་ ལུ་ ཧུ་ ལུ་ ཏིཥྛ་ ཏིཥྛ །"
  },
  {
    "source": "བནྡྷ་བནྡྷ།",
    "target": "བནྡྷ་ བནྡྷ །"
  },
  {
    "source": "ཧ་ན་ཧ་ན།",
    "target": "ཧ་ན་ཧ་ན །"
  },
  {
    "source": "ཨ་མྲྀ་ཏེ་ཧཱུྃ་ཕཊ།",
    "target": "ཨ་ མྲྀ་ ཏེ་ ཧཱུྃ་ ཕཊ །"
  },
  {
    "source": "ཅེས་པས་བསང་ཆུ་སྔགས་ཏེ་ཁྲུས་དང་།",
    "target": "ཅེས་ པ ས་ བསང་ཆུ་ སྔགས་ ཏེ་ ཁྲུས་ དང་ །"
  },
  {
    "source": "ཨོཾ་ཀཱི་ལི་ཀཱི་ལི་བཛྲ་ཧཱུྃ་ཕཊ།",
    "target": "ཨོཾ་ ཀཱི་ ལི་ ཀཱི་ ལི་ བཛྲ་ ཧཱུྃ་ ཕཊ །"
  },
  {
    "source": "ཅེས་ལན་བདུན་བཟླས་པས་བསང་གཏོར་བྱ།",
    "target": "ཅེས་ ལན་ བདུན་ བཟླས་པ ས་ བསང་གཏོར་ བྱ །"
  },
  {
    "source": "གཉིས་པ་དངོས་གཞི་ལ་ཚོགས་ཞིང་དང་དངོས་གཉིས་ལས་དང་པོ།",
    "target": "གཉིས་པ་ དངོས་གཞི་ ལ་ ཚོགས་ ཞིང་ དང་ དངོས་ གཉིས་ ལས་ དང་པོ །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "རང་ལྷར་གསལ་བའི་ཐུགས་ཀ་རུ།།",
    "target": "རང་ ལྷ ར་ གསལ་བ འི་ ཐུགས་ ཀ་ རུ ། །"
  },
  {
    "source": "པདྨ་ཟླ་བའི་སྟེང་དུ་ཧཱུྃ།།",
    "target": "པདྨ་ ཟླ་བ འི་ སྟེང་ དུ་ ཧཱུྃ ། །"
  },
  {
    "source": "དེ་ལས་འོད་ཟེར་འཕྲོས་པ་ཡིས།།",
    "target": "དེ་ ལས་ འོད་ཟེར་ འཕྲོས་པ་ ཡིས ། །"
  },
  {
    "source": "བླ་མ་དང་ནི་མི་བསྐྱོད་པ།།",
    "target": "བླ་མ་ དང་ ནི་ མི་བསྐྱོད་པ ། །"
  },
  {
    "source": "སྤྱན་དྲངས་མདུན་དུ་བཞུགས་པ་ལ།།",
    "target": "སྤྱན་ དྲངས་ མདུན་ དུ་ བཞུགས་པ་ ལ ། །"
  },
  {
    "source": "བདུན་པོ་རྣམ་པར་དག་པ་བྱ།།",
    "target": "བདུན་པོ་ རྣམ་པ ར་ དག་པ་ བྱ ། །"
  },
  {
    "source": "ཚད་མེད་བཞི་དང་ལྡན་པར་ནི།།",
    "target": "ཚད་མེད་ བཞི་ དང་ ལྡན་པ ར་ ནི ། །"
  },
  {
    "source": "ཞེས་སོགས་གསུངས་པ་ལྟར་ཞྭ་དམར་ཆོས་ཀྱི་དབང་ཕྱུག་གིས་མཛད་པའི་ཆོ་ག་ལྟར་གྱི་ཚོགས་ཞིང་དེ་ཤིན་ཏུ་གསལ་བ་ལས།",
    "target": "ཞེས་ སོགས་ གསུངས་པ་ ལྟ ར་ ཞྭ་ དམར་ ཆོས་ ཀྱི་ དབང་ ཕྱུག་ གིས་ མཛད་པ འི་ ཆོ་ག་ ལྟ ར་ གྱི་ ཚོགས་ ཞིང་ དེ་ ཤིན་ ཏུ་ གསལ་བ་ ལས །"
  },
  {
    "source": "ཧཱུྃ་ཡིག་ནི་སྔོན་པོ་དང་འོད་ཟེར་ཁ་དོག་སྣ་ཚོགས།",
    "target": "ཧཱུྃ་ ཡིག་ ནི་ སྔོན་པོ་ དང་ འོད་ཟེར་ ཁ་དོག་ སྣ་ཚོགས །"
  },
  {
    "source": "བླ་མ་མི་བསྐྱོད་པའི་རྣམ་པས་དབུ་བརྒྱན་པའི་མི་འཁྲུགས་པ་འཁོར་བཅས་སྤྱན་དྲངས་པ་དང་།",
    "target": "བླ་མ་ མི་ བསྐྱོད་པ འི་ རྣམ་པ ས་ དབུ་ བརྒྱན་པ འི་ མི་ འཁྲུགས་པ་ འཁོར་བཅས་ སྤྱན་ དྲངས་པ་ དང་ །"
  },
  {
    "source": "རང་ཐ་མལ་བ་གྲངས་མེད་པ་སྤྲོས་པས་ཕྱག་འཚལ་བ་དང་།",
    "target": "རང་ ཐ་མལ་བ་ གྲངས་ མེད་པ་ སྤྲོས་པ ས་ ཕྱག་ འཚལ་བ་ དང་ །"
  },
  {
    "source": "ཐུགས་ཀའི་ས་བོན་ལས་སྤྲོས་པའི་ཉེར་སྤྱོད་ལྔ་དང་།",
    "target": "ཐུགས་ཀ འི་ ས་བོན་ ལས་ སྤྲོས་པ འི་ ཉེར་སྤྱོད་ ལྔ་ དང་ །"
  },
  {
    "source": "བཀྲ་ཤིས་པའི་རྟགས་བརྒྱད་འཛིན་པའི་ལྷ་མོ་དང་།",
    "target": "བཀྲ་ཤིས་པ འི་ རྟགས་ བརྒྱད་ འཛིན་པ འི་ ལྷ་མོ་ དང་ །"
  },
  {
    "source": "རིན་ཆེན་སྣ་བདུན་སོགས་ཀྱིས་མཆོད།",
    "target": "རིན་ཆེན་ སྣ་ བདུན་ སོགས་ ཀྱིས་ མཆོད །"
  },
  {
    "source": "ཚོགས་རྟེན་གཤེགས་ཤིང་སེམས་ཅན་བདེ་ལྡན་སོགས་ཚད་མེད་བཞི་སྒོམ་པ་རྣམས་ནི་བསོད་ནམས་ཚོགས་བསགས་སོ།།",
    "target": "ཚོགས་ རྟེན་ གཤེགས་ ཤིང་ སེམས་ཅན་ བདེ་ལྡན་ སོགས་ ཚད་ མེད་ བཞི་ སྒོམ་པ་ རྣམས་ ནི་ བསོད་ནམས་ ཚོགས་ བསགས་ སོ ། །"
  },
  {
    "source": "དེ་ནས་མཚན་བཅས་ཀྱི་ཏིང་འཛིན་དངོས་ནི།",
    "target": "དེ་ ནས་ མཚན་བཅས་ ཀྱི་ ཏིང་འཛིན་ དངོས་ ནི །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "ཆོས་རྣམས་ཐམས་ཅད་དངོས་མེད་པར།",
    "target": "ཆོས་ རྣམས་ ཐམས་ཅད་ དངོས་མེད་པ ར །"
  },
  {
    "source": "སེམས་ཀྱིས་བསྒོམ་པར་བྱས་ནས་ནི།།",
    "target": "སེམས་ ཀྱིས་ བསྒོམ་པ ར་ བྱས་ ནས་ ནི ། །"
  },
  {
    "source": "ཨ་ལས་ཟླ་བའི་དཀྱིལ་འཁོར་བསམ།།",
    "target": "ཨ་ལ ས་ ཟླ་བ འི་ དཀྱིལ་འཁོར་ བསམ ། །"
  },
  {
    "source": "རང་གི་ས་བོན་དེ་དབུས་སུ།།",
    "target": "རང་ གི་ ས་བོན་ དེ་ དབུས་ སུ ། །"
  },
  {
    "source": "དེ་ནས་རང་གི་ས་བོན་དང་།།",
    "target": "དེ་ ནས་ རང་ གི་ ས་བོན་ དང་ ། །"
  },
  {
    "source": "ཕྱག་མཚན་ཕྱག་རྒྱས་དེ་བྱིན་བརླབ།།",
    "target": "ཕྱག་མཚན་ ཕྱག་རྒྱ ས་ དེ་ བྱིན་ བརླབ ། །"
  },
  {
    "source": "ཞེས་ལྷ་དྲུག་གི་རྣམ་བཞག་བསྟན་པ་སྟེ།",
    "target": "ཞེས་ ལྷ་ དྲུག་ གི་ རྣམ་ བཞག་ བསྟན་པ་ སྟེ །"
  },
  {
    "source": "དེ་ཡང་ཆོས་རྣམས་ཐམས་ཅད་དངོས་མེད་བརྗོད་བྲལ་དུ་བཞག་པ་སྟོང་པའི་ལྷ་སྟེ་ཡེ་ཤེས་ཚོགས་བསགས་ཀྱང་ཡིན་ནོ།།",
    "target": "དེ་ ཡང་ ཆོས་ རྣམས་ ཐམས་ཅད་ དངོས་མེད་ བརྗོད་ བྲལ་ དུ་ བཞག་པ་ སྟོང་པ འི་ ལྷ་ སྟེ་ ཡེ་ཤེས་ཚོགས་ བསགས་ ཀྱང་ ཡིན་ ནོ ། །"
  },
  {
    "source": "དེའི་ངང་ལས་ཨ་ལས་ཟླ་བར་རང་གི་ལྷའི་ས་བོན་ཧཱུྃ་སྔོན་པོ་བསྒོམ་པ་ནི་ཡི་གེའི་ལྷ།",
    "target": "དེ འི་ ངང་ ལས་ ཨ་ལ ས་ ཟླ་བ ར་ རང་ གི་ ལྷ འི་ ས་བོན་ ཧཱུྃ་ སྔོན་པོ་ བསྒོམ་པ་ ནི་ ཡི་གེ འི་ ལྷ །"
  },
  {
    "source": "གཤེགས་རིགས་ཀྱི་དམ་རྒྱ་བཅས་ནས་ས་བོན་དེ་རྡོ་རྗེ་སྔོན་པོ་རྩེ་ལྔ་པའི་ལྟེ་བར་ཧཱུྃ་གིས་མཚན་པར་གྱུར་པ་བསྒོམ་པ་ནི་ཕྱག་རྒྱའི་ལྷ།",
    "target": "གཤེགས་ རིགས་ ཀྱི་ དམ་རྒྱ་ བཅས་ ནས་ ས་བོན་ དེ་ རྡོ་རྗེ་ སྔོན་པོ་ རྩེ་ ལྔ་པ འི་ ལྟེ་བ ར་ ཧཱུྃ་ གིས་ མཚན་པ ར་ གྱུར་པ་ བསྒོམ་པ་ ནི་ ཕྱག་རྒྱ འི་ ལྷ །"
  },
  {
    "source": "ཧཱུྃ་དེ་ལ་སྔགས་ཀྱི་སྒྲ་སྒྲོགས་པ་སྒྲའི་ལྷ་དེ་ལས་འོད་ཟེར་སྣ་ཚོགས་འཕྲོས་ནས་དོན་གཉིས་བྱས་པར་རང་བཞིན་གྱི་གནས་ནས་འཕགས་པ་ཐམས་ཅད་མི་འཁྲུགས་པའི་རྣམ་པར་སྤྱན་དྲངས་ནས་རྡོ་རྗེ་ཧཱུྃ་ལ་ཐིམ་པར་བསམ།",
    "target": "ཧཱུྃ་ དེ་ ལ་ སྔགས་ ཀྱི་ སྒྲ་ སྒྲོགས་པ་ སྒྲ འི་ ལྷ་ དེ་ ལས་ འོད་ཟེར་ སྣ་ཚོགས་ འཕྲོས་ ནས་ དོན་ གཉིས་ བྱས་པ ར་ རང་བཞིན་ གྱི་ གནས་ ནས་ འཕགས་པ་ ཐམས་ཅད་ མི་ འཁྲུགས་པ འི་ རྣམ་པ ར་ སྤྱན་ དྲངས་ ནས་ རྡོ་རྗེ་ ཧཱུྃ་ ལ་ ཐིམ་པ ར་ བསམ །"
  },
  {
    "source": "དཀྱིལ་ཆོག་ཏུ་རང་ལྷའི་ས་བོན་ཡི་གེ་ཧཱུྃ།",
    "target": "དཀྱིལ་ཆོག་ ཏུ་ རང་ ལྷ འི་ ས་བོན་ ཡི་གེ་ ཧཱུྃ །"
  },
  {
    "source": "སྔོན་པོ་འོད་ཟེར་འབར་བར་བསམ།",
    "target": "སྔོན་པོ་ འོད་ཟེར་ འབར་བ ར་ བསམ །"
  },
  {
    "source": "དེ་ལས་འོད་འཕྲོས་སེམས་ཅན་ཁམས་སོགས་ནས།",
    "target": "དེ་ ལས་ འོད་ འཕྲོས་ སེམས་ཅན་ ཁམས་ སོགས་ ནས །"
  },
  {
    "source": "ས་བོན་དང་ནི་ཕྱག་རྒྱར་ཐིམ།།",
    "target": "ས་བོན་ དང་ ནི་ ཕྱག་རྒྱ ར་ ཐིམ ། །"
  },
  {
    "source": "ཞེས་པའི་ཕྱག་རྒྱ་ནི་རྡོ་རྗེ་སྔོན་པོ་དེའོ།།",
    "target": "ཞེས་ པ འི་ ཕྱག་རྒྱ་ ནི་ རྡོ་རྗེ་ སྔོན་པོ་ དེ འོ ། །"
  },
  {
    "source": "དེ་དག་ཡོངས་སུ་སོགས་ནི།",
    "target": "དེ་ དག་ ཡོངས་ སུ་ སོགས་ ནི །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "དེ་རྣམས་གྱུར་པས་མི་འཁྲུགས་པ།།",
    "target": "དེ་ རྣམས་ གྱུར་པ ས་ མི་ འཁྲུགས་པ ། །"
  },
  {
    "source": "ཞལ་གཅིག་ཕྱག་གཉིས་སྐུ་མདོག་སྔོ།།",
    "target": "ཞལ་ གཅིག་ ཕྱག་ གཉིས་ སྐུ་མདོག་ སྔོ ། །"
  },
  {
    "source": "གཡོན་པ་པང་བཞག་རྡོ་རྗེ་དང་།།",
    "target": "གཡོན་པ་ པང་ བཞག་ རྡོ་རྗེ་ དང་ ། །"
  },
  {
    "source": "གཡས་པ་ས་ནོན་ཚུལ་ཅན་བསྒོམ།།",
    "target": "གཡས་པ་ ས་ ནོན་ ཚུལ་ ཅན་ བསྒོམ ། །"
  },
  {
    "source": "ཞེས་པ་ལྟར་བསྒོམ་པ་ནི་གཟུགས་ཀྱི་ལྷ་དང་དེའི་ཐུགས་ཀར་པད་ཟླ་ལ་ཧཱུྃ་ཡིག་བསམ་པ་ནི་མཚན་མའི་ལྷའོ།།",
    "target": "ཞེས་ པ་ ལྟ ར་ བསྒོམ་པ་ ནི་ གཟུགས་ ཀྱི་ ལྷ་ དང་ དེ འི་ ཐུགས་ཀ ར་ པད་ ཟླ་ ལ་ ཧཱུྃ་ ཡིག་ བསམ་པ་ ནི་ མཚན་མ འི་ ལྷ འོ ། །"
  },
  {
    "source": "དེ་ཡང་སྔར་བཤད་པ་ལྟར་རང་ལུགས་ནི་ཆགས་བྲལ་སྤྲུལ་སྐུའི་ཆ་ལུགས་ཅན་ནོ།།",
    "target": "དེ་ ཡང་ སྔ ར་ བཤད་པ་ ལྟ ར་ རང་ལུགས་ ནི་ ཆགས་ བྲལ་ སྤྲུལ་སྐུ འི་ ཆ་ལུགས་ ཅན་ ནོ ། །"
  },
  {
    "source": "དེ་དག་ཀྱང་རྒྱུད་ལས།",
    "target": "དེ་ དག་ ཀྱང་ རྒྱུད་ ལས །"
  },
  {
    "source": "དང་པོར་ཁྲུས་བྱས་རྣལ་འབྱོར་བས།།",
    "target": "དང་པོ ར་ ཁྲུས་ བྱས་ རྣལ་འབྱོར་བ ས ། །"
  },
  {
    "source": "རྡོ་རྗེའི་གདན་ལ་འདུག་ནས་ནི།།",
    "target": "རྡོ་རྗེ འི་ གདན་ ལ་ འདུག་ ནས་ ནི ། །"
  },
  {
    "source": "མཆོད་དང་གསོལ་བ་ལྷ་དྲུག་བསྒོམ།།",
    "target": "མཆོད་ དང་ གསོལ་བ་ ལྷ་ དྲུག་ བསྒོམ ། །"
  },
  {
    "source": "སྟོང་པ་ཡི་གེ་སྒྲ་གཟུགས་དང་།།",
    "target": "སྟོང་པ་ ཡི་གེ་ སྒྲ་ གཟུགས་ དང་ ། །"
  },
  {
    "source": "ཕྱག་རྒྱ་མཚན་མ་དྲུག་ཏུ་འདོད།།",
    "target": "ཕྱག་རྒྱ་ མཚན་མ་ དྲུག་ ཏུ་ འདོད ། །"
  },
  {
    "source": "ཅེས་འབྱུང་བ་ལྟར་རོ།།",
    "target": "ཅེས་ འབྱུང་བ་ ལྟ ར་ རོ ། །"
  },
  {
    "source": "ཧཱུྃ་གི་འོད་ཟེར་གྱིས་སྐུ་ལ་སོགས་དབང་ལྷ་སྤྱན་དྲངས་ནས་བུམ་པའི་ཆུས་དབང་བསྐུར་སྐུ་གང་གནས་གསུམ་དུ་ཟླ་བ་ལ་གནས་པའི་ཨོཾ་ཨཱཿཧཱུྃ་གིས་མཚན་པར་གྱུར་པ་ནི།",
    "target": "ཧཱུྃ་ གི་ འོད་ཟེར་ གྱིས་ སྐུ་ ལ་ སོགས་ དབང་ ལྷ་ སྤྱན་ དྲངས་ ནས་ བུམ་པ འི་ ཆུ ས་ དབང་བསྐུར་ སྐུ་ གང་ གནས་ གསུམ་ དུ་ ཟླ་བ་ ལ་ གནས་པ འི་ ཨོཾ་ ཨཱཿ ཧཱུྃ་ གིས་ མཚན་པ ར་ གྱུར་པ་ ནི །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "ལྟག་འོག་གོ་རིམ་ཇི་བཞིན་དུ།།",
    "target": "ལྟག་ འོག་ གོ་རིམ་ ཇི་ བཞིན་ དུ ། །"
  },
  {
    "source": "སངས་རྒྱས་རྣམས་ཀྱིས་དབང་བསྐུར་རོ།།",
    "target": "སངས་རྒྱས་ རྣམས་ ཀྱིས་ དབང་ བསྐུར་ རོ ། །"
  },
  {
    "source": "ཞེས་པའི་དོན་ནོ།།",
    "target": "ཞེས་ པ འི་ དོན་ ནོ ། །"
  },
  {
    "source": "དེ་ཡང་དབང་གི་སྐབས་ཚིག་གིས་མ་གསལ་ཡང་རིགས་ལྔའི་དབུ་རྒྱན་གྱི་དབང་ཙམ་ཡིད་ཀྱིས་བླང་དགོས་སོ།།",
    "target": "དེ་ ཡང་ དབང་ གི་ སྐབས་ ཚིག་ གིས་ མ་ གསལ་ ཡང་ རིགས་ ལྔ འི་ དབུ་རྒྱན་ གྱི་ དབང་ ཙམ་ ཡིད་ ཀྱིས་ བླང་ དགོས་ སོ ། །"
  },
  {
    "source": "དེ་ནས།",
    "target": "དེ་ ནས །"
  },
  {
    "source": "རང་ཉིད་ལྷར་གསལ་བསྒོམ་ལ་ནི།",
    "target": "རང་ ཉིད་ ལྷ ར་ གསལ་ བསྒོམ་ ལ་ ནི །"
  },
  {
    "source": "མི་འཁྲུགས་མདུན་ནམ་སྤྱི་བོར་བསྒོམ།།",
    "target": "མི་ འཁྲུགས་ མདུན་ ནམ་ སྤྱི་བོ ར་ བསྒོམ ། །"
  },
  {
    "source": "རང་ལུས་མི་འཁྲུགས་བསྒོམ་ལ་བསྟིམ།།",
    "target": "རང་ ལུས་ མི་ འཁྲུགས་ བསྒོམ་ ལ་ བསྟིམ ། །"
  },
  {
    "source": "ཞེས་པའི་དོན་སྒྲུབ་ཐབས་འདིར་སླར་ཡང་ཐུགས་ཀའི་ཧཱུྃ་འོད་ཀྱིས་སོགས་གསུངས་ལྟར་ཡེ་ཤེས་པ་སྤྱན་དྲངས་ནས་དམ་ཚིག་པའི་ཐུགས་ཀ་ནས་སྤྲུལ་པའི་ལྷ་མོ་རྣམས་ཀྱིས་ཚོགས་ཞིང་གི་སྐབས་ལྟར་མཆོད་ནས་རང་ལ་བསྟིམ།",
    "target": "ཞེས་ པ འི་ དོན་ སྒྲུབ་ཐབས་ འདི ར་ སླ ར་ ཡང་ ཐུགས་ ཀ འི་ ཧཱུྃ་ འོད་ ཀྱིས་ སོགས་ གསུངས་ ལྟ ར་ ཡེ་ཤེས་པ་ སྤྱན་ དྲངས་ ནས་ དམ་ཚིག་པ འི་ ཐུགས་ ཀ་ ནས་ སྤྲུལ་པ འི་ ལྷ་མོ་ རྣམས་ ཀྱིས་ ཚོགས་ ཞིང་ གི་ སྐབས་ ལྟ ར་ མཆོད་ ནས་ རང་ ལ་ བསྟིམ །"
  },
  {
    "source": "འདིར་ཡེ་ཤེས་པ་ལ་མཆོད་པ་འབུལ་བར་མཛད་པ་ནི་རྒྱུད་སྡེ་འོག་མ་གཉིས་ཀྱི་སྤྱི་འབྲེ་ཡིན་པས་ལགས་སོ།།",
    "target": "འདི ར་ ཡེ་ཤེས་པ་ ལ་ མཆོད་པ་ འབུལ་བ ར་ མཛད་པ་ ནི་ རྒྱུད་སྡེ་ འོག་མ་ གཉིས་ ཀྱི་ སྤྱི་ འབྲེ་ ཡིན་པ ས་ ལགས་ སོ ། །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "ཐུགས་ཀ་པད་ཟླར་ཧཱུྃ་ལས་ནི།།",
    "target": "ཐུགས་ ཀ་ པད་ ཟླ ར་ ཧཱུྃ་ ལས་ ནི ། །"
  },
  {
    "source": "དབུས་སུ་མི་བསྐྱོད་པ་ཉིད་བསྒོམ།",
    "target": "དབུས་ སུ་ མི་ བསྐྱོད་པ་ ཉིད་ བསྒོམ །"
  },
  {
    "source": "ཕྱོགས་བཞིར་སངས་རྒྱས་བཞི་བསྒོམ་བྱ།།",
    "target": "ཕྱོགས་ བཞི ར་ སངས་རྒྱས་ བཞི་ བསྒོམ་ བྱ ། །"
  },
  {
    "source": "ཞེས་པའི་དོན་འདིར་ཐུགས་ཀའི་པད་ཟླའི་ཧཱུྃ་སོགས་ལྟར་ཐུགས་ཀར་མི་འཁྲུགས་པ་གཙོ་བོར་གྱུར་པའི་སངས་རྒྱས་རིགས་ལྔ་གཞུང་ལྟར་དུ་བསྒོམ།",
    "target": "ཞེས་ པ འི་ དོན་ འདི ར་ ཐུགས་ ཀ འི་ པད་ ཟླ འི་ ཧཱུྃ་ སོགས་ ལྟ ར་ ཐུགས་ ཀ ར་ མི་ འཁྲུགས་པ་ གཙོ་བོ ར་ གྱུར་པ འི་ སངས་རྒྱས་ རིགས་ ལྔ་ གཞུང་ ལྟ ར་ དུ་ བསྒོམ །"
  },
  {
    "source": "སྒྲུབ་བྱེད་བཤད་བཞིན་སྤྲུལ་སྐུའི་རྣམ་པ་ཉིད་ཡིན་པའི་གཙོ་བོའི་ཡེ་ཤེས་སེམས་དཔའི་ཐུགས་ཀར་པད་ཟླ་ལ་ཏིང་འཛིན་སེམས་དཔའ་ཧཱུྃ་སྔོན་པོ་ལ་བཟླ་བྱའི་སྔགས་ཀྱིས་གཡས་སུ་བསྐོར་བར་བསམ།",
    "target": "སྒྲུབ་བྱེད་ བཤད་ བཞིན་ སྤྲུལ་སྐུ འི་ རྣམ་པ་ ཉིད་ ཡིན་པ འི་ གཙོ་བོ འི་ ཡེ་ཤེས་ སེམས་ དཔ འི་ ཐུགས་ཀ ར་ པད་ ཟླ་ ལ་ ཏིང་འཛིན་སེམས་དཔའ་ ཧཱུྃ་ སྔོན་པོ་ ལ་ བཟླ་ བྱ འི་ སྔགས་ ཀྱིས་ གཡས་ སུ་ བསྐོར་བ ར་ བསམ །"
  },
  {
    "source": "དེ་ནས་གཞུང་ལས་མཆོད་དང་བཟླས་པ་བསྟོད་པ་བྱ།",
    "target": "དེ་ ནས་ གཞུང་ ལས་ མཆོད་ དང་ བཟླས་པ་ བསྟོད་པ་ བྱ །"
  },
  {
    "source": "ཞེས་པའི་དོན་སྒྲུབ་ཐབས་སུ།",
    "target": "ཞེས་ པ འི་ དོན་ སྒྲུབ་ཐབས་ སུ །"
  },
  {
    "source": "ཐུགས་ཀའི་ཧཱུྃ་སོགས་གོང་ལྟར་རང་གི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་ཀྱིས་རང་ཉིད་ལ་མཆོད་པར་བསམ་ལ་མཆོད་པ་དང་།",
    "target": "ཐུགས་ཀ འི་ ཧཱུྃ་ སོགས་ གོང་ ལྟ ར་ རང་ གི་ ཐུགས་ཀ་ ནས་ སྤྲོས་པ འི་ མཆོད་པ འི་ ལྷ་མོ་ རྣམས་ ཀྱིས་ རང་ ཉིད་ ལ་ མཆོད་པ ར་ བསམ་ ལ་ མཆོད་པ་ དང་ །"
  },
  {
    "source": "གསེར་འོད་ནས་འབྱུང་བའི་རྒྱལ་བ་ཟླ་བ་སོགས་ཀྱིས་བསྟོད།",
    "target": "གསེར་འོད་ ནས་ འབྱུང་བ འི་ རྒྱལ་བ་ ཟླ་བ་ སོགས་ ཀྱིས་ བསྟོད །"
  },
  {
    "source": "གཞན་ཡང་རྒྱ་གཞུང་ནས་འབྱུང་བའི།",
    "target": "གཞན་ ཡང་ རྒྱ་ གཞུང་ ནས་ འབྱུང་ བ འི །"
  },
  {
    "source": "ཆོས་ཉིད་མཉམ་པ་ཉིད་ལས་མ་གཡོས་ཀྱང་།།",
    "target": "ཆོས་ཉིད་ མཉམ་པ་ ཉིད་ ལས་ མ་ གཡོས་ ཀྱང་ ། །"
  },
  {
    "source": "ཐུགས་རྗེས་གཏན་དུ་མྱ་ངན་མི་འདའ་ཞིང་།།",
    "target": "ཐུགས་རྗེ ས་ གཏན་ དུ་ མྱ་ངན་ མི་ འདའ་ ཞིང་ ། །"
  },
  {
    "source": "ཕྲིན་ལས་རྣམ་བཞིས་འགྲོ་བའི་དོན་མཛད་པ།།",
    "target": "ཕྲིན་ལས་ རྣམ་ བཞི ས་ འགྲོ་བ འི་ དོན་ མཛད་པ ། །"
  },
  {
    "source": "བཅོམ་ལྡན་མི་འཁྲུགས་པ་ལ་ཕྱག་འཚལ་བསྟོད།།",
    "target": "བཅོམ་ལྡན་ མི་ འཁྲུགས་པ་ ལ་ ཕྱག་ འཚལ་ བསྟོད ། །"
  },
  {
    "source": "ཅེས་པའི་བསྟོད་པ་སྤྲོ་ན་སྦྱོར།",
    "target": "ཅེས་ པ འི་ བསྟོད་པ་ སྤྲོ་ ན་ སྦྱོར །"
  },
  {
    "source": "བཟླ་བྱའི་སྔགས་ཀྱང་རལ་པ་གྱེན་བརྫེས་ཀྱི་རྒྱུད་ལས་གསུངས་པ་འདི་བོར་ནས་ལས་སྒྲིབ་སྦྱོང་བའི་སྔགས་ཐུང་དེ་བཟླ་བའང་།",
    "target": "བཟླ་ བྱ འི་ སྔགས་ ཀྱང་ རལ་པ་ གྱེན་ བརྫེས་ ཀྱི་ རྒྱུད་ ལས་ གསུངས་པ་ འདི་ བོར་ ནས་ ལས་སྒྲིབ་ སྦྱོང་བ འི་ སྔགས་ ཐུང་ དེ་ བཟླ་བ འང་ །"
  },
  {
    "source": "གཞུང་གི་དགོངས་པ་ནི་མ་ཡིན་ནོ།།",
    "target": "གཞུང་ གི་ དགོངས་པ་ ནི་ མ་ ཡིན་ ནོ ། །"
  },
  {
    "source": "གཞུང་ལས།",
    "target": "གཞུང་ ལས །"
  },
  {
    "source": "ཡན་ལག་བཞི་དང་དམིགས་པ་གསུམ།།",
    "target": "ཡན་ལག་ བཞི་ དང་ དམིགས་པ་ གསུམ ། །"
  },
  {
    "source": "ཞེས་པའི་དོན་གྱི་ཡན་ལག་བཞི་ནི་བསམ་གཏན་ཕྱི་མ་ལས།",
    "target": "ཞེས་ པ འི་ དོན་ གྱི་ ཡན་ལག་ བཞི་ ནི་ བསམ་གཏན་ ཕྱི་མ་ ལས །"
  },
  {
    "source": "སྒྲ་དང་སེམས་དང་གཞི་ལ་གཞོལ།།",
    "target": "སྒྲ་ དང་ སེམས་ དང་ གཞི་ ལ་ གཞོལ ། །"
  },
  {
    "source": "གསང་སྔགས་མི་འགྱུར་གཞི་ལ་གནས།།",
    "target": "གསང་སྔགས་ མི་ འགྱུར་ གཞི་ ལ་ གནས ། །"
  },
  {
    "source": "ཡན་ལག་མ་ཉམས་གསང་སྔགས་བཟླས།།",
    "target": "ཡན་ལག་ མ་ ཉམས་ གསང་སྔགས་ བཟླ ས ། །"
  },
  {
    "source": "ཞེས་དང་རྣམ་སྣང་མངོན་བྱང་ལས།",
    "target": "ཞེས་ དང་ རྣམ་སྣང་ མངོན་བྱང་ ལས །"
  },
  {
    "source": "ཡི་གེ་དང་ནི་ཡི་གེ་སྦྱར།།",
    "target": "ཡི་གེ་ དང་ ནི་ ཡི་གེ་ སྦྱར ། །"
  },
  {
    "source": "དེ་བཞིན་གཞི་དང་གཞིར་འགྱུར་ཉིད།།",
    "target": "དེ་ བཞིན་ གཞི་ དང་ གཞི ར་ འགྱུར་ ཉིད ། །"
  },
  {
    "source": "ཅེས་གསུངས་པའི་དོན་དཀྱིལ་ཆོག་ཏུ་གཞི་ནི་སངས་རྒྱས་ཐུགས་ཀ་རུ་སོགས་ནས་མེ་ལོང་ནང་གི་གཟུགས་བཞིན་གསལ་ཞེས་པའི་བར་གྱིས་བསྟན་པ་ལྟར་གཞི་དང་པོ་ནི་རང་ལྷ་ཡི་ང་རྒྱལ་དུ་བྱེད་པའི་རང་བཞིན་འོད་གསལ་ཆོས་དབྱིངས་རྡོ་རྗེའི་བར་གདམ་པ་རང་གི་སེམས་བདེ་བར་གཤེགས་པའི་སྙིང་པོ་གདོད་མའི་སངས་རྒྱས་དང་།",
    "target": "ཅེས་ གསུངས་པ འི་ དོན་ དཀྱིལ་ཆོག་ ཏུ་ གཞི་ ནི་ སངས་རྒྱས་ ཐུགས་ ཀ་ རུ་ སོགས་ ནས་ མེ་ལོང་ ནང་ གི་ གཟུགས་ བཞིན་ གསལ་ ཞེས་ པ འི་ བར་ གྱིས་ བསྟན་པ་ ལྟ ར་ གཞི་ དང་པོ་ ནི་ རང་ ལྷ་ ཡི་ ང་རྒྱལ་ དུ་ བྱེད་པ འི་ རང་བཞིན་ འོད་གསལ་ ཆོས་དབྱིངས་ རྡོ་རྗེ འི་ བར་ གདམ་པ་ རང་ གི་ སེམས་ བདེ་བར་གཤེགས་པ འི་ སྙིང་པོ་ གདོད་མ འི་ སངས་རྒྱས་ དང་ །"
  },
  {
    "source": "གཞི་གཉིས་པ་ནི་རང་ཉིད་གཟུགས་ཀྱི་སྐུར་བསྒོམ་པ་དང་།",
    "target": "གཞི་ གཉིས་པ་ ནི་ རང་ ཉིད་ གཟུགས་ ཀྱི་ སྐུ ར་ བསྒོམ་པ་ དང་ །"
  },
  {
    "source": "ཡི་གེ་དང་པོ་ནི་བྱང་ཆུབ་ཀྱི་སེམས་ཟླ་བའི་གཟུགས་སུ་གནས་པ་དང་།",
    "target": "ཡི་གེ་ དང་པོ་ ནི་ བྱང་ཆུབ་ ཀྱི་ སེམས་ ཟླ་བ འི་ གཟུགས་ སུ་ གནས་པ་ དང་ །"
  },
  {
    "source": "ཡི་གེ་གཉིས་པ་ནི་ཧཱུྃ་ཡིག་དང་སྔགས་ཕྲེང་ངོ་།།",
    "target": "ཡི་གེ་ གཉིས་པ་ ནི་ ཧཱུྃ་ ཡིག་ དང་ སྔགས་ ཕྲེང་ ངོ་ ། །"
  },
  {
    "source": "དེ་དོན་རྣམས་ཡིན་པས་ངེས་པའང་ཇི་སྐད་དུ།",
    "target": "དེ་ དོན་ རྣམས་ ཡིན་པ ས་ ངེས་པ འང་ ཇི་ སྐད་ དུ །"
  },
  {
    "source": "གཞི་ནི་རང་གི་ལྷ་བཞག་པ།།",
    "target": "གཞི་ ནི་ རང་ གི་ ལྷ་ བཞག་པ ། །"
  },
  {
    "source": "རང་གི་ལུས་ཀྱི་གནས་ལ་བྱ།།",
    "target": "རང་ གི་ ལུས་ ཀྱི་ གནས་ ལ་ བྱ ། །"
  },
  {
    "source": "གཞི་གཉིས་པ་ནི་རྫོགས་སངས་རྒྱས།།",
    "target": "གཞི་ གཉིས་པ་ ནི་ རྫོགས་ སངས་ རྒྱས ། །"
  },
  {
    "source": "རྐང་གཉིས་མཆོག་ཏུ་ཤེས་པར་བྱ།།",
    "target": "རྐང་ གཉིས་ མཆོག་ ཏུ་ ཤེས་པ ར་ བྱ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "ཡི་གེ་བྱང་ཆུབ་སེམས་ཡིན་ཏེ།།",
    "target": "ཡི་གེ་ བྱང་ཆུབ་སེམས་ ཡིན་ ཏེ ། །"
  },
  {
    "source": "གཉིས་པ་སྒྲ་ཞེས་བྱ་བ་ཡིན།།",
    "target": "གཉིས་པ་ སྒྲ་ ཞེས་ བྱ་བ་ ཡིན ། །"
  },
  {
    "source": "བཟླས་པའི་དཀྱིལ་འཁོར་རྣམ་དག་པ།།",
    "target": "བཟླས་པ འི་ དཀྱིལ་འཁོར་ རྣམ་དག་པ ། །"
  },
  {
    "source": "སྔགས་པས་དེ་ལ་གནས་པར་བསམ།།",
    "target": "སྔགས་པ ས་ དེ་ ལ་ གནས་པ ར་ བསམ ། །"
  },
  {
    "source": "ཡི་གེ་རྣམས་ནི་གོ་རིམ་བཞིན།།",
    "target": "ཡི་གེ་ རྣམས་ ནི་ གོ་རིམ་ བཞིན ། །"
  },
  {
    "source": "དེ་ཡི་དབུས་སུ་ལེགས་པར་བཀོད།།",
    "target": "དེ་ ཡི་ དབུས་ སུ་ ལེགས་པ ར་ བཀོད ། །"
  },
  {
    "source": "ཞེས་པའི་གཞི་གཉིས་གཅིག་དང་།",
    "target": "ཞེས་ པ འི་ གཞི་ གཉིས་ གཅིག་ དང་ །"
  },
  {
    "source": "ཡི་གེ་དང་སེམས་ཞེས་པ་དོན་གཅིག་སྟེ་ཡི་གེ་གཉིས་གཅིག་ཏུ་རྩི་ཞིང་།",
    "target": "ཡི་གེ་ དང་ སེམས་ ཞེས་ པ་ དོན་ གཅིག་ སྟེ་ ཡི་གེ་ གཉིས་ གཅིག་ ཏུ་ རྩི་ ཞིང་ །"
  },
  {
    "source": "དེ་ལ་སྔགས་ཀྱི་སྒྲ་གྲགས་པ་ནི་སྒྲ་སྟེ།",
    "target": "དེ་ ལ་ སྔགས་ ཀྱི་ སྒྲ་ གྲགས་པ་ ནི་ སྒྲ་ སྟེ །"
  },
  {
    "source": "སྒྲ་དང་སེམས་དང་གཞི་གསུམ་མོ།།",
    "target": "སྒྲ་ དང་ སེམས་ དང་ གཞི་ གསུམ་ མོ ། །"
  },
  {
    "source": "དེ་ལྟར་སྲོལ་རྩོལ་བསྡམས་ནས་མི་གཡོ་བ་བསམ་གཏན་བསྒྲུབ་བཞིན་པར།",
    "target": "དེ་ ལྟ ར་ སྲོལ་ རྩོལ་ བསྡམས་ ནས་ མི་ གཡོ་བ་ བསམ་གཏན་ བསྒྲུབ་ བཞིན་པ ར །"
  },
  {
    "source": "ངག་དང་ཤུབ་བུ་དང་ཡིད་བཟླས་རྡོར་བཟླས་རྣམས་བྱ་དགོས་ཏེ།",
    "target": "ངག་ དང་ ཤུབ་བུ་ དང་ ཡིད་བཟླས་ རྡོ ར་ བཟླས་ རྣམས་ བྱ་ དགོས་ ཏེ །"
  },
  {
    "source": "བསམ་གཏན་ཕྱི་མར།",
    "target": "བསམ་གཏན་ ཕྱི་མ ར །"
  },
  {
    "source": "གསང་སྔགས་བསམ་གཏན་ཞེས་བྱ་བར།།",
    "target": "གསང་སྔགས་ བསམ་གཏན་ ཞེས་ བྱ་བ ར ། །"
  },
  {
    "source": "མཆོག་ཏུ་གསང་བ་ཡང་དག་གསུངས།།",
    "target": "མཆོག་ ཏུ་ གསང་བ་ ཡང་དག་ གསུངས ། །"
  },
  {
    "source": "དྲང་སྲོང་དཀའ་ཐུབ་ཆེན་པོ་དག།",
    "target": "དྲང་སྲོང་ དཀའ་ཐུབ་ ཆེན་པོ་ དག །"
  },
  {
    "source": "དེ་དག་མེད་ན་མི་འགྲུབ་བོ།།",
    "target": "དེ་ དག་ མེད་ ན་ མི་ འགྲུབ་ བོ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "ཡང་།",
    "target": "ཡང་ །"
  },
  {
    "source": "དངོས་གྲུབ་བཟླས་པའི་རིམ་པ་ནི།",
    "target": "དངོས་གྲུབ་ བཟླས་པ འི་ རིམ་པ་ ནི །"
  },
  {
    "source": "ངག་དང་ཤུབ་བུ་རྡོ་རྗེའི་བཟླས།།",
    "target": "ངག་ དང་ ཤུབ་ བུ་ རྡོ་རྗེ འི་ བཟླས ། །"
  },
  {
    "source": "ཡིད་བཟླས་བརྗོད་པ་བཅས་པ་བཞི།།",
    "target": "ཡིད་ བཟླས་ བརྗོད་པ་ བཅས་པ་ བཞི ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "ཡང་།",
    "target": "ཡང་ །"
  },
  {
    "source": "དམིགས་པ་གསུམ་ནི་ཇི་སྐད་དུ།",
    "target": "དམིགས་པ་ གསུམ་ ནི་ ཇི་ སྐད་ དུ །"
  },
  {
    "source": "མེ་དང་སྒྲ་དང་སྒྲ་མཐར་གསུམ།།",
    "target": "མེ་ དང་ སྒྲ་ དང་ སྒྲ་ མཐ ར་ གསུམ ། །"
  },
  {
    "source": "བརྗོད་པ་མེ་གནས་བསམ་གཏན་སྟེ།།",
    "target": "བརྗོད་པ་ མེ་ གནས་ བསམ་གཏན་ སྟེ ། །"
  },
  {
    "source": "ཞེས་དང་།",
    "target": "ཞེས་ དང་ །"
  },
  {
    "source": "མེ་གནས་བསམ་གཏན་སྟེར་བ་ཏེ།།",
    "target": "མེ་ གནས་ བསམ་གཏན་ སྟེར་བ་ ཏེ ། །"
  },
  {
    "source": "ཞེས་པ་སྤྱོད་རྒྱུད་ཀྱི་མཚན་མེད་ཀྱི་ཏིང་ངེ་འཛིན་ནི་བོད་དག་གིས་བྱ་རྒྱུད་ལ་སྦྱར་བའི་དང་པོ་མི་གནས་ཀྱི་བསམ་གཏན་ནི།",
    "target": "ཞེས་ པ་ སྤྱོད་རྒྱུད་ ཀྱི་ མཚན་ མེད་ ཀྱི་ ཏིང་ངེ་འཛིན་ ནི་ བོད་ དག་ གིས་ བྱ་རྒྱུད་ ལ་ སྦྱར་བ འི་ དང་པོ་ མི་ གནས་ ཀྱི་ བསམ་གཏན་ ནི །"
  },
  {
    "source": "རང་གི་སྙིང་གར་ཟླ་བ་ལ་གནས་པའི་མར་མེའི་རྩེ་མོ་ལྟ་བུའི་མེའི་དབུས་སུ་སྔགས་ཀྱི་ཡི་གེ་རྣམས་བསམ་པ་ལ་སེམས་འཛིན་པ་དང་།",
    "target": "རང་ གི་ སྙིང་ ག ར་ ཟླ་བ་ ལ་ གནས་པ འི་ མར་མེ འི་ རྩེ་མོ་ ལྟ་བུ འི་ མེ འི་ དབུས་ སུ་ སྔགས་ ཀྱི་ ཡི་གེ་ རྣམས་ བསམ་པ་ ལ་ སེམས་ འཛིན་པ་ དང་ །"
  },
  {
    "source": "གཉིས་པ་སྒྲ་གནས་ཀྱི་བསམ་གཏན་ནི།",
    "target": "གཉིས་པ་ སྒྲ་ གནས་ ཀྱི་ བསམ་གཏན་ ནི །"
  },
  {
    "source": "ཡིག་འབྲུ་ལ་སེམས་མི་འཛིན་པར་སྔགས་ཀྱི་སྒྲ་དྲིལ་བུའི་སྒྲ་ལྟ་བུ་ལ་སེམས་འཛིན་པ་དང་།",
    "target": "ཡིག་འབྲུ་ ལ་ སེམས་ མི་ འཛིན་པ ར་ སྔགས་ ཀྱི་ སྒྲ་ དྲིལ་བུ འི་ སྒྲ་ ལྟ་བུ་ ལ་ སེམས་ འཛིན་པ་ དང་ །"
  },
  {
    "source": "གསུམ་པ་སྒྲ་མཐར་གྱི་བསམ་བཏན་ནི།",
    "target": "གསུམ་པ་ སྒྲ་ མཐ ར་ གྱི་ བསམ་ བཏན་ ནི །"
  },
  {
    "source": "དེ་དག་ཐམས་ཅད་ཀྱི་དེ་ཁོ་ན་ཉིད་ལ་སེམས་པ་མེད་པའི་ཚུལ་གྱིས་མ་ཡེངས་པར་བཞག་པའོ།།",
    "target": "དེ་ དག་ ཐམས་ཅད་ ཀྱི་ དེ་ཁོ་ན་ཉིད་ ལ་ སེམས་པ་ མེད་པ འི་ ཚུལ་ གྱིས་ མ་ ཡེངས་པ ར་ བཞག་པ འོ ། །"
  },
  {
    "source": "གཞན་དོན་རང་དོན་བཟླས་པ་ནི།།",
    "target": "གཞན་དོན་ རང་ དོན་ བཟླས་པ་ ནི ། །"
  },
  {
    "source": "གྲངས་དང་དུས་དང་མཚན་མའོ།།",
    "target": "གྲངས་ དང་ དུས་ དང་ མཚན་མ འོ ། །"
  },
  {
    "source": "ཞེས་པ་ལྟར་གྱི་གྲངས་སོགས་ཀྱི་བསྙེན་པ་དང་ཐུན་མཚམས་ཀྱི་བྱ་བ་སོགས་སྤྱོད་རྒྱུད་སྤྱི་ལྟར་རོ།།",
    "target": "ཞེས་ པ་ ལྟ ར་ གྱི་ གྲངས་ སོགས་ ཀྱི་ བསྙེན་པ་ དང་ ཐུན་མཚམས་ ཀྱི་ བྱ་བ་ སོགས་ སྤྱོད་རྒྱུད་ སྤྱི་ ལྟ ར་ རོ ། །"
  },
  {
    "source": "དེ་ནས་མདུན་བསྐྱེད་རྡུལ་ཚོན་གྱི་དཀྱིལ་འཁོར་དང་།",
    "target": "དེ་ ནས་ མདུན་ བསྐྱེད་ རྡུལ་ ཚོན་ གྱི་ དཀྱིལ་འཁོར་ དང་ །"
  },
  {
    "source": "བུམ་པ་གཉིས་བསངས་སྦྱངས་སོ་སོར་གཞལ་ཡས་ཁང་དུ་བསྒོམ།",
    "target": "བུམ་པ་ གཉིས་ བསངས་ སྦྱངས་ སོ་སོ ར་ གཞལ་ཡས་ཁང་ དུ་ བསྒོམ །"
  },
  {
    "source": "ཁ་ཅིག་གིས་བྱ་རྒྱུད་ལ་བུམ་པ་གཞལ་ཡས་ཁང་དུ་བསྒོམ་དགོས་པའི་ལུང་དུ།",
    "target": "ཁ་ ཅིག་ གིས་ བྱ་རྒྱུད་ ལ་ བུམ་པ་ གཞལ་ཡས་ཁང་ དུ་ བསྒོམ་ དགོས་པ འི་ ལུང་ དུ །"
  },
  {
    "source": "ཇོ་བོ་ཆེན་པོའི་མི་འཁྲུགས་པའི་དཀྱིལ་ཆོག་ལས་བུམ་པ་གཞལ་ཡས་ཁང་དུ་བསྒོམ་པར་བཤད་དོ་ཞེས་སྨྲ་བ་ནི་ཁུངས་མེད།",
    "target": "ཇོ་བོ་ ཆེན་པོ འི་ མི་ འཁྲུགས་པ འི་ དཀྱིལ་ཆོག་ ལས་ བུམ་པ་ གཞལ་ཡས་ཁང་ དུ་ བསྒོམ་པ ར་ བཤད་ དོ་ ཞེས་ སྨྲ་བ་ ནི་ ཁུངས་ མེད །"
  },
  {
    "source": "ངེད་ཀྱིས་འདི་བྱ་རྒྱུད་རང་རྐང་དུ་མི་འདོད་དོ།།",
    "target": "ངེད་ ཀྱིས་ འདི་ བྱ་རྒྱུད་ རང་ རྐང་ དུ་ མི་ འདོད་ དོ ། །"
  },
  {
    "source": "མདུན་བུམ་སོ་སོར་ས་བོན་སོགས་ལྷ་དྲུག་གིས་གཙོ་བོ་བསྐྱེད།",
    "target": "མདུན་ བུམ་ སོ་སོ ར་ ས་བོན་ སོགས་ ལྷ་ དྲུག་ གིས་ གཙོ་བོ་ བསྐྱེད །"
  },
  {
    "source": "མདུན་བུམ་སོ་སོར་འཁོར་གྱི་བཀྲ་ཤིས་མཆོད་པའི་ལྷ་མོ་བརྒྱད་ནི།",
    "target": "མདུན་ བུམ་ སོ་སོ ར་ འཁོར་ གྱི་ བཀྲ་ཤིས་ མཆོད་པ འི་ ལྷ་མོ་ བརྒྱད་ ནི །"
  },
  {
    "source": "ཞབས་གཉིས་རྡོ་རྗེའི་སྐྱིལ་ཀྲུང་བཞུགས་ཞེས་པའི་རྗེས་སུ་བཀྲ་ཤིས་མཆོད་པའི་ལྷ་མོ་བརྒྱད།",
    "target": "ཞབས་ གཉིས་ རྡོ་རྗེ འི་ སྐྱིལ་ཀྲུང་ བཞུགས་ ཞེས་ པ འི་ རྗེས་ སུ་ བཀྲ་ཤིས་ མཆོད་པ འི་ ལྷ་མོ་ བརྒྱད །"
  },
  {
    "source": "སྐུ་མདོག་དཀར་མོ་དཔལ་བེའུ་བསྣམས།།",
    "target": "སྐུ་མདོག་ དཀར་མོ་ དཔལ་བེའུ་ བསྣམས ། །"
  },
  {
    "source": "མེ་ཡི་ཕྱོགས་སུ་འཇིགས་བྱེད་མ།།",
    "target": "མེ་ ཡི་ ཕྱོགས་ སུ་ འཇིགས་བྱེད་མ ། །"
  },
  {
    "source": "སྐུ་མདོག་དཀར་མོ་འཁོར་ལོ་འཛིན།།",
    "target": "སྐུ་མདོག་ དཀར་མོ་ འཁོར་ལོ་ འཛིན ། །"
  },
  {
    "source": "གཤིན་རྗེའི་ཕྱོགས་སུ་འོད་ཅན་མ།།",
    "target": "གཤིན་རྗེ འི་ ཕྱོགས་ སུ་ འོད་ཅན་ མ ། །"
  },
  {
    "source": "སྐུ་མདོག་དམར་སྐྱ་པདྨ་འཛིན།།",
    "target": "སྐུ་མདོག་ དམར་སྐྱ་ པདྨ་ འཛིན ། །"
  },
  {
    "source": "བདེན་བྲལ་ཕྱོགས་སུ་རྣམ་རྒྱལ་མ།།",
    "target": "བདེན་བྲལ་ ཕྱོགས་ སུ་ རྣམ་རྒྱལ་ མ ། །"
  },
  {
    "source": "སྐུ་མདོག་སྔོན་མོ་རྒྱལ་མཚན་འཛིན།།",
    "target": "སྐུ་མདོག་ སྔོན་མོ་ རྒྱལ་མཚན་ འཛིན ། །"
  },
  {
    "source": "ཀླུ་ཡི་ཕྱོགས་སུ་མདངས་ལྡན་མ།།",
    "target": "ཀླུ་ ཡི་ ཕྱོགས་ སུ་ མདངས་ ལྡན་ མ ། །"
  },
  {
    "source": "སྐུ་མདོག་དམར་སྐྱ་གདུགས་དཀར་འཛིན།།",
    "target": "སྐུ་མདོག་ དམར་སྐྱ་ གདུགས་དཀར་ འཛིན ། །"
  },
  {
    "source": "རླུང་གི་ཕྱོགས་སུ་དཀར་ཤམས་མ།།",
    "target": "རླུང་ གི་ ཕྱོགས་ སུ་ དཀར་ ཤམ ས་ མ ། །"
  },
  {
    "source": "སྐུ་མདོག་སྔོན་མོ་ཡང་འདུག་དམར་སྐྱ་བུམ་པ་འཛིན།།",
    "target": "སྐུ་མདོག་ སྔོན་མོ་ ཡང་ འདུག་ དམར་སྐྱ་ བུམ་པ་ འཛིན ། །"
  },
  {
    "source": "གནོད་སྦྱིན་ཕྱོགས་སུ་དྲི་མེད་མ།།",
    "target": "གནོད་སྦྱིན་ཕྱོགས་ སུ་ དྲི་མེད་ མ ། །"
  },
  {
    "source": "སྔོ་སྐྱ་ཡང་ཟེར་སྐུ་མདོག་ལྗང་གུ་དུང་འཛིན་པའོ།།",
    "target": "སྔོ་སྐྱ་ ཡང་ ཟེར་ སྐུ་མདོག་ ལྗང་གུ་ དུང་ འཛིན་པ འོ ། །"
  },
  {
    "source": "དབང་ལྡན་ཕྱོགས་སུ་ཡིད་གཞུང་མ།།",
    "target": "དབང་ལྡན་ ཕྱོགས་ སུ་ ཡིད་ གཞུང་མ ། །"
  },
  {
    "source": "སྐུ་མདོག་ལྗང་གུ་ཉ་བསྣམ་པའོ།།",
    "target": "སྐུ་མདོག་ ལྗང་གུ་ ཉ་ བསྣམ་པ འོ ། །"
  },
  {
    "source": "ཀུན་ཀྱང་སེམས་དཔའི་སྐྱིལ་ཀྲུང་དུ།།",
    "target": "ཀུན་ ཀྱང་ སེམས་ དཔ འི་ སྐྱིལ་ཀྲུང་ དུ ། །"
  },
  {
    "source": "ཟླ་བའི་རྒྱབ་བརྟེན་རིན་ཆེན་བརྒྱན།།",
    "target": "ཟླ་བ འི་ རྒྱབ་ བརྟེན་ རིན་ཆེན་ བརྒྱན ། །"
  },
  {
    "source": "གཡོན་པ་ཐམས་ཅད་དཀུ་ལ་གཏད།།",
    "target": "གཡོན་པ་ ཐམས་ཅད་ དཀུ་ ལ་ གཏད ། །"
  },
  {
    "source": "དེ་ནས་མདུན་བསྐྱེད་སྐབས་སྐུ་གསུང་ཐུགས་སུ་བྱིན་གྱིས་བརླབ་ཅེས་པའི་རྗེས་སུ་ཡེ་ཤེས་སྤྱན་འདྲེན་གྱི་སྐབས།",
    "target": "དེ་ ནས་ མདུན་ བསྐྱེད་ སྐབས་ སྐུ་གསུང་ཐུགས་ སུ་ བྱིན་ གྱིས་ བརླབ་ ཅེས་ པ འི་ རྗེས་ སུ་ ཡེ་ཤེས་ སྤྱན་ འདྲེན་ གྱི་ སྐབས །"
  },
  {
    "source": "དད་པ་དང་ནི་དམ་ཚིག་གིས།།",
    "target": "དད་པ་ དང་ ནི་ དམ་ཚིག་ གིས ། །"
  },
  {
    "source": "ཚུར་གཤེགས་ཚུར་གཤེགས་བཅོམ་ལྡན་འདས།།",
    "target": "ཚུ ར་ གཤེགས་ ཚུ ར་ གཤེགས་ བཅོམ་ལྡན་ འདས ། །"
  },
  {
    "source": "བདག་གི་མཆོད་པ་བཞེས་ནས་ཀྱང་།།",
    "target": "བདག་ གི་ མཆོད་པ་ བཞེས་ ནས་ ཀྱང་ ། །"
  },
  {
    "source": "མཆོད་པས་བདག་ལ་དགྱེས་པར་མཛོད།།",
    "target": "མཆོད་པ ས་ བདག་ ལ་ དགྱེས་པ ར་ མཛོད ། །"
  },
  {
    "source": "ཅེས་གཞུང་ལས་གསུངས་པའི་ཆོ་ག་འདིས་སྤྱན་དྲངས་ཞིང་མཆོད་ཡོན་སྦྲེངས་པར་སྤྲོན་བྱའོ།།",
    "target": "ཅེས་ གཞུང་ ལས་ གསུངས་པ འི་ ཆོ་ག་ འདི ས་ སྤྱན་ དྲངས་ ཞིང་ མཆོད་ཡོན་ སྦྲེངས་པ ར་ སྤྲོན་ བྱ འོ ། །"
  },
  {
    "source": "གཞུང་སྔ་མ་ལས།",
    "target": "གཞུང་ སྔ་མ་ ལས །"
  },
  {
    "source": "མི་འཁྲུགས་རྒྱལ་པོ་སྤྱན་དྲངས་ནས།།",
    "target": "མི་ འཁྲུགས་ རྒྱལ་པོ་ སྤྱན་ དྲངས་ ནས ། །"
  },
  {
    "source": "བགེགས་བསྐྲད་རྒྱས་བཏབ་མཆོད་ཡོན་སོགས།།",
    "target": "བགེགས་ བསྐྲད་ རྒྱ ས་ བཏབ་ མཆོད་ ཡོན་ སོགས ། །"
  },
  {
    "source": "ཕུལ་ཏེ་ཛཿཧཱུྃ་བཾ་ཧོཿས་དགུག།",
    "target": "ཕུལ་ ཏེ་ ཛཿཧཱུྃ་ བཾ་ ཧོཿ ས་ དགུག །"
  },
  {
    "source": "ཅེས་དང་གཞུང་ཕྱི་མ་ལས།",
    "target": "ཅེས་ དང་ གཞུང་ ཕྱི་མ་ ལས །"
  },
  {
    "source": "ཨོཾ་ཨཱཿབིགྷྣནྟ་ཀྲྀ་ཏ་ཧཱུྃ་ཕཊ།",
    "target": "ཨོཾ་ ཨཱཿ བིགྷྣནྟ་ཀྲྀ་ཏ་ ཧཱུྃ་ ཕཊ །"
  },
  {
    "source": "ཏ་ཐཱ་ག་ཏོདྦྷ་བཱ་ཡ་སྭཱ་ཧཱ།",
    "target": "ཏ་ཐཱ་ ག་ ཏོདྦྷ་ བཱ་ཡ་ སྭཱ་ཧཱ །"
  },
  {
    "source": "ཐལ་སྦྱར་སོ་སོར་གཉིས་ཕྱིར་བསྐྱེད་ཞེས་སོགས་ཀྱང་འབྱུང་ངོ་།།",
    "target": "ཐལ་ སྦྱར་ སོ་སོ ར་ གཉིས་ ཕྱི ར་ བསྐྱེད་ ཞེས་ སོགས་ ཀྱང་ འབྱུང་ ངོ་ ། །"
  },
  {
    "source": "དེ་དག་ཀྱང་སྤྲོ་ན་བྱ་ཞིང་མ་བྱས་ཀྱང་ཆད་པའི་སྐྱོན་ནི་མི་འབྱུང་ངོ་།།",
    "target": "དེ་ དག་ ཀྱང་ སྤྲོ་ ན་ བྱ་ ཞིང་ མ་ བྱས་ ཀྱང་ ཆད་པ འི་ སྐྱོན་ ནི་ མི་ འབྱུང་ ངོ་ ། །"
  },
  {
    "source": "བུམ་བསྐྱེད་ཀྱི་སྐབས།",
    "target": "བུམ་བསྐྱེད་ ཀྱི་ སྐབས །"
  },
  {
    "source": "ཁྲུས་ཀྱི་དོན་དུ་བུམ་ནང་ལྷ།།",
    "target": "ཁྲུས་ ཀྱི་ དོན་ དུ་ བུམ་ ནང་ ལྷ ། །"
  },
  {
    "source": "མཆོད་བསྟོད་བྱས་ཏེ་ནམ་མཁར་བཞུགས།།",
    "target": "མཆོད་བསྟོད་ བྱས་ ཏེ་ ནམ་མཁར་ བཞུགས ། །"
  },
  {
    "source": "དེ་ཡིས་དབང་བསྐུར་བསམ་ལ་བཀྲུ།།",
    "target": "དེ་ ཡིས་ དབང་ བསྐུར་ བསམ་ ལ་ བཀྲུ ། །"
  },
  {
    "source": "ཞེས་གསུངས་པ་དང་།",
    "target": "ཞེས་ གསུངས་པ་ དང་ །"
  },
  {
    "source": "བཀྲ་ཤིས་ལྷ་མོ་བརྒྱད་ཀྱི་སྔགས་ནི།",
    "target": "བཀྲ་ཤིས་ ལྷ་མོ་ བརྒྱད་ ཀྱི་ སྔགས་ ནི །"
  },
  {
    "source": "ཨོཾ་མ་ག་ལ་ཤྲཱི་བཏྲཱ་ཡ་སྭཱ་ཧཱ།",
    "target": "ཨོཾ་ མ་ ག་ལ་ ཤྲཱི་ བཏྲཱ་ ཡ་ སྭཱ་ཧཱ །"
  },
  {
    "source": "ཨོཾ་མངྒ་ལ་པདྨ༴ཨོཾ་མངྒ་ཙྪཏྟྲཾ༴ཨོཾ་མངྒ་ལ་ཤཾ་ཁ༴ཨོཾ་མངྒ་ལ་ཙཀྲ༴ཨོཾ་མངྒ་ལ་དྷ་ཛ༴ཨོཾ་མངྒ་ལ་ཀུབྷ༴ཨོཾ་མངྒ་ལ་མཙྪ༴དེ་ཡི་སྙིང་གའི་ཟླ་བ་ལ།།",
    "target": "ཨོཾ་ མངྒ་ལ་ པདྨ ༴ ཨོཾ་ མངྒ་ ཙྪཏྟྲཾ ༴ ཨོཾ་ མངྒ་ལ་ ཤཾ་ ཁ ༴ ཨོཾ་ མངྒ་ལ་ ཙཀྲ ༴ ཨོཾ་ མངྒ་ལ་ དྷ་ ཛ ༴ ཨོཾ་ མངྒ་ལ་ ཀུབྷ ༴ ཨོཾ་ མངྒ་ལ་ མཙྪ ༴ དེ་ ཡི་ སྙིང་ ག འི་ ཟླ་བ་ ལ ། །"
  },
  {
    "source": "གསང་སྔགས་བཟླས་ཏེ་ཅི་ནུས་བཟླས།",
    "target": "གསང་སྔགས་ བཟླས་ ཏེ་ ཅི་ ནུས་ བཟླས །"
  },
  {
    "source": "ཞེས་པ་རྣམས་འབྱུང་ངོ་།།",
    "target": "ཞེས་ པ་ རྣམས་ འབྱུང་ ངོ་ ། །"
  },
  {
    "source": "དེ་ལྟ་བུའི་ཆོ་གས་མདུན་བསྐྱེད་དང་བུམ་པ་དང་བྲབས་རྫས་དང་གཟུངས་ཀྱི་ཡི་གེ་སོགས་བསྒྲུབ་པར་བྱའོ།།",
    "target": "དེ་ ལྟ་བུ འི་ ཆོ་ག ས་ མདུན་ བསྐྱེད་ དང་ བུམ་པ་ དང་ བྲབས་ རྫས་ དང་ གཟུངས་ ཀྱི་ ཡི་གེ་ སོགས་ བསྒྲུབ་པ ར་ བྱ འོ ། །"
  },
  {
    "source": "དེ་ནས་གཤིན་དོན་ལྷོ་སྒོའི་ཆོ་ག་ནི།",
    "target": "དེ་ ནས་ གཤིན་ དོན་ ལྷོ་སྒོ འི་ ཆོ་ག་ ནི །"
  },
  {
    "source": "ཕུང་པོའམ་གཟུགས་བརྙན་ནམ།",
    "target": "ཕུང་པོ འམ་ གཟུགས་བརྙན་ ནམ །"
  },
  {
    "source": "མིང་བྱང་ལ་གཟུངས་སྔགས་བྲིས་པ་དང་བཅས་པ་ལ།",
    "target": "མིང་བྱང་ ལ་ གཟུངས་སྔགས་ བྲིས་པ་ དང་ བཅས་པ་ ལ །"
  },
  {
    "source": "དམིགས་ཡུལ་བསྐྱེད་ཅིང་།",
    "target": "དམིགས་ཡུལ་ བསྐྱེད་ ཅིང་ །"
  },
  {
    "source": "བདག་མདུན་གྱི་ཐུགས་ཀའི་འོད་ཀྱིས་དམིགས་ཡུལ་དེ་བཀུག་ནས་བསྟིམ།",
    "target": "བདག་ མདུན་ གྱི་ ཐུགས་ཀ འི་ འོད་ ཀྱིས་ དམིགས་ཡུལ་ དེ་ བཀུག་ ནས་ བསྟིམ །"
  },
  {
    "source": "སུམྦྷ་ནི་བརྗོད་ཅིང་ཡུངས་ཀར་གྱིས་བྲབས་གུ་གུལ་བདུག་པས་བགེགས་བསྐྲད།",
    "target": "སུམྦྷ་ ནི་ བརྗོད་ ཅིང་ ཡུངས་ཀར་ གྱིས་ བྲབས་ གུ་ གུལ་ བདུག་པ ས་ བགེགས་ བསྐྲད །"
  },
  {
    "source": "འདོད་ཆགས་ཞེ་སྡང་སོགས་ཚིགས་བཅད་རྣམས་དང་།",
    "target": "འདོད་ཆགས་ ཞེ་སྡང་ སོགས་ ཚིགས་བཅད་ རྣམས་ དང་ །"
  },
  {
    "source": "ལས་སྒྲིབ་སྦྱོང་བའི་སྔགས་བཟླ་བཞིན་བུམ་ཆུས་བཀྲུས།",
    "target": "ལས་སྒྲིབ་ སྦྱོང་བ འི་ སྔགས་ བཟླ་ བཞིན་ བུམ་ཆུ ས་ བཀྲུས །"
  },
  {
    "source": "སྔར་ནས་བསྒྲུབ་པའི་བྲབས་རྫས་ཀྱིས་བྲགས་པར་བྱའོ།།",
    "target": "སྔ ར་ ནས་ བསྒྲུབ་པ འི་ བྲབས་ རྫས་ ཀྱིས་ བྲགས་པ ར་ བྱ འོ ། །"
  },
  {
    "source": "སྤྲོས་པ་ལ་དགའ་ན་ཀུན་རིག་གི་ལྷོ་སྒོར་གྲགས་པ་འདི་ཉིད་མདོ་རྒྱུད་སྣ་ཚོགས་ལས་བཏུས་བའི་གསང་བ་སྤྱི་ཆོག་ཡིན་པས་སྦྱར་ཡང་རུང་ཞིང་།",
    "target": "སྤྲོས་པ་ ལ་ དགའ་ ན་ ཀུན་རིག་ གི་ ལྷོ་སྒོ ར་ གྲགས་པ་ འདི་ ཉིད་ མདོ་རྒྱུད་ སྣ་ཚོགས་ ལས་ བཏུས་བ འི་ གསང་བ་ སྤྱི་ ཆོག་ ཡིན་པ ས་ སྦྱར་ ཡང་ རུང་ ཞིང་ །"
  },
  {
    "source": "དེ་ནས་དབང་བསྐུར་བ་ནི་རིག་གཏད་དུ་གྲགས་པ་སྟེ།",
    "target": "དེ་ ནས་ དབང་ བསྐུར་བ་ ནི་ རིག་ གཏད་ དུ་ གྲགས་པ་ སྟེ །"
  },
  {
    "source": "བུམ་ལྷ་ནམ་མཁར་བཏེགས་པས་དབང་བསྐུར་བའི་བྱ་བ་མཛད་པར་བསམ་ལ་དཀྱིལ་འཁོར་གྱི་གཙོ་བོ་བཅོམ་ལྡན་འདས་མི་འཁྲུགས་པས་སོགས་དཀྱུས་ལྟར་དང་།",
    "target": "བུམ་ ལྷ་ ནམ་ མཁ ར་ བཏེགས་པ ས་ དབང་ བསྐུར་བ འི་ བྱ་བ་ མཛད་པ ར་ བསམ་ ལ་ དཀྱིལ་འཁོར་ གྱི་ གཙོ་བོ་ བཅོམ་ལྡན་འདས་ མི་ འཁྲུགས་པ ས་ སོགས་ དཀྱུས་ ལྟ ར་ དང་ །"
  },
  {
    "source": "དམ་རྒྱ་སྤྱི་བོར་བཞག་པས་བྱིན་གྱིས་བརླབས།",
    "target": "དམ་རྒྱ་ སྤྱི་བོ ར་ བཞག་པ ས་ བྱིན་ གྱིས་ བརླབས །"
  },
  {
    "source": "གསེར་སོགས་ཀྱིས་བྲིས་པའི་གཟུངས་སྔགས་ཀྱི་ཤོག་དྲིལ་མགུལ་དུ་བཏགས་པར་བྱའོ།",
    "target": "གསེར་ སོགས་ ཀྱིས་ བྲིས་པ འི་ གཟུངས་སྔགས་ ཀྱི་ ཤོག་དྲིལ་ མགུལ་ དུ་ བཏགས་པ ར་ བྱ འོ །"
  },
  {
    "source": "དེ་ནས་བཀྲ་ཤིས་རྟགས་བརྒྱད་ཀྱིས་ཤིས་པ་བརྗོད་པ་ནི།",
    "target": "དེ་ ནས་ བཀྲ་ཤིས་ རྟགས་ བརྒྱད་ ཀྱིས་ ཤིས་པ་ བརྗོད་པ་ ནི །"
  },
  {
    "source": "གཟུངས་སྔགས་དང་རང་རང་གི་སྔགས་བརྗོད་ནས་བཀྲ་ཤིས་པའི་རྟགས་རྣམས་སློབ་མའི་མདུན་དུ་བཀོད་ནས་མགུར་ནས་གསུངས་པའི་ཤིས་པའི་ཚིགས་བཅད་རྣམས་ཀྱིས་ཤིས་པ་བརྗོད་པ་ཡིན་ཡང་།",
    "target": "གཟུངས་སྔགས་ དང་ རང་ རང་ གི་ སྔགས་ བརྗོད་ ནས་ བཀྲ་ཤིས་པ འི་ རྟགས་ རྣམས་ སློབ་མ འི་ མདུན་ དུ་ བཀོད་ ནས་ མགུར་ ནས་ གསུངས་པ འི་ ཤིས་པ འི་ ཚིགས་བཅད་ རྣམས་ ཀྱིས་ ཤིས་པ་ བརྗོད་པ་ ཡིན་ ཡང་ །"
  },
  {
    "source": "བཀྲ་ཤིས་གང་ཞིག་ཞེས་སོགས་འདི་རྣམས་བོད་རྣམས་ཀྱིས་རྒྱ་གཞུང་དུ་རེ་བ་ལྟར་གྱི་ལུགས་ཡིན་པས་གྲགས་པ་དབང་བཙན་ལྟར་མཛད་པ་ཡིན་འདུག་ཅིང་བཀྲ་ཤིས་རྫས་རྟགས་ཀྱི་རྒྱུ་མཚན་སོགས་གཞན་དུ་ཡོད་པ་དེར་བལྟ་བར་བྱའོ།།",
    "target": "བཀྲ་ཤིས་ གང་ ཞིག་ ཞེས་ སོགས་ འདི་ རྣམས་ བོད་ རྣམས་ ཀྱིས་ རྒྱ་ གཞུང་ དུ་ རེ་བ་ ལྟ ར་ གྱི་ ལུགས་ ཡིན་པ ས་ གྲགས་པ་ དབང་བཙན་ ལྟ ར་ མཛད་པ་ ཡིན་ འདུག་ ཅིང་ བཀྲ་ཤིས་ རྫས་ རྟགས་ ཀྱི་ རྒྱུ་མཚན་ སོགས་ གཞན་ དུ་ ཡོད་པ་ དེ ར་ བལྟ་བ ར་ བྱ འོ ། །"
  },
  {
    "source": "དེ་ནས་རྗེས་ཀྱི་བྱ་བ་མདུན་བསྐྱེད་ཀྱི་རྗེས་ཆོག་ནི་ཆོ་གའི་དཀྱུས་ལྟར་ལ།",
    "target": "དེ་ ནས་ རྗེས་ ཀྱི་ བྱ་བ་ མདུན་ བསྐྱེད་ ཀྱི་ རྗེས་ཆོག་ ནི་ ཆོ་ག འི་ དཀྱུས་ ལྟ ར་ ལ །"
  },
  {
    "source": "བདག་བསྐྱེད་ཀྱི་སྐབས་སུ་ཐུན་མཐར།",
    "target": "བདག་ བསྐྱེད་ ཀྱི་ སྐབས་ སུ་ ཐུན་ མཐ ར །"
  },
  {
    "source": "སྔགས་ཀྱི་ནོར་བུ་འབུལ་བ་ཞེས།",
    "target": "སྔགས་ ཀྱི་ ནོར་བུ་ འབུལ་བ་ ཞེས །"
  },
  {
    "source": "བཟླས་བརྗོད་ཀྱི་ནི་དགེ་བ་གང་སོགས།",
    "target": "བཟླས་བརྗོད་ ཀྱི་ ནི་ དགེ་བ་ གང་ སོགས །"
  },
  {
    "source": "བཟླས་བརྗོད་ཀྱི་དགེ་བ་འགྲོ་བ་ཐམས་ཅད་བྱང་ཆུབ་ཆེན་པོ་ཐོབ་པའི་ཆེད་དུ་བཅོམ་ལྡན་འདས་ལ་ཕུལ་ནས་ཕྲེང་བ་བྲིས་སྐུ་སོགས་ཀྱི་མདུན་དུ་འཇོག་པར་གསུངས་པ་བཞིན་བྱའོ།།",
    "target": "བཟླས་བརྗོད་ ཀྱི་ དགེ་བ་ འགྲོ་བ་ ཐམས་ཅད་ བྱང་ཆུབ་ ཆེན་པོ་ ཐོབ་པ འི་ ཆེད་ དུ་ བཅོམ་ལྡན་འདས་ ལ་ ཕུལ་ ནས་ ཕྲེང་བ་ བྲིས་སྐུ་ སོགས་ ཀྱི་ མདུན་ དུ་ འཇོག་པ ར་ གསུངས་པ་ བཞིན་ བྱ འོ ། །"
  },
  {
    "source": "སྔགས་དང་ཟླ་བ་སངས་རྒྱས་སྐུར་སོགས།",
    "target": "སྔགས་ དང་ ཟླ་བ་ སངས་རྒྱས་ སྐུ ར་ སོགས །"
  },
  {
    "source": "ཡེ་ཤེས་པ་རང་གི་ལུས་ལས་ཕྱུངས་ནས་དེ་ལ་མཆོད་བསྟོད་གཤེགས་གསོལ་བྱ་བ་ནི་རྒྱུད་སྡེ་འོག་མའི་བཤད་ཚོད་ནི་ཡིན་མོད།",
    "target": "ཡེ་ཤེས་པ་ རང་ གི་ ལུས་ ལས་ ཕྱུངས་ ནས་ དེ་ ལ་ མཆོད་བསྟོད་ གཤེགས་ གསོལ་ བྱ་བ་ ནི་ རྒྱུད་སྡེ་ འོག་མ འི་ བཤད་ ཚོད་ ནི་ ཡིན་ མོད །"
  },
  {
    "source": "བླ་མེད་ཀྱི་ཉམས་ལེན་ཅན་ལ་དེ་ཤིན་ཏུ་མི་འཐད་པས།",
    "target": "བླ་མེད་ ཀྱི་ ཉམས་ལེན་ ཅན་ ལ་ དེ་ ཤིན་ ཏུ་ མི་ འཐད་པ ས །"
  },
  {
    "source": "བདག་བསྐྱེད་ལ་མཆོད་བསྟོད་དང་བཟོད་གསོལ་སོགས་བྱས་ནས།",
    "target": "བདག་ བསྐྱེད་ ལ་ མཆོད་བསྟོད་ དང་ བཟོད་གསོལ་ སོགས་ བྱས་ ནས །"
  },
  {
    "source": "སྔགས་དང་ཟླ་བ་སངས་རྒྱས་སྐུར།",
    "target": "སྔགས་ དང་ ཟླ་བ་ སངས་རྒྱས་ སྐུར །"
  },
  {
    "source": "རིམ་བཞིན་བསྡུས་ཏེ་མི་དམིགས་པ་བྱ་ཞིང་།",
    "target": "རིམ་ བཞིན་ བསྡུས་ ཏེ་ མི་ དམིགས་པ་ བྱ་ ཞིང་ །"
  },
  {
    "source": "མཐར་རང་ཉིད་མི་འཁྲུགས་པར་གསལ་བའི་གནས་གསུམ་དུ་སོགས་དགོས།",
    "target": "མཐ ར་ རང་ ཉིད་ མི་ འཁྲུགས་པ ར་ གསལ་བ འི་ གནས་ གསུམ་ དུ་ སོགས་ དགོས །"
  },
  {
    "source": "ཞེས་བདག་གི་བླ་མ་དང་རྗེ་སྒྲོལ་མགོན་ཞབས་སོགས་བཞེད་དོ།།",
    "target": "ཞེས་ བདག་ གི་ བླ་མ་ དང་ རྗེ་ སྒྲོལ་ མགོན་ ཞབས་ སོགས་ བཞེད་ དོ ། །"
  },
  {
    "source": "སྦྱིན་སྲེག་གི་ཆོ་ག་ནི་གཞན་དུ་གསལ་ཞིང་།",
    "target": "སྦྱིན་སྲེག་ གི་ ཆོ་ག་ ནི་ གཞན་ དུ་ གསལ་ ཞིང་ །"
  },
  {
    "source": "མདོ་འདོན་པའི་ཆོ་ག་དང་།",
    "target": "མདོ་ འདོན་པ འི་ ཆོ་ག་ དང་ །"
  },
  {
    "source": "ཕུང་པོ་བསྲེགས་པ།",
    "target": "ཕུང་པོ་ བསྲེགས་པ །"
  },
  {
    "source": "མཆོད་པར་སྤ་བ།",
    "target": "མཆོད་པ ར་ སྤ་བ །"
  },
  {
    "source": "སཱ་ཙྪའི་ཆོ་ག་སོགས་ནི་རྗེ་དྲུག་པའི་སྒྲུབ་དཀྱིལ་དུ་གསལ་བ་ལྟར་རོ།།",
    "target": "སཱ་ཙྪ འི་ ཆོ་ག་ སོགས་ ནི་ རྗེ་ དྲུག་པ འི་ སྒྲུབ་ དཀྱིལ་ དུ་ གསལ་བ་ ལྟ ར་ རོ ། །"
  },
  {
    "source": "དེ་ལྟར་རྗེ་གར་དབང་དྲུག་པས་སྩལ་བའི་མི་འཁྲུགས་པའི་སྒྲུབ་དཀྱིལ་རྣམ་བཤད་ཉུང་ངུ་འདི་ནི་དོན་གཉེར་ཅན་དག་གི་དོན་དུ་སྔར་ཡི་གེར་བཀོད་ཡོད་པ།",
    "target": "དེ་ ལྟ ར་ རྗེ་ གར་ དབང་ དྲུག་པ ས་ སྩལ་བ འི་ མི་ འཁྲུགས་པ འི་ སྒྲུབ་ དཀྱིལ་ རྣམ་བཤད་ ཉུང་ངུ་ འདི་ ནི་ དོན་ གཉེར་ ཅན་ དག་ གི་ དོན་ དུ་ སྔ ར་ ཡི་གེ ར་ བཀོད་ ཡོད་པ །"
  },
  {
    "source": "ཀརྨ་བསྟན་རྒྱས་ཀྱིས་བསྐུལ་བ་ལྟར།",
    "target": "ཀརྨ་ བསྟན་ རྒྱས་ ཀྱིས་ བསྐུལ་བ་ ལྟ ར །"
  },
  {
    "source": "ཕྱིས་ཞུ་དག་དང་བཅས་ཚེ་དབང་ཀུན་ཁྱབ་ཀྱིས་ཤར་དཔལ་སྤུངས་དགོན་དུ་བྲིས་པས་སེམས་ཅན་ཐམས་ཅད་རྒྱལ་བ་མི་འཁྲུགས་པའི་གོ་འཕང་ཐོབ་པའི་རྒྱུར་གྱུར་ཅིག།།",
    "target": "ཕྱི ས་ ཞུ་ དག་ དང་ བཅས་ ཚེ་ དབང་ ཀུན་ ཁྱབ་ ཀྱིས་ ཤར་ དཔལ་ སྤུངས་ དགོན་ དུ་ བྲིས་པ ས་ སེམས་ཅན་ ཐམས་ཅད་ རྒྱལ་བ་ མི་ འཁྲུགས་པ འི་ གོ་འཕང་ ཐོབ་པ འི་ རྒྱུ ར་ གྱུར་ ཅིག ། །"
  },
  {
    "source": "།",
    "target": "།"
  },
  {
    "source": "མངྒ་ལཾ།",
    "target": "མངྒ་ལཾ །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "དགེའོ།།",
    "target": "དགེ འོ ། །"
  },
  {
    "source": "།།",
    "target": "། །"
  }
]
