[
  {
    "source": "༄༅།།",
    "target": "༄༅ ། །"
  },
  {
    "source": "རྡོ་རྗེ་གཏུམ་པོའི་དཀྱིལ་འཁོར་བསྙེན་པའི་མན་ངག་གསལ་བ་བཞུགས་སོ།།",
    "target": "རྡོ་རྗེ་ གཏུམ་པོ འི་ དཀྱིལ་འཁོར་ བསྙེན་པ འི་ མན་ངག་ གསལ་བ་ བཞུགས་ སོ ། །"
  },
  {
    "source": "༄༅།།",
    "target": "༄༅ ། །"
  },
  {
    "source": "ན་མོ་བཛྲ་པ་ཎི་ཡེ།",
    "target": "ན་མོ་ བཛྲ་པ་ ཎི་ ཡེ །"
  },
  {
    "source": "རྡོ་རྗེ་གཏུམ་པོ་རིགས་འདུས་དཀྱིལ་འཁོར་གྱི་བསྙེན་དམིགས་དངོས་ནི།",
    "target": "རྡོ་རྗེ་ གཏུམ་པོ་ རིགས་ འདུས་ དཀྱིལ་འཁོར་ གྱི་ བསྙེན་ དམིགས་ དངོས་ ནི །"
  },
  {
    "source": "རང་ཉིད་གཙོ་བོ་ཡབ་ཡུམ་དུ་གསལ་བའི་ཐུགས་ཀར་རང་འདྲའི་ཡེ་ཤེས་སེམས་དཔའ།",
    "target": "རང་ ཉིད་ གཙོ་བོ་ ཡབ་ཡུམ་ དུ་ གསལ་བ འི་ ཐུགས་ཀ ར་ རང་ འདྲ འི་ ཡེ་ཤེས་སེམས་དཔའ །"
  },
  {
    "source": "དེའི་ཐུགས་ཀར་པད་སྟེང་རྡོ་རྗེ་སྔོན་པོ་རྩེ་ལྔ་པ་གྱེན་དུ་ལངས་པའི་ལྟེ་བར།",
    "target": "དེ འི་ ཐུགས་ཀ ར་ པད་ སྟེང་ རྡོ་རྗེ་ སྔོན་པོ་ རྩེ་ ལྔ་པ་ གྱེན་ དུ་ ལངས་པ འི་ ལྟེ་བ ར །"
  },
  {
    "source": "ཉི་མའི་དཀྱིལ་འཁོར་གྱི་དབུས་སུ།",
    "target": "ཉི་མ འི་ དཀྱིལ་འཁོར་ གྱི་ དབུས་ སུ །"
  },
  {
    "source": "རིག་འཛིན་སེམས་དཔའ་ཧཱུྃ་མཐིང་ནག་འབར་བའི་མཐའ་མར་གཙོ་བོའི་སྐུ་གསུང་ཐུགས་ཀྱི་སྔགས་གསུམ་གྱིས་བསྐོར་བ་ལ།",
    "target": "རིག་འཛིན་ སེམས་དཔའ་ ཧཱུྃ་ མཐིང་ནག་ འབར་བ འི་ མཐའ་མ ར་ གཙོ་བོ འི་ སྐུ་གསུང་ཐུགས་ ཀྱི་ སྔགས་ གསུམ་ གྱིས་ བསྐོར་བ་ ལ །"
  },
  {
    "source": "སྔགས་ཕྲེང་སྦྲུལ་མགོ་ལངས་པ་ལྟ་བུ་ལས་གཡས་བསྐོར་དུ་བྱུང་བ་ཨ་ཝ་དྷཱུ་ཏིའི་ནང་ན་མར་སོང་།",
    "target": "སྔགས་ ཕྲེང་ སྦྲུལ་མགོ་ ལངས་པ་ ལྟ་བུ་ ལས་ གཡས་ བསྐོར་ དུ་ བྱུང་བ་ ཨ་ཝ་དྷཱུ་ཏི འི་ ནང་ ན་ མ ར་ སོང་ །"
  },
  {
    "source": "རྡོ་རྗེ་ནོར་བུ་ནས་ཡུམ་གྱི་པདྨ་བརྒྱུད་དེ།",
    "target": "རྡོ་རྗེ་ ནོར་བུ་ ནས་ ཡུམ་ གྱི་ པདྨ་ བརྒྱུད་ དེ །"
  },
  {
    "source": "ཡུམ་གྱི་ཞལ་ནས་ཡབ་ཀྱི་ཞལ་དུ་ཞུགས་ཤིང་སྙིང་གའི་ཧཱུྃ་ཡིག་ལ་བསྐོར་བ།",
    "target": "ཡུམ་ གྱི་ ཞལ་ ནས་ ཡབ་ ཀྱི་ ཞལ་ དུ་ ཞུགས་ ཤིང་ སྙིང་ག འི་ ཧཱུྃ་ ཡིག་ ལ་ བསྐོར་བ །"
  },
  {
    "source": "སླར་ཡང་དབུ་མའི་ལམ་ནས་སོང་བར་དམིགས་པ་སོགས་གོང་བཞིན་ཏེ།",
    "target": "སླ ར་ ཡང་ དབུ་མ འི་ ལམ་ ནས་ སོང་བ ར་ དམིགས་པ་ སོགས་ གོང་ བཞིན་ ཏེ །"
  },
  {
    "source": "དོ་ལའི་བཟླས་པ་ཞེས་སམ།",
    "target": "དོ་ལ འི་ བཟླས་པ་ ཞེས་ སམ །"
  },
  {
    "source": "འཁྱོགས་ཀྱི་བཟླས་པ་དེ་ལྟ་བུ་ལ་ཡེངས་མེད་དུ་དྲིལ།",
    "target": "འཁྱོགས་ ཀྱི་ བཟླས་པ་ དེ་ ལྟ་བུ་ ལ་ ཡེངས་ མེད་ དུ་ དྲིལ །"
  },
  {
    "source": "སྐབས་སུ་དམ་ཚིག་གི་བཟླས་པ་ཞེས་སཾ།",
    "target": "སྐབས་ སུ་ དམ་ཚིག་ གི་ བཟླས་པ་ ཞེས་ སཾ །"
  },
  {
    "source": "དོན་གཉིས་ཀྱི་དམིགས་པ་བྱ་བ་ནི།",
    "target": "དོན་ གཉིས་ ཀྱི་ དམིགས་པ་ བྱ་བ་ ནི །"
  },
  {
    "source": "དེ་ལྟ་བུའི་ས་བོན་སྔགས་ཕྲེང་དང་བཅས་པ་ལས་འོད་ཟེར་རབ་འབྱམས་སུ་ཕོགརྒྱལ་སྲས་ཞི་ཁྲོ་རྣམས་ལ་མཆོད་པ་ཕྱི་ནང་གསང་བ་ཡོངས་རྫོགས་ཕུལ་བ་མཉེས་པར་བྱས་དེ་རྣམས་ཀྱི་བྱིན་རླབས་དངོས་གྲུབ་ཐམས་ཅད་འོད་ཟེར་གྱི་ཚུལ་དུ་བྱུང་བ་རང་ལ་ཐིམ་པས་བྱིན་རླབས་སྨིན་ཅིང་དངོས་གྲུབ་ཐོབ་པར་བསམ་པ་རང་དོན་དང་།",
    "target": "དེ་ ལྟ་བུ འི་ ས་བོན་ སྔགས་ ཕྲེང་ དང་ བཅས་པ་ ལས་ འོད་ཟེར་ རབ་འབྱམས་ སུ་ ཕོགརྒྱལ་ སྲས་ ཞི་ ཁྲོ་ རྣམས་ ལ་ མཆོད་པ་ ཕྱི་ནང་ གསང་བ་ ཡོངས་ རྫོགས་ ཕུལ་བ་ མཉེས་པ ར་ བྱས་ དེ་ རྣམས་ ཀྱི་ བྱིན་རླབས་ དངོས་གྲུབ་ ཐམས་ཅད་ འོད་ཟེར་ གྱི་ ཚུལ་ དུ་ བྱུང་བ་ རང་ ལ་ ཐིམ་པ ས་ བྱིན་རླབས་ སྨིན་ ཅིང་ དངོས་གྲུབ་ ཐོབ་པ ར་ བསམ་པ་ རང་ དོན་ དང་ །"
  },
  {
    "source": "ཡང་འོད་ཟེར་འགྲོ་དྲུག་གི་གནས་རྣམས་སུ་ཕོག་དེ་རྣམས་ཀྱི་སྡིག་སྒྲིབ་བྱང་གསང་བའི་བདག་པོའི་གོ་འཕང་ལ་བཀོད་པར་བསམ་པ་ནི་གཞན་དོན་ནོ།།",
    "target": "ཡང་ འོད་ཟེར་ འགྲོ་ དྲུག་ གི་ གནས་ རྣམས་ སུ་ ཕོག་ དེ་ རྣམས་ ཀྱི་ སྡིག་སྒྲིབ་ བྱང་ གསང་བ འི་ བདག་པོ འི་ གོ་འཕང་ ལ་ བཀོད་པ ར་ བསམ་པ་ ནི་ གཞན་ དོན་ ནོ ། །"
  },
  {
    "source": "དེ་ལྟར་གྱི་དམིགས་པ་ཐུན་གྱི་དངོས་གཞི་དང་རྗེས་སུ་སངས་རྒྱས་སེམས་ཅན་བཟང་ངན་དུ་དབྱེ་བའི་སྣོད་ཐམས་ཅད་གཞལ་ཡས་ཁང་།",
    "target": "དེ་ ལྟ ར་ གྱི་ དམིགས་པ་ ཐུན་ གྱི་ དངོས་གཞི་ དང་ རྗེས་ སུ་ སངས་རྒྱས་ སེམས་ཅན་ བཟང་ངན་ དུ་ དབྱེ་བ འི་ སྣོད་ ཐམས་ཅད་ གཞལ་ཡས་ཁང་ །"
  },
  {
    "source": "བཅུད་ལུས་རྡོ་རྗེ་གཏུམ་པོར་ཡེ་ནས་གནས་པར་ཡིན་ལུགས་ཤེས་པའི་ངེས་ཤེས་དང་།",
    "target": "བཅུད་ ལུས་ རྡོ་རྗེ་ གཏུམ་པོ ར་ ཡེ་ ནས་ གནས་པ ར་ ཡིན་ལུགས་ ཤེས་པ འི་ ངེས་ཤེས་ དང་ །"
  },
  {
    "source": "དེ་རྣམས་ཀྱང་ཕྱི་རོལ་ཏུ་མ་ཆད་པའི་རང་སེམས་དང་རོ་མཉམ།",
    "target": "དེ་ རྣམས་ ཀྱང་ ཕྱི་རོལ་ ཏུ་ མ་ ཆད་པ འི་ རང་སེམས་ དང་ རོ་ མཉམ །"
  },
  {
    "source": "༈སྣང་སྲིད་ལྷའི་དཀྱིལ་འཁོར་དང་།",
    "target": "༈ སྣང་སྲིད་ ལྷ འི་ དཀྱིལ་འཁོར་ དང་ །"
  },
  {
    "source": "ལྷ་རང་དུ་ཤེས་པ།",
    "target": "ལྷ་ རང་ དུ་ ཤེས་པ །"
  },
  {
    "source": "གཉིས་མེད་བདེ་བ་ཆེན་པོ་རང་རིག་པའི་གཤིས་ཐོག་ཏུ་འཇོག་པ་ནི་བསྐྱེད་རྫོགས་ཀྱི་མཐར་ཐུག་པའོ།།",
    "target": "གཉིས་ མེད་ བདེ་བ་ ཆེན་པོ་ རང་ རིག་པ འི་ གཤིས་ ཐོག་ ཏུ་ འཇོག་པ་ ནི་ བསྐྱེད་རྫོགས་ ཀྱི་ མཐ ར་ ཐུག་པ འོ ། །"
  },
  {
    "source": "འཁོར་གྱི་བསྙེན་དམིགས་ནི།",
    "target": "འཁོར་ གྱི་ བསྙེན་ དམིགས་ ནི །"
  },
  {
    "source": "ལྷ་ཞི་དྲག་སོ་སོའི་ཐུགས་ཀར་ཟླ་བ་དང་།",
    "target": "ལྷ་ ཞི་དྲག་ སོ་སོ འི་ ཐུགས་ཀ ར་ ཟླ་བ་ དང་ །"
  },
  {
    "source": "ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ཧཱུྃ་ཧཱུྃ་ཀྵ་སོགས་སོ་སོའི་ས་བོན་གྱི་ཡི་གེས་མཚོན་པའི་མཐར་ལྷ་རང་སྔགས་ཀྱིས་བསྐོར་བ།",
    "target": "ཉི་མ འི་ དཀྱིལ་འཁོར་ གྱི་ སྟེང་ དུ་ ཧཱུྃ་ ཧཱུྃ་ ཧཱུྃ་ ཀྵ་ སོགས་ སོ་སོ འི་ ས་བོན་ གྱི་ ཡི་གེ ས་ མཚོན་པ འི་ མཐ ར་ ལྷ་ རང་ སྔགས་ ཀྱིས་ བསྐོར་བ །"
  },
  {
    "source": "གཙོ་བོའི་ཐུགས་ཀ་ནས་འོད་ཟེར་སྣ་ལྔ་འཕྲོས།",
    "target": "གཙོ་བོ འི་ ཐུགས་ ཀ་ ནས་ འོད་ཟེར་ སྣ་ ལྔ་ འཕྲོས །"
  },
  {
    "source": "འཁོར་རྣམས་ཀྱི་ཐུགས་ཀར་ཕོག་པས་ཕྲིན་ལས་ཐམས་ཅད་བསྒྲུབ་པར་མོས་ནས།",
    "target": "འཁོར་ རྣམས་ ཀྱི་ ཐུགས་ ཀ ར་ ཕོག་པ ས་ ཕྲིན་ལས་ ཐམས་ཅད་ བསྒྲུབ་པ ར་ མོས་ ནས །"
  },
  {
    "source": "ཁམས་གསུམ་རྣམ་རྒྱལ་ལ་སོགས་རིམ་བཞིན་དུ་བཟླའོ།།",
    "target": "ཁམས་ གསུམ་ རྣམ་རྒྱལ་ ལ་ སོགས་ རིམ་ བཞིན་ དུ་ བཟླ འོ ། །"
  },
  {
    "source": "བསྙེན་པའི་གྲངས་ནི་བཟང་པོ་མདོར་བསྡུས་ལས།",
    "target": "བསྙེན་པ འི་ གྲངས་ ནི་ བཟང་པོ་ མདོ ར་ བསྡུས་ ལས །"
  },
  {
    "source": "གཙོ་བོ་འབུམ་དང་འཁོར་ལ་ཁྲི།།",
    "target": "གཙོ་བོ་ འབུམ་ དང་ འཁོར་ ལ་ ཁྲི ། །"
  },
  {
    "source": "རབ་འབྲིང་མཚན་མ་མཐོང་བར་བྱ།།",
    "target": "རབ་ འབྲིང་ མཚན་མ་ མཐོང་བ ར་ བྱ ། །"
  },
  {
    "source": "ཞེས་གསུང་བཞིན་དང་།",
    "target": "ཞེས་ གསུང་ བཞིན་ དང་ །"
  },
  {
    "source": "དཀྱིལ་ཆོག་གཞན་དུ།",
    "target": "དཀྱིལ་ཆོག་ གཞན་ དུ །"
  },
  {
    "source": "གྲངས་གཙོ་བོ་ལ་རབ་འབུམ་ཚོ་སུམ་ཅུ་སོ་དྲུགའབྲིང་ཉི་ཤུ་རྩ་གཉིས།",
    "target": "གྲངས་ གཙོ་བོ་ ལ་ རབ་ འབུམ་ ཚོ་ སུམ་ ཅུ་ སོ་ དྲུག འབྲིང་ ཉི་ཤུ་ རྩ་ གཉིས །"
  },
  {
    "source": "ཐ་མ་བཅུ་ཞེས་གསུངས་ཀྱང་།",
    "target": "ཐ་མ་ བཅུ་ ཞེས་ གསུངས་ ཀྱང་ །"
  },
  {
    "source": "འདིར་གཙོ་བོའི་སྐུ་གསུང་ཐུགས་ཀྱི་སྔགས་སུམ་སྦྲེལ་ལ་གཞུང་འབུམ་དུ་གསུངས་ཀྱང་།",
    "target": "འདི ར་ གཙོ་བོ འི་ སྐུ་གསུང་ཐུགས་ ཀྱི་ སྔགས་ སུམ་སྦྲེལ་ ལ་ གཞུང་ འབུམ་ དུ་ གསུངས་ ཀྱང་ །"
  },
  {
    "source": "རྩོད་དུས་བཞི་འགྱུར་དབང་དུ་བྱ་བའམ།",
    "target": "རྩོད་དུས་ བཞི་ འགྱུར་ དབང་ དུ་ བྱ་བ འམ །"
  },
  {
    "source": "འགྲུབ་ན་འབུམ་ཕྲག་བཅུ་དྲུག་གོ།",
    "target": "འགྲུབ་ ན་ འབུམ་ ཕྲག་ བཅུ་ དྲུག་ གོ །"
  },
  {
    "source": "འཁོར་ལ་ཁྲི་བཞིའམ།",
    "target": "འཁོར་ ལ་ ཁྲི་ བཞི འམ །"
  },
  {
    "source": "དེ་ལྷག་གང་འགྲུབ་དང་།",
    "target": "དེ་ ལྷག་ གང་ འགྲུབ་ དང་ །"
  },
  {
    "source": "མཚན་ཉེར་གཅིག་པའི་དེ་བཞིན་བརྒྱུད་ལས་ཤིན་ཏུ་བསྔགས་པའི་ཕན་ཡོན་ཆེ་བར་གསུངས་བཞིན་ལས་ཁྲི་བཞིར་བཟླ་བ་ཡིན་ནོ།།",
    "target": "མཚན་ ཉེར་ གཅིག་པ འི་ དེ་བཞིན་ བརྒྱུད་ ལས་ ཤིན་ ཏུ་ བསྔགས་པ འི་ ཕན་ཡོན་ ཆེ་བ ར་ གསུངས་ བཞིན་ ལས་ ཁྲི་ བཞི ར་ བཟླ་བ་ ཡིན་ ནོ ། །"
  },
  {
    "source": "དེ་ལྟ་བུའི་དཀྱིལ་འཁོར་ཡོངས་རྫོགས་ཀྱི་བསྙེན་ཆེན་ཡོངས་སུ་རྫོགས་པའོ།།",
    "target": "དེ་ ལྟ་བུ འི་ དཀྱིལ་འཁོར་ ཡོངས་ རྫོགས་ ཀྱི་ བསྙེན་ཆེན་ ཡོངས་ སུ་ རྫོགས་པ འོ ། །"
  },
  {
    "source": "ཅེས་པའང་ཆོས་སྤྱན་ལྡན་པའི་བླ་མ་དཀོན་མཆོག་དཔལ་བཟང་གིས་བཞེད་དོན་དུ།",
    "target": "ཅེས་ པ འང་ ཆོས་ སྤྱན་ ལྡན་པ འི་ བླ་མ་དཀོན་མཆོག་ དཔལ་ བཟང་ གིས་ བཞེད་དོན་ དུ །"
  },
  {
    "source": "༈སྙོམ་ལས་པ་ཀུན་དགའ་བསྟན་འཛིན་གྱིས་བསྙེན་དམིགས་རང་རྐྱང་མདོ་ཙམ་འཕྲལ་དུ་ཟིན་ཐོར་བཏབ་པ་དགེ་བར་གྱུར་ཅིག།",
    "target": "༈ སྙོམ་ ལས་པ་ ཀུན་དགའ་ བསྟན་འཛིན་ གྱིས་ བསྙེན་ དམིགས་ རང་ རྐྱང་ མདོ་ ཙམ་ འཕྲལ་ དུ་ ཟིན་ ཐོར་ བཏབ་པ་ དགེ་བ ར་ གྱུར་ ཅིག །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  }
]
