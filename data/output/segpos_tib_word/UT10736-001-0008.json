[
  {
    "source": "༄༅།།",
    "target": "༄༅ ། །"
  },
  {
    "source": "བྲིས་སྐུའི་རྣམ་བཤད་མཐོང་བ་དོན་ལྡན་ཞེས་བྱ་བ་བཞུགས་སོ།།",
    "target": "བྲིས་སྐུ འི་ རྣམ་བཤད་ མཐོང་བ་ དོན་ལྡན་ ཞེས་ བྱ་བ་ བཞུགས་ སོ ། །"
  },
  {
    "source": "བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ།།",
    "target": "བླ་མ་ དང་ མགོན་པོ་ འཇམ་པ འི་ དབྱངས་ ལ་ ཕྱག་ འཚལ་ ལོ ། །"
  },
  {
    "source": "ཨོཾ་ཡིག་བཀྲ་ཤིས་བརྗོད་པ་སྔར་བཏང་ནས།།",
    "target": "ཨོཾ་ ཡིག་ བཀྲ་ཤིས་ བརྗོད་པ་ སྔ ར་ བཏང་ ནས ། །"
  },
  {
    "source": "ཝཱ་ཀཀྱེ་དན་གདན་སྤྱི་བོའི་གཙུག་བཅས་ཏེ།།",
    "target": "ཝཱ་ ཀཀྱེ་ དན་ གདན་ སྤྱི་བོ འི་ གཙུག་ བཅས་ ཏེ ། །"
  },
  {
    "source": "ན་མཿམཆོད་བསྟོད་ཀུན་བཟང་རྣམ་ཐར་གྱི།།",
    "target": "ན་མཿ མཆོད་བསྟོད་ ཀུན་ བཟང་ རྣམ་ཐར་ གྱི ། །"
  },
  {
    "source": "ཆས་ཞུགས་ཟློས་གར་འགུལ་བས་སྐལ་བ་བཟང་།།",
    "target": "ཆས་ ཞུགས་ ཟློས་གར་ འགུལ་བ ས་ སྐལ་བ་ བཟང་ ། །"
  },
  {
    "source": "ཟླ་ཟེར་བསིལ་བ་ཙམ་ལ་སྙན་ངག་པས།།",
    "target": "ཟླ་ཟེར་ བསིལ་བ་ ཙམ་ ལ་ སྙན་ངག་ པས ། །"
  },
  {
    "source": "བདུད་རྩིར་བཏགས་མོད་མཁས་པའི་ལང་ཚོའི་གཉེན།།",
    "target": "བདུད་རྩི ར་ བཏགས་ མོད་ མཁས་པ འི་ ལང་ ཚོ འི་ གཉེན ། །"
  },
  {
    "source": "ལེགས་བཤད་འབའ་ཞིག་བདུད་རྩིའི་དཔྱིད་ཡིན་པར།།",
    "target": "ལེགས་བཤད་ འབའ་ ཞིག་ བདུད་རྩི འི་ དཔྱིད་ ཡིན་པ ར ། །"
  },
  {
    "source": "རྟོགས་པ་ཀུན་དགའི་ནཱ་མ་ཅན་ངོར་འགོད།།",
    "target": "རྟོགས་པ་ ཀུན་ དག འི་ ནཱ་མ་ ཅན་ ངོ ར་ འགོད ། །"
  },
  {
    "source": "དེ་ཡང་སྟོན་པའི་སྐུ་གཟུགས་བྲིས་སུ་བྲིས་པའི་ཐོག་མ་རྒྱལ་པོ་གཟུགས་ཅན་སྙིང་པོས་རྒྱལ་པོ་ཨུ་དྲ་ཡ་ཎ་ལ་སྐྱེས་སུ་བསྐུར་བ་དེ་ཡིན་ལ།",
    "target": "དེ་ ཡང་ སྟོན་པ འི་ སྐུ་གཟུགས་ བྲིས་ སུ་ བྲིས་པ འི་ ཐོག་མ་ རྒྱལ་པོ་ གཟུགས་ཅན་སྙིང་པོ ས་ རྒྱལ་པོ་ ཨུ་ དྲ་ ཡ་ ཎ་ ལ་ སྐྱེས་ སུ་ བསྐུར་བ་ དེ་ ཡིན་ ལ །"
  },
  {
    "source": "དེ་ཡང་སྟོན་པའི་སྐུ་ལ་རིག་བྱེད་པ་དག་བལྟ་བས་མ་ངོམས་ནས་མིག་འབྲས་མྱོས་པ་ལྟ་བུར་གྱུར་སྐབས།",
    "target": "དེ་ ཡང་ སྟོན་པ འི་ སྐུ་ ལ་ རིག་བྱེད་པ་ དག་ བལྟ་བ ས་ མ་ ངོམས་ ནས་ མིག་ འབྲས་ མྱོས་པ་ ལྟ་བུ ར་ གྱུར་ སྐབས །"
  },
  {
    "source": "སྟོན་པ་ཆུ་འགྲམ་དུ་བཞུགས།",
    "target": "སྟོན་པ་ ཆུ་འགྲམ་ དུ་ བཞུགས །"
  },
  {
    "source": "དེའི་གཟུགས་བརྙན་ཆུ་ཀླུང་དུ་འཆར་བ་དཔེར་བགྱིས་པ་ཆུ་རློན་མའོ།།",
    "target": "དེ འི་ གཟུགས་བརྙན་ ཆུ་ཀླུང་ དུ་ འཆར་བ་ དཔེ ར་ བགྱིས་པ་ ཆུ་ རློན་ མ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "སིངྒ་ལའི་རྒྱལ་པོའི་བུ་མོ་མུ་ཏིག་འཁྲི་ཤིང་གིས།",
    "target": "སིངྒ་ལ འི་ རྒྱལ་པོ འི་ བུ་མོ་ མུ་ཏིག་ འཁྲི་ཤིང་ གིས །"
  },
  {
    "source": "མུ་ཏིག་བྲེ་བོ་ཆེ་གསུམ་སྟོན་པ་ལ་སྐྱེས་སུ་ཕུལ་བའི་སྐྱེས་ལན་རས་ཀྱི་གཞི་མར་རི་མོ་ཅི་ཐོབ་པའི་ཐང་སྐུ་ལས་འོད་ཟེར་བཀྱེ་དེ་མནན་པ་འདི་སྐྱེ་མཆེད་གཙང་སྟེ།",
    "target": "མུ་ཏིག་ བྲེ་བོ་ ཆེ་ གསུམ་ སྟོན་པ་ ལ་ སྐྱེས་ སུ་ ཕུལ་བ འི་ སྐྱེས་ ལན་ རས་ ཀྱི་ གཞི་ མར་ རི་མོ་ ཅི་ ཐོབ་པ འི་ ཐང་ སྐུ་ ལས་ འོད་ཟེར་ བཀྱེ་ དེ་ མནན་པ་ འདི་ སྐྱེ་མཆེད་ གཙང་ སྟེ །"
  },
  {
    "source": "ཁ་ཆེ་དང་ཡུལ་དབུས་ཀྱི་ཕྱོགས་སུ་དར་རོ།།",
    "target": "ཁ་ཆེ་ དང་ ཡུལ་དབུས་ ཀྱི་ ཕྱོགས་ སུ་ དར་ རོ ། །"
  },
  {
    "source": "གསུམ་པ་སྟོན་པ་ལྷ་གནས་སུ་བཞུགས་པའི་དུས།",
    "target": "གསུམ་པ་ སྟོན་པ་ ལྷ་གནས་ སུ་ བཞུགས་པ འི་ དུས །"
  },
  {
    "source": "རྒྱལ་པོ་ཨུ་དྲ་ཡ་ཎ་རབ་ཏུ་བྱུང་ཟིན་ལ།",
    "target": "རྒྱལ་པོ་ ཨུ་ དྲ་ ཡ་ ཎ་ རབ་ ཏུ་ བྱུང་ ཟིན་ ལ །"
  },
  {
    "source": "སྟོན་པ་དྲན་ཆེས་ནས་ཙན་དན་ལ་འབུར་དུ་དོད་པ་ཞིག་བཞེངས།",
    "target": "སྟོན་པ་ དྲན་ ཆེས་ ནས་ ཙན་དན་ ལ་ འབུར་ དུ་ དོད་པ་ ཞིག་ བཞེངས །"
  },
  {
    "source": "ལྷ་ལས་བབས་པའི་དུས་སྐུ་དེས་སྟོན་པ་ལ་བསུ་བ་བྱས།",
    "target": "ལྷ་ ལས་ བབས་པ འི་ དུས་ སྐུ་ དེ ས་ སྟོན་པ་ ལ་ བསུ་བ་ བྱས །"
  },
  {
    "source": "ཙན་དན་ཇོ་བོར་གྲགས་པ་དེང་སང་རྒྱ་ནག་ན་བཞུགས་པ་འདི་དངོས་ལ་བཤུས་པའི་སི་ཐང་བྱུང་བ་རྣམས་ཏེ་དོན་སྟོན་པ་དངོས་སུ་བཞུགས་པའི་དུས་ནའང་སྐུའི་སྣང་བརྙན་ཕྱོགས་གཅིག་ཏུ་མ་ཆད་ལ།",
    "target": "ཙན་དན་ ཇོ་བོ ར་ གྲགས་པ་ དེང་ སང་ རྒྱ་ནག་ ན་ བཞུགས་པ་ འདི་ དངོས་ ལ་ བཤུས་པ འི་ སི་ ཐང་ བྱུང་བ་ རྣམས་ ཏེ་ དོན་ སྟོན་པ་ དངོས་ སུ་ བཞུགས་པ འི་ དུས་ ན འང་ སྐུ འི་ སྣང་བརྙན་ ཕྱོགས་ གཅིག་ ཏུ་ མ་ ཆད་ ལ །"
  },
  {
    "source": "ཕྱིས་ཡུལ་སྣ་ཚོགས་སུ་བྱུང་བའི་དབང་གིས་བོད་ཡུལ་འདིར་ཡང་།",
    "target": "ཕྱི ས་ ཡུལ་ སྣ་ཚོགས་ སུ་ བྱུང་བ འི་ དབང་ གིས་ བོད་ཡུལ་ འདི ར་ ཡང་ །"
  },
  {
    "source": "བལ་བྲིས་རྒྱ་བྲིས་སུ་གྲགས་པ་དག་བྱུང་ངོ་།།",
    "target": "བལ་ བྲིས་ རྒྱ་ བྲིས་ སུ་ གྲགས་པ་ དག་ བྱུང་ ངོ་ ། །"
  },
  {
    "source": "ཕྱེད་བཅས་བཅུ་གཉིས་ཆ་དང་།",
    "target": "ཕྱེད་ བཅས་ བཅུ་ གཉིས་ ཆ་ དང་ །"
  },
  {
    "source": "མཐོ་དང་།",
    "target": "མཐོ་ དང་ །"
  },
  {
    "source": "ཐལ་མོ་དང་།",
    "target": "ཐལ་མོ་ དང་ །"
  },
  {
    "source": "ཆ་ཆེན་ཞེས་པ་གང་གིས་བརྗོད་ཀྱང་དོན་གཅིག་པའོ།།",
    "target": "ཆ་ ཆེན་ ཞེས་ པ་ གང་ གིས་ བརྗོད་ ཀྱང་ དོན་ གཅིག་པ འོ ། །"
  },
  {
    "source": "ཕྱིས་ཤེས་པར་ལྡན་པ་དག་གིས་དུས་འཁོར་གྱི་ལུགས།",
    "target": "ཕྱི ས་ ཤེས་པ ར་ ལྡན་པ་ དག་ གིས་ དུས་འཁོར་ གྱི་ ལུགས །"
  },
  {
    "source": "སྡོམ་འབྱུང་ཞེས་ཐ་དད་དུ་བགྲངས་ཀྱང་རྣམ་པར་དབྱེ་བ་ཆེར་མ་བྱུང་པ་འདི་ལྟ་སྟེ།",
    "target": "སྡོམ་ འབྱུང་ ཞེས་ ཐ་དད་ དུ་ བགྲངས་ ཀྱང་ རྣམ་པ ར་ དབྱེ་བ་ ཆེ ར་ མ་ བྱུང་པ་ འདི་ ལྟ་ སྟེ །"
  },
  {
    "source": "དཔལ་ལྡན་རྒྱུད་དུ།",
    "target": "དཔལ་ལྡན་ རྒྱུད་ དུ །"
  },
  {
    "source": "རྒྱལ་བའི་བདག་པོ་གཙུག་ཏོར་ནས་ནི་མཛོད་སྤུའི་དབུས་སུ་ཕྱེད་དང་བཅས་པའི་ཉི་མའི་སོར་དུ་འགྱུར།།",
    "target": "རྒྱལ་བ འི་ བདག་པོ་ གཙུག་ཏོར་ ནས་ ནི་ མཛོད་སྤུ འི་ དབུས་ སུ་ ཕྱེད་ དང་ བཅས་པ འི་ ཉི་མ འི་ སོར་ དུ་ འགྱུར ། །"
  },
  {
    "source": "དེ་ནས་མགྲིན་པའི་ཆུ་སྐྱེས་དེ་བཞིན་སྙིང་ག་དང་ནི་ལྟེ་གསང་ཆུ་སྐྱེས་དེ་བཞིན་ནོ།།",
    "target": "དེ་ ནས་ མགྲིན་པ འི་ ཆུ་ སྐྱེས་ དེ་ བཞིན་ སྙིང་ག་ དང་ ནི་ ལྟེ་ གསང་ ཆུ་སྐྱེས་ དེ་ བཞིན་ ནོ ། །"
  },
  {
    "source": "ཞེས་གསུངས་པའི་འགྲེལ་པར།",
    "target": "ཞེས་ གསུངས་པ འི་ འགྲེལ་པ ར །"
  },
  {
    "source": "འདིར་རྒྱལ་བའི་བདག་པོ་བཅོམ་ལྡན་འདས་ཀྱི་གཙུག་ཏོར་གྱི་སྟེང་ནས་མཛོད་སྤུའི་དབུས་ཞེས་པ་སྨིན་མའི་དབུས་སུ་ཕྱེད་དང་བཅས་པའི་ཉི་མའི་སོར་དུ་འགྱུར་ཏེ་ཕྱེད་དང་བཅས་པའི་སོར་བཅུ་གཉིས་ཀྱི་ཚད་དོ།།",
    "target": "འདི ར་ རྒྱལ་བ འི་ བདག་པོ་ བཅོམ་ལྡན་འདས་ ཀྱི་ གཙུག་ཏོར་ གྱི་ སྟེང་ ནས་ མཛོད་ སྤུ འི་ དབུས་ ཞེས་ པ་ སྨིན་མ འི་ དབུས་ སུ་ ཕྱེད་ དང་ བཅས་པ འི་ ཉི་མ འི་ སོར་ དུ་ འགྱུར་ ཏེ་ ཕྱེད་ དང་ བཅས་པ འི་ སོར་ བཅུ་ གཉིས་ ཀྱི་ ཚད་ དོ ། །"
  },
  {
    "source": "དེ་ནས་མགྲིན་པའི་ཆུ་སྐྱེས་དེ་བཞིན་ཕྱེད་དང་བཅས་པའི་སོར་བཅུ་གཉིས་ཀྱི་ཚད་དོ།།",
    "target": "དེ་ ནས་ མགྲིན་པ འི་ ཆུ་ སྐྱེས་ དེ་ བཞིན་ ཕྱེད་ དང་ བཅས་པ འི་ སོར་ བཅུ་ གཉིས་ ཀྱི་ ཚད་ དོ ། །"
  },
  {
    "source": "སྙིང་ག་ཡང་ཕྱེད་དང་བཅས་པའི་སོར་བཅུ་གཉིས་སོ།།",
    "target": "སྙིང་ག་ ཡང་ ཕྱེད་ དང་ བཅས་པ འི་ སོར་ བཅུ་ གཉིས་ སོ ། །"
  },
  {
    "source": "དེ་ནས་ལྟེ་གསང་ཆུ་སྐྱེས་དེ་བཞིན་ཞེས་པ་ནི་ལྟེ་བའི་ཆུ་སྐྱེས་ཕྱེད་དང་བཅས་པའི་སོར་བཅུ་གཉིས་སོ།།",
    "target": "དེ་ ནས་ ལྟེ་ གསང་ ཆུ་སྐྱེས་ དེ་ བཞིན་ ཞེས་ པ་ ནི་ ལྟེ་བ འི་ ཆུ་ སྐྱེས་ ཕྱེད་ དང་ བཅས་པ འི་ སོར་ བཅུ་ གཉིས་ སོ ། །"
  },
  {
    "source": "དེ་བཞིན་དུ་གསང་བའི་ཆུ་སྐྱེས་ཕྱེད་དང་བཅས་པའི་སོར་བཅུ་གཉིས་སོ།།",
    "target": "དེ་ བཞིན་ དུ་ གསང་བ འི་ ཆུ་ སྐྱེས་ ཕྱེད་ དང་ བཅས་པ འི་ སོར་ བཅུ་ གཉིས་ སོ ། །"
  },
  {
    "source": "དེ་ལྟར་གཙུག་ཏོར་ནས་གསང་བའི་པདྨའི་མཐར་ཕྱེད་དང་བཅས་པའི་སོར་དྲུག་ཅུ་རྩ་གཉིས་ཀྱི་ཚད་ནི་སྐུའི་ཚད་དོ་ཞེས་གསུངས་ལ།",
    "target": "དེ་ ལྟ ར་ གཙུག་ཏོར་ ནས་ གསང་བ འི་ པདྨ འི་ མཐ ར་ ཕྱེད་ དང་ བཅས་པ འི་ སོར་ དྲུག་ ཅུ་ རྩ་ གཉིས་ ཀྱི་ ཚད་ ནི་ སྐུ འི་ ཚད་ དོ་ ཞེས་ གསུངས་ ལ །"
  },
  {
    "source": "སྡོམ་འབྱུང་ལས།",
    "target": "སྡོམ་ འབྱུང་ ལས །"
  },
  {
    "source": "ཚངས་པའི་རི་མོ་སོགས་གཟུགས་ཀྱི།།",
    "target": "ཚངས་པ འི་ རི་མོ་ སོགས་ གཟུགས་ ཀྱི ། །"
  },
  {
    "source": "ཆ་ལྔ་ཡང་ནི་གདན་ཡིན་ནོ།།",
    "target": "ཆ་ ལྔ་ ཡང་ ནི་ གདན་ ཡིན་ ནོ ། །"
  },
  {
    "source": "ཞེས་པ་འདིའི་གདན་ནི།",
    "target": "ཞེས་ པ་ འདི འི་ གདན་ ནི །"
  },
  {
    "source": "རྒྱུའི་དོན་ཡིན་པར་རྒྱུད་སྡེ་མཁན་པོ་རྣམས་འཆད་པས་ན་བཞུགས་སྐུའི་དབང་དུ་བྱས་ནས་པདྨའི་ཟླ་བའི་སྟེང་ནས་གཙུག་ཏོར་གྱི་བར་མཉམ་པ་ལྔར་ཕྱེ།",
    "target": "རྒྱུ འི་ དོན་ ཡིན་པ ར་ རྒྱུད་སྡེ་ མཁན་པོ་ རྣམས་ འཆད་པ ས་ ན་ བཞུགས་ སྐུ འི་ དབང་ དུ་ བྱས་ ནས་ པདྨ འི་ ཟླ་བ འི་ སྟེང་ ནས་ གཙུག་ཏོར་ གྱི་ བར་ མཉམ་པ་ ལྔ ར་ ཕྱེ །"
  },
  {
    "source": "དུམ་བུ་གསུམ་ཅན་སྐུ་ལུས་ཀྱིས་ནི།",
    "target": "དུམ་བུ་ གསུམ་ ཅན་ སྐུ་ལུས་ ཀྱིས་ ནི །"
  },
  {
    "source": "མགྲིན་པ་ནས་གསང་བའི་མཐར་ཐུག་པ་ལ་ཆ་མཉམ་གསུམ་དུ་བྱས་པའི་གཅིག་ནི་ཞལ་ཚད་དོ།།",
    "target": "མགྲིན་པ་ ནས་ གསང་བ འི་ མཐ ར་ ཐུག་པ་ ལ་ ཆ་ མཉམ་ གསུམ་ དུ་ བྱས་པ འི་ གཅིག་ ནི་ ཞལ་ ཚད་ དོ ། །"
  },
  {
    "source": "ཆ་མཉམ་པས་ནི་ཞལ་བྱས་ཏེ།",
    "target": "ཆ་ མཉམ་པ ས་ ནི་ ཞལ་ བྱས་ ཏེ །"
  },
  {
    "source": "ཞལ་ནི་བཅུ་གཉིས་ཆ་ཡིན་ནོ།།",
    "target": "ཞལ་ ནི་ བཅུ་ གཉིས་ ཆ་ ཡིན་ ནོ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "འདིར་སོར་ཕྱེད་པ་མ་གསུངས་པ་ནི་རྒྱུད་ཞལ་གསལ་མི་གསལ་གྱི་ཁྱད་ཙམ་དུ་རིག་པར་བྱ་སྟེ།",
    "target": "འདི ར་ སོ ར་ ཕྱེད་པ་ མ་ གསུངས་པ་ ནི་ རྒྱུད་ ཞལ་ གསལ་ མི་ གསལ་ གྱི་ ཁྱད་ ཙམ་ དུ་ རིག་པ ར་ བྱ་ སྟེ །"
  },
  {
    "source": "དོན་ལ་དེ་དགོས་པ་ཡིན་ནོ།།",
    "target": "དོན་ ལ་ དེ་ དགོས་པ་ ཡིན་ ནོ ། །"
  },
  {
    "source": "བྲི་བའི་ཚེ་སྐྱིལ་ཀྲུང་གི་དཔངས་ཙམ་འཕར་བས་དེ་བསྣན་གྱི་འབུར་ལ་དེ་ཀ་གསང་གནས་ཀྱི་འཕང་ཚད་དུ་རྟོགས་པས་ལོགས་སུ་མི་དགོས་སོ།།",
    "target": "བྲི་བ འི་ ཚེ་ སྐྱིལ་ཀྲུང་ གི་ དཔངས་ ཙམ་ འཕར་བ ས་ དེ་ བསྣན་ གྱི་ འབུར་ ལ་ དེ་ ཀ་ གསང་གནས་ ཀྱི་ འཕང་ ཚད་ དུ་ རྟོགས་པ ས་ ལོགས་ སུ་ མི་ དགོས་ སོ ། །"
  },
  {
    "source": "སྐུ་བཞེངས་པའི་དབང་དུ་བྱས་ནས།",
    "target": "སྐུ་ བཞེངས་པ འི་ དབང་ དུ་ བྱས་ ནས །"
  },
  {
    "source": "དཔལ་ལྡན་རྒྱུད་དུ།",
    "target": "དཔལ་ལྡན་ རྒྱུད་ དུ །"
  },
  {
    "source": "ཞབས་ཀྱི་འོག་དང་རྗེ་ངར་བརླ་དང་དཔྱི་ཡང་མ་ནུ་དེ་ཉིད་རིག་བྱེད་རྣམས་ཀྱིས་ཏེ།།",
    "target": "ཞབས་ ཀྱི་ འོག་ དང་ རྗེ་ ང ར་ བརླ་ དང་ དཔྱི་ ཡང་ མ་ ནུ་ དེ་ ཉིད་ རིག་བྱེད་ རྣམས་ ཀྱིས་ ཏེ ། །"
  },
  {
    "source": "ཞེས་པ་ལ་འགྲེལ་པར།",
    "target": "ཞེས་ པ་ ལ་ འགྲེལ་པ ར །"
  },
  {
    "source": "ཞབས་ཀྱི་འོག་ནི་མ་ནུ་ཞེས་པ་སོར་བཅུ་བཞི་རྣམས་ཀྱི་འགྱུར་རོ།།",
    "target": "ཞབས་ ཀྱི་ འོག་ ནི་ མ་ ནུ་ ཞེས་ པ་ སོར་ བཅུ་ བཞི་ རྣམས་ ཀྱི་ འགྱུར་ རོ ། །"
  },
  {
    "source": "རྗེ་ངར་ནི་དེ་ཉིད་ཅེས་པ་ཉི་ཤུ་རྩ་ལྔ་ཡིས་བརླ་ཡང་དེ་བཞིན་ནོ།།",
    "target": "རྗེ་ ངར་ ནི་ དེ་ ཉིད་ ཅེས་ པ་ ཉི་ཤུ་ རྩ་ ལྔ་ ཡིས་ བརླ་ ཡང་ དེ་ བཞིན་ ནོ ། །"
  },
  {
    "source": "ཞབས་ཀྱི་དཔངས་ནི་རིག་བྱེད་ཅེས་པ་སྟེ་ཕྱེད་དང་བཅས་པའི་སོར་བཞི་ཡིས་སོ།།",
    "target": "ཞབས་ ཀྱི་ དཔངས་ ནི་ རིག་བྱེད་ ཅེས་ པ་ སྟེ་ ཕྱེད་ དང་ བཅས་པ འི་ སོར་ བཞི་ ཡིས་ སོ ། །"
  },
  {
    "source": "དེ་བཞིན་དུ་པུས་མོའི་ཚིགས་དང་དཔྱི་ཡང་སོར་བཞི་ཡིས་སོ།།",
    "target": "དེ་ བཞིན་ དུ་ པུས་མོ འི་ ཚིགས་ དང་ དཔྱི་ ཡང་ སོར་ བཞི་ ཡིས་ སོ ། །"
  },
  {
    "source": "དེ་ལྟར་ཕྱེད་དང་བཅས་པའི་སོར་དྲུག་ཅུ་རྩ་གཉིས་ཀྱིས་དཔྱི་ནས་རྐང་པའི་མཐིལ་གྱི་མཐར་རོ།།",
    "target": "དེ་ ལྟ ར་ ཕྱེད་ དང་ བཅས་པ འི་ སོར་ དྲུག་ ཅུ་ རྩ་ གཉིས་ ཀྱིས་ དཔྱི་ ནས་ རྐང་པ འི་ མཐིལ་ གྱི་ མཐ ར་ རོ ། །"
  },
  {
    "source": "དེ་ལྟར་སོར་ཉི་ཤུ་རྩ་ལྔ་ལྷག་པའི་བརྒྱ་ནི་སངས་རྒྱས་ཀྱི་སྐུའོ།།",
    "target": "དེ་ ལྟ ར་ སོར་ ཉི་ཤུ་ རྩ་ ལྔ་ ལྷག་པ འི་ བརྒྱ་ ནི་ སངས་རྒྱས་ ཀྱི་ སྐུ འོ ། །"
  },
  {
    "source": "རྐང་པའི་མཐིལ་ལ་ཞལ་གང་སོར་གཉིས་ཡོད་པས་མ་ནུའོ།།",
    "target": "རྐང་པ འི་ མཐིལ་ ལ་ ཞལ་ གང་ སོར་ གཉིས་ ཡོད་པ ས་ མ་ ནུ འོ ། །"
  },
  {
    "source": "དེ་ཡང་སྡོམ་འབྱུང་ལས།",
    "target": "དེ་ ཡང་ སྡོམ་ འབྱུང་ ལས །"
  },
  {
    "source": "བརླ་དང་བྱིན་པའི་མཚམས་སུ་ནི།།",
    "target": "བརླ་ དང་ བྱིན་པ འི་ མཚམས་ སུ་ ནི ། །"
  },
  {
    "source": "སོར་བཞི་པ་དང་ཡང་དག་ལྡན།།",
    "target": "སོར་ བཞི་པ་ དང་ ཡང་དག་ ལྡན ། །"
  },
  {
    "source": "པུས་མོའི་ལྷ་ང་སོར་བཞིའི་ཚད།།",
    "target": "པུས་མོ འི་ ལྷ་ང་ སོར་ བཞི འི་ ཚད ། །"
  },
  {
    "source": "ཞབས་ཀྱི་བོལ་གྱིའང་དེ་ཉིད་དོ།།",
    "target": "ཞབས་ ཀྱི་ བོལ་ གྱི འང་ དེ་ ཉིད་ དོ ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "དཔལ་ལྡན་རྒྱུད་དུ།",
    "target": "དཔལ་ལྡན་ རྒྱུད་ དུ །"
  },
  {
    "source": "བྲང་ཕྱེད་ཕྱེད་བཅས་ཉི་མས་རང་དཔུང་དཔུང་ལག་རྣམས་ནི་མཁའ་མིག་རྒྱལ་པོ་ཉི་མའི་ཚད་ཀྱིས་སོ།།",
    "target": "བྲང་ ཕྱེད་ ཕྱེད་ བཅས་ ཉི་མ ས་ རང་ དཔུང་ དཔུང་ ལག་ རྣམས་ ནི་ མཁའ་ མིག་ རྒྱལ་པོ་ ཉི་མ འི་ ཚད་ ཀྱིས་ སོ ། །"
  },
  {
    "source": "ཞེས་གསུངས་པ་འགྲེལ་པར།",
    "target": "ཞེས་ གསུངས་པ་ འགྲེལ་པ ར །"
  },
  {
    "source": "བྲང་ཕྱེད་ཕྱེད་བཅས་ཉི་མས་ཞེས་པ་ནི་ཕྱེད་དང་བཅས་པའི་བཅུ་གཉིས་ཚད་ཀྱིའོ།།",
    "target": "བྲང་ ཕྱེད་ ཕྱེད་ བཅས་ ཉི་མ ས་ ཞེས་ པ་ ནི་ ཕྱེད་ དང་ བཅས་པ འི་ བཅུ་ གཉིས་ ཚད་ ཀྱི འོ ། །"
  },
  {
    "source": "རང་དཔུང་དཔུང་ལག་རྣམས་ནི་མཁའ་མིག་རྒྱལ་པོ་ཉི་མའི་ཚད་ཀྱིས་སོ།།",
    "target": "རང་ དཔུང་ དཔུང་ ལག་ རྣམས་ ནི་ མཁའ་ མིག་ རྒྱལ་པོ་ ཉི་མ འི་ ཚད་ ཀྱིས་ སོ ། །"
  },
  {
    "source": "ཞེས་པ་ནི་ཉི་ཤུ་པ་ཡི་དཔུང་པའོ།།",
    "target": "ཞེས་ པ་ ནི་ ཉི་ཤུ་པ་ ཡི་ དཔུང་པ འོ ། །"
  },
  {
    "source": "བཅུ་དྲུག་གིས་ཉེ་བའི་དཔུང་པའོ།།",
    "target": "བཅུ་ དྲུག་ གིས་ ཉེ་བ འི་ དཔུང་པ འོ ། །"
  },
  {
    "source": "བཅུ་གཉིས་ཀྱིས་ལག་པའི་གུང་མོའི་སོར་མོའི་མཐར་ཐུག་པའོ།།",
    "target": "བཅུ་ གཉིས་ ཀྱིས་ ལག་པ འི་ གུང་མོ འི་ སོར་མོ འི་ མཐ ར་ ཐུག་པ འོ ། །"
  },
  {
    "source": "གཅིག་གིས་ལག་པ་དང་ཉེ་བའི་དཔུང་པའི་ཚིགས་དང་དཔུང་པ་དང་ཉེ་བའི་དཔུང་པའི་ཚིགས་སོ།།",
    "target": "གཅིག་ གིས་ ལག་པ་ དང་ ཉེ་བ འི་ དཔུང་པ འི་ ཚིགས་ དང་ དཔུང་པ་ དང་ ཉེ་བ འི་ དཔུང་པ འི་ ཚིགས་ སོ ། །"
  },
  {
    "source": "ཕྱེད་དང་བཅས་པའི་སོར་དྲུག་ཅུ་རྩ་གཉིས་ཏེ་གཡོན་ལ་ཇི་ལྟ་བ་དེ་བཞིན་དུ་གཡས་ལའང་ངོ་།།",
    "target": "ཕྱེད་ དང་ བཅས་པ འི་ སོར་ དྲུག་ ཅུ་ རྩ་ གཉིས་ ཏེ་ གཡོན་ ལ་ ཇི་ ལྟ་བ་ དེ་ བཞིན་ དུ་ གཡས་ ལ འང་ ངོ་ ། །"
  },
  {
    "source": "འདིར་ཕྱེད་བཅས་བཅུ་གཉིས་པ་གཅིག་གསུམ་དུ་གསིལ་བས་ཕྲག་དཔུང་།",
    "target": "འདི ར་ ཕྱེད་ བཅས་ བཅུ་ གཉིས་པ་ གཅིག་ གསུམ་ དུ་ གསིལ་ བས་ ཕྲག་ དཔུང་ །"
  },
  {
    "source": "འཁྲིག་དཔུང་།",
    "target": "འཁྲིག་ དཔུང་ །"
  },
  {
    "source": "འཁྲིག་ལག་གི་ཚིགས་རེ་རེའང་སོར་མོ་བཞི་པར་བྱེད་པ་དེ་བཞིན།",
    "target": "འཁྲིག་ ལག་ གི་ ཚིགས་ རེ་ རེ འང་ སོར་མོ་ བཞི་པ ར་ བྱེད་པ་ དེ་ བཞིན །"
  },
  {
    "source": "སྡོམ་འབྱུང་ལས།",
    "target": "སྡོམ་ འབྱུང་ ལས །"
  },
  {
    "source": "མགྲིན་པའི་རྩ་བའི་དབུས་ཀྱི་ཚད་དཔུང་པ་གཉིས་ཀྱིའང་ཆ་ཡིན་ནོ།།",
    "target": "མགྲིན་པ འི་ རྩ་བ འི་ དབུས་ ཀྱི་ ཚད་ དཔུང་པ་ གཉིས་ ཀྱི འང་ ཆ་ ཡིན་ ནོ ། །"
  },
  {
    "source": "འདིས་ཕྲག་པ་མགུལ་རིམ་བར་མའི་དབུས་ཐད་ནས་བརྩམ་པའང་བཤད།",
    "target": "འདི ས་ ཕྲག་པ་ མགུལ་ རིམ་ བར་མ འི་ དབུས་ ཐད་ ནས་ བརྩམ་པ འང་ བཤད །"
  },
  {
    "source": "ནུ་མའི་བར་གྱི་ཚད་ཀྱིས་ནི།།",
    "target": "ནུ་ མ འི་ བར་ གྱི་ ཚད་ ཀྱིས་ ནི ། །"
  },
  {
    "source": "ནུ་མ་དཔུང་པའི་བར་གྱི་ཚད།།",
    "target": "ནུ་མ་ དཔུང་པ འི་ བར་ གྱི་ ཚད ། །"
  },
  {
    "source": "ལག་ངར་གཉིས་ཀྱི་ཚད་ཀྱིས་ནི།།",
    "target": "ལག་ངར་ གཉིས་ ཀྱི་ ཚད་ ཀྱིས་ ནི ། །"
  },
  {
    "source": "དཔུང་པ་གཉིས་ཀྱི་འང་ཚད་དེ་ཉིད།།",
    "target": "དཔུང་པ་ གཉིས་ ཀྱི་ འང་ ཚད་ དེ་ ཉིད ། །"
  },
  {
    "source": "འདིར་འང་གི་སྒྲས་དཔུང་པ་འཁྲིག་མ་ལ་སོར་བཞིས་ལྷག་པ་བཤད་པས་རྒྱུད་གཉིས་མཐུན་པར་སོང་ངོ་།།",
    "target": "འདི ར་ འང་ གི་ སྒྲ ས་ དཔུང་པ་ འཁྲིག་ མ་ ལ་ སོར་ བཞི ས་ ལྷག་པ་ བཤད་པ ས་ རྒྱུད་ གཉིས་ མཐུན་པ ར་ སོང་ ངོ་ ། །"
  },
  {
    "source": "དེ་ནི་སངས་རྒྱས་ཀྱི་དབང་དུ་མཛད་པ་སྟེ།",
    "target": "དེ་ ནི་ སངས་རྒྱས་ ཀྱི་ དབང་ དུ་ མཛད་པ་ སྟེ །"
  },
  {
    "source": "དྲི་མེད་འོད་དུ།",
    "target": "དྲི་མེད་ འོད་ དུ །"
  },
  {
    "source": "ཐམས་ཅད་དུ་ཉི་ཤུ་རྩ་ལྔ་ལྷག་པའི་བརྒྱ་ཕྲག་གཅིག་ནི་སྐུའི་ཚད་དེ་གྲུ་བཞིའོ།།",
    "target": "ཐམས་ཅད་ དུ་ ཉི་ཤུ་ རྩ་ ལྔ་ ལྷག་པ འི་ བརྒྱ་ ཕྲག་ གཅིག་ ནི་ སྐུ འི་ ཚད་ དེ་ གྲུ་བཞི འོ ། །"
  },
  {
    "source": "དེ་ཉིད་ནི་སེམས་ཅན་རྣམས་ཀྱི་ཁྲུ་བཞི་སྟེ།",
    "target": "དེ་ ཉིད་ ནི་ སེམས་ཅན་ རྣམས་ ཀྱི་ ཁྲུ་ བཞི་ སྟེ །"
  },
  {
    "source": "མི་རྣམས་ཀྱི་སོར་མོ་དགུ་བཅུ་རྩ་དྲུག་གོ།",
    "target": "མི་ རྣམས་ ཀྱི་ སོར་མོ་ དགུ་ བཅུ་ རྩ་ དྲུག་ གོ །"
  },
  {
    "source": "སྟེང་དང་འོག་ཏུ་ནི་བརྒྱད་ཅུ་རྩ་བཞིའོ།།",
    "target": "སྟེང་ དང་ འོག་ ཏུ་ ནི་ བརྒྱད་ ཅུ་ རྩ་ བཞི འོ ། །"
  },
  {
    "source": "དེ་ལྟར་མི་རྣམས་ནི་མཚན་ཉིད་མི་ལྡན་པའོ།།",
    "target": "དེ་ ལྟ ར་ མི་ རྣམས་ ནི་ མཚན་ཉིད་ མི་ ལྡན་པ འོ ། །"
  },
  {
    "source": "ཞེས་གྲུབ་པོ་ཞེས་གསུངས།",
    "target": "ཞེས་ གྲུབ་པོ་ ཞེས་ གསུངས །"
  },
  {
    "source": "དཔལ་ལྡན་རྒྱུད་ལས།",
    "target": "དཔལ་ལྡན་ རྒྱུད་ ལས །"
  },
  {
    "source": "རིག་བྱེད་ཕྱེད་དང་བཅས་པའི་བཞི་དང་ཆུ་གཏེར་ཕྱེད་དང་བཅས་པའི་རིག་བྱེད་རིག་བྱེད་ཀྱིས།།",
    "target": "རིག་བྱེད་ ཕྱེད་ དང་ བཅས་པ འི་ བཞི་ དང་ ཆུ་ གཏེར་ ཕྱེད་ དང་ བཅས་པ འི་ རིག་བྱེད་ རིག་བྱེད་ ཀྱིས ། །"
  },
  {
    "source": "གཙུག་ཏོར་མགོ་བོའི་འོག་ཏུ་འགྱུར་ཏེ་རྒྱལ་བའི་བདག་པོའི་དཔལ་ལྡན་དཔྲལ་བ་དག་དང་ཤངས་དང་ནི།།",
    "target": "གཙུག་ ཏོ ར་ མགོ་ བོ འི་ འོག་ ཏུ་ འགྱུར་ ཏེ་ རྒྱལ་བ འི་ བདག་པོ འི་ དཔལ་ལྡན་ དཔྲལ་བ་ དག་ དང་ ཤངས་ དང་ ནི ། །"
  },
  {
    "source": "ཤངས་ཀྱི་འོག་ཏུ་ཨོས་སྐོའི་མཐའ་དང་དེ་ནས་མགྲིན་པ་དག་སྟེ་མགྲིན་པའི་རྩ་བའི་ཆུ་སྐྱེས་དབུས།།",
    "target": "ཤངས་ ཀྱི་ འོག་ ཏུ་ ཨོས་ སྐོ འི་ མཐའ་ དང་ དེ་ ནས་ མགྲིན་པ་ དག་ སྟེ་ མགྲིན་པ འི་ རྩ་བ འི་ ཆུ་ སྐྱེས་ དབུས ། །"
  },
  {
    "source": "ཞེས་པ་ཚུན་ལྷའི་ཐིག་རྩ་ཡིན་ལ།",
    "target": "ཞེས་ པ་ ཚུན་ ལྷ འི་ ཐིག་ རྩ་ ཡིན་ ལ །"
  },
  {
    "source": "ལྷག་མ་དོན་གཞན་ནོ།།",
    "target": "ལྷག་མ་ དོན་ གཞན་ ནོ ། །"
  },
  {
    "source": "དེ་ཡང་འགྲེལ་པར།",
    "target": "དེ་ ཡང་ འགྲེལ་པ ར །"
  },
  {
    "source": "རིག་བྱེད་ཅེས་པ་བཞི་ཡིས་གཙུག་ཏོར་གྱི་ཚད་དོ།།",
    "target": "རིག་བྱེད་ ཅེས་ པ་ བཞི་ ཡིས་ གཙུག་ཏོར་ གྱི་ ཚད་ དོ ། །"
  },
  {
    "source": "ཕྱེད་དང་བཅས་པ་བཞི་ཡིས་མགོ་བོའི་དཔངས་སོ།།",
    "target": "ཕྱེད་ དང་ བཅས་པ་ བཞི་ ཡིས་ མགོ་ བོ འི་ དཔངས་ སོ ། །"
  },
  {
    "source": "བཞི་ཡིས་དཔྲལ་བའོ།།",
    "target": "བཞི་ ཡིས་ དཔྲལ་བ འོ ། །"
  },
  {
    "source": "བཞི་ཡིས་དང་ཡིག་ལས་ཤངས་སོ།།",
    "target": "བཞི་ ཡིས་ དང་ ཡིག་ ལ ས་ ཤངས་ སོ ། །"
  },
  {
    "source": "ཕྱེད་དང་བཅས་པའི་བཞི་ཡིས་ཤངས་ཀྱི་འོག་ཨོས་སྐོའི་མཐར་རོ།།",
    "target": "ཕྱེད་ དང་ བཅས་པ འི་ བཞི་ ཡིས་ ཤངས་ ཀྱི་ འོག་ ཨོ ས་ སྐོ འི་ མཐ ར་ རོ ། །"
  },
  {
    "source": "བཞི་ཡིས་མགྲིན་པའོ།།",
    "target": "བཞི་ ཡིས་ མགྲིན་པ འོ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "དེ་ཉིད་སྡོམ་འབྱུང་ལས།",
    "target": "དེ་ ཉིད་ སྡོམ་ འབྱུང་ ལས །"
  },
  {
    "source": "དཔྲལ་བ་ཞལ་དང་ཤངས་ཀྱི་ཚད།།",
    "target": "དཔྲལ་བ་ ཞལ་ དང་ ཤངས་ ཀྱི་ ཚད ། །"
  },
  {
    "source": "ཆ་གསུམ་ཞལ་གྱི་དཀྱིལ་འཁོར་རོ།།",
    "target": "ཆ་ གསུམ་ ཞལ་ གྱི་ དཀྱིལ་འཁོར་ རོ ། །"
  },
  {
    "source": "ཞེས་གསུངས།",
    "target": "ཞེས་ གསུངས །"
  },
  {
    "source": "དེར་མགྲིན་པ་སོར་ནི་བཞི་པ་སྟེ།",
    "target": "དེ ར་ མགྲིན་པ་ སོར་ ནི་ བཞི་པ་ སྟེ །"
  },
  {
    "source": "མཁས་པས་སྐྲ་མཚམས་དབུ་དང་ནི།།",
    "target": "མཁས་པ ས་ སྐྲ་ མཚམས་ དབུ་ དང་ ནི ། །"
  },
  {
    "source": "སྙན་གཡས་ལའང་དེ་ཉིད་སྦྱར།།",
    "target": "སྙན་ གཡས་ ལ འང་ དེ་ ཉིད་ སྦྱར ། །"
  },
  {
    "source": "འདི་སྐྲ་མཚམས་ཡན་གྱི་དབུ།",
    "target": "འདི་ སྐྲ་ མཚམས་ ཡན་ གྱི་ དབུ །"
  },
  {
    "source": "སྙན་རང་གི་ཚད་ཀྱང་སོར་བཞིར་དངོས་སུ་བཤད་པ་འདྲ་ཡང་དོན་སྨིན་མའི་དབུས་དང་ཡས་རྩེ་མཉམ་པ་དགོས་ལ།",
    "target": "སྙན་ རང་ གི་ ཚད་ ཀྱང་ སོར་ བཞི ར་ དངོས་ སུ་ བཤད་པ་ འདྲ་ ཡང་ དོན་ སྨིན་མ འི་ དབུས་ དང་ ཡས་ རྩེ་ མཉམ་པ་ དགོས་ ལ །"
  },
  {
    "source": "རྣ་ཤལ་ཨོས་སྐོའི་མཐའ་དང་མཉམ་པ་བསྣན་པའོ།།",
    "target": "རྣ་ཤལ་ ཨོ ས་ སྐོ འི་ མཐའ་ དང་ མཉམ་པ་ བསྣན་པ འོ ། །"
  },
  {
    "source": "སྨིན་མའི་དབུས་ཀྱི་བར་དང་།",
    "target": "སྨིན་མ འི་ དབུས་ ཀྱི་ བར་ དང་ །"
  },
  {
    "source": "ཤངས་ཀྱི་འོག་ནས་ཡས་མཆུའི་བར།",
    "target": "ཤངས་ ཀྱི་ འོག་ ནས་ ཡས་མཆུ འི་ བར །"
  },
  {
    "source": "སྤྱན་དེ་ཉིད་དུ།",
    "target": "སྤྱན་ དེ་ ཉིད་ དུ །"
  },
  {
    "source": "སྨིན་མའི་དབུས་གང་ཞལ་གྱི་སྟེ།",
    "target": "སྨིན་མ འི་ དབུས་ གང་ ཞལ་ གྱི་ སྟེ །"
  },
  {
    "source": "སྤྱན་གྱི་ཞེང་ཡང་སོར་གཉིས་སོ།།",
    "target": "སྤྱན་ གྱི་ ཞེང་ ཡང་ སོར་ གཉིས་ སོ ། །"
  },
  {
    "source": "དེ་དག་དཀྱུས་ནི་སོར་བཞི་ཡི།།",
    "target": "དེ་ དག་ དཀྱུས་ ནི་ སོར་ བཞི་ ཡི ། །"
  },
  {
    "source": "ཚད་ཉིད་དུ་ནི་ཤེས་པར་བྱ།།",
    "target": "ཚད་ ཉིད་ དུ་ ནི་ ཤེས་པ ར་ བྱ ། །"
  },
  {
    "source": "ཞེས་པའོ།།",
    "target": "ཞེས་ པ འོ ། །"
  },
  {
    "source": "ཆ་ནི་བཅུ་གཉིས་ཚད་ཀྱིས་ནི།།",
    "target": "ཆ་ ནི་ བཅུ་ གཉིས་ ཚད་ ཀྱིས་ ནི ། །"
  },
  {
    "source": "ལྷ་ཡི་སྐུ་གཟུགས་བྲི་བར་བྱ།།",
    "target": "ལྷ་ ཡི་ སྐུ་གཟུགས་ བྲི་བ ར་ བྱ ། །"
  },
  {
    "source": "ཞེས་པའི་ལྷ་ནི་ཁྲོ་ཆགས་སམ་དྲང་སྲོང་ཁྲོས་པའི་ཉམས་ཅན་རྣམས་ཏེ།",
    "target": "ཞེས་ པ འི་ ལྷ་ ནི་ ཁྲོ་ ཆགས་ སམ་ དྲང་སྲོང་ ཁྲོས་པ འི་ ཉམས་ ཅན་ རྣམས་ ཏེ །"
  },
  {
    "source": "རལ་པ་ལ་ཆ་ཆེན་གདན་ལ་ཆ་ཆེན་གཅིག་དང་རོ་གདན་བཅས་པའོ།།",
    "target": "རལ་པ་ ལ་ ཆ་ ཆེན་ གདན་ ལ་ ཆ་ ཆེན་ གཅིག་ དང་ རོ་ གདན་ བཅས་པ འོ ། །"
  },
  {
    "source": "གཞན་དུ་འདིར་བཤད་པ་ནི་བཞེངས་པ་ཞལ་ཚད་བཅུ་པར་བྱས།",
    "target": "གཞན་ དུ་ འདི ར་ བཤད་པ་ ནི་ བཞེངས་པ་ ཞལ་ ཚད་ བཅུ་པ ར་ བྱས །"
  },
  {
    "source": "དཔུང་མགོ་ནས་གུང་མོའི་རྩེ་མཐར་ཐུག་ལ་ཞལ་ཚད་ལྔ།",
    "target": "དཔུང་ མགོ་ ནས་ གུང་མོ འི་ རྩེ་ མཐ ར་ ཐུག་ ལ་ ཞལ་ ཚད་ ལྔ །"
  },
  {
    "source": "དེས་ཕྱག་མ་བཏུད་པར་པུས་མོར་སླེབ་པ་ཡིན་ལ།",
    "target": "དེ ས་ ཕྱག་ མ་ བཏུད་པ ར་ པུས་མོ ར་ སླེབ་པ་ ཡིན་ ལ །"
  },
  {
    "source": "མཛོད་སྤུའི་སྤུའི་གྲངས་ཀྱང་སུམ་ཅུ་རྩ་གཉིས་སུ་དྲི་མེད་འོད་ལས་བཤད་པས་ཆེ་བ་རྣམས་ལ་སྐྲ་རིས་ལྟར་གསིལ་བ་ལེགས་སོ།།",
    "target": "མཛོད་ སྤུ འི་ སྤུ འི་ གྲངས་ ཀྱང་ སུམ་ ཅུ་ རྩ་ གཉིས་ སུ་ དྲི་མེད་ འོད་ ལས་ བཤད་པ ས་ ཆེ་བ་ རྣམས་ ལ་ སྐྲ་ རིས་ ལྟ ར་ གསིལ་བ་ ལེགས་ སོ ། །"
  },
  {
    "source": "དམིགས་བསལ་སྡོམ་འབྱུང་ནས།",
    "target": "དམིགས་བསལ་ སྡོམ་ འབྱུང་ ནས །"
  },
  {
    "source": "དམན་པའི་ཆ་སོགས་ཆ་རྣམས་ནི།།",
    "target": "དམན་པ འི་ ཆ་ སོགས་ ཆ་ རྣམས་ ནི ། །"
  },
  {
    "source": "ཉེ་བར་མཛེས་བཞིན་ལེགས་པར་བྲི།།",
    "target": "ཉེ་བ ར་ མཛེས་ བཞིན་ ལེགས་པ ར་ བྲི ། །"
  },
  {
    "source": "དེར་ཡང་ཞལ་གྱི་ཚད་མཚུངས་པའི།།",
    "target": "དེ ར་ ཡང་ ཞལ་ གྱི་ ཚད་ མཚུངས་ པ འི ། །"
  },
  {
    "source": "ཕྱག་གཉིས་ཅུང་ཟད་བྲི་བར་བྱ།།",
    "target": "ཕྱག་ གཉིས་ ཅུང་ཟད་ བྲི་བ ར་ བྱ ། །"
  },
  {
    "source": "ཚུལ་ཇི་ལྟར་བྲི་ན།",
    "target": "ཚུལ་ ཇི་ ལྟ ར་ བྲི་ ན །"
  },
  {
    "source": "སོར་གཉིས་དོར་བར་བྱས་ནས་ནི།།",
    "target": "སོར་ གཉིས་ དོར་བ ར་ བྱས་ ནས་ ནི ། །"
  },
  {
    "source": "ཞི་བའི་ལྷ་ནི་བྲི་བར་བྱ།།",
    "target": "ཞི་བ འི་ ལྷ་ ནི་ བྲི་བ ར་ བྱ ། །"
  },
  {
    "source": "དེར་ཡང་ཞལ་ནི་མཐོ་གང་ཚད།།",
    "target": "དེ ར་ ཡང་ ཞལ་ ནི་ མཐོ་ གང་ ཚད ། །"
  },
  {
    "source": "མཐོ་གང་རང་རང་གིའོ།།",
    "target": "མཐོ་ གང་ རང་ རང་ གི འོ ། །"
  },
  {
    "source": "བྱས་ཏེ་ཕྱག་ནི་རྟག་མཛེས་བྲིས།།",
    "target": "བྱས་ ཏེ་ ཕྱག་ ནི་ རྟག་ མཛེས་ བྲིས ། །"
  },
  {
    "source": "ཡན་ལག་ཉིང་ལག་ཐམས་ཅད་ལ།།",
    "target": "ཡན་ལག་ ཉིང་ལག་ ཐམས་ཅད་ ལ ། །"
  },
  {
    "source": "སོར་ནི་གཉིས་གཉིས་དོར་བར་བྱ།།",
    "target": "སོར་ ནི་ གཉིས་ གཉིས་ དོར་བ ར་ བྱ ། །"
  },
  {
    "source": "ཞི་བ་སེམས་དཔའ་སེམས་མ་ལྷ་ཡི་རྒྱལ་པོ་ལ་སོགས་པའི་དབང་དུ་བྱས་པའོ།།",
    "target": "ཞི་བ་ སེམས་དཔའ་ སེམས་ མ་ ལྷ་ ཡི་ རྒྱལ་པོ་ ལ་ སོགས་པ འི་ དབང་ དུ་ བྱས་པ འོ ། །"
  },
  {
    "source": "ཇོ་བོ་རིན་པོ་ཆེ་ལ་སོགས་པ་དབུས་ལི་ཕལ་ཆེ་བ་ཞལ་འཛེངས་རིང་།",
    "target": "ཇོ་བོ་ རིན་པོ་ཆེ་ ལ་ སོགས་པ་ དབུས་ ལི་ ཕལ་ ཆེ་བ་ ཞལ་ འཛེང ས་ རིང་ །"
  },
  {
    "source": "གཞན་འདི་ནས་བཤད་པ་ཇི་ལྟ་བ།",
    "target": "གཞན་ འདི་ ནས་ བཤད་པ་ ཇི་ ལྟ་བ །"
  },
  {
    "source": "ཁ་ཆེ་བ་ཕལ་ཆེར་ཞལ་སོག་ཁ།",
    "target": "ཁ་ཆེ་བ་ ཕལ་ཆེ ར་ ཞལ་ སོག་ཁ །"
  },
  {
    "source": "ནུ་བར་དོག་ལ།",
    "target": "ནུ་བ ར་ དོག་ ལ །"
  },
  {
    "source": "དེའི་ཆས་དཔུང་མགོ་རྒྱས།",
    "target": "དེ འི་ ཆས་ དཔུང་ མགོ་ རྒྱས །"
  },
  {
    "source": "དོན་ལ་འགྲིགཁྲོ་བོ་ཁྲོ་མོའི་དབང་ཕྱུག་མ།།",
    "target": "དོན་ ལ་ འགྲིག ཁྲོ་བོ་ ཁྲོ་མོ འི་ དབང་ཕྱུག་མ ། །"
  },
  {
    "source": "བྲན་ཕོ་བྲན་མོ་ཅི་བགྱིད་མ།།",
    "target": "བྲན་ཕོ་ བྲན་མོ་ ཅི་ བགྱིད་ མ ། །"
  },
  {
    "source": "དྲག་ཅིང་འཇིགས་པའི་གཟུགས་རྣམས་ནི།།",
    "target": "དྲག་ ཅིང་ འཇིགས་པ འི་ གཟུགས་ རྣམས་ ནི ། །"
  },
  {
    "source": "ཆ་བཅུ་པར་ནི་རྣམ་པར་བྲི།།",
    "target": "ཆ་ བཅུ་པ ར་ ནི་ རྣམ་པ ར་ བྲི ། །"
  },
  {
    "source": "གདན།",
    "target": "གདན །"
  },
  {
    "source": "སྐྲ་དང་བཅས་པས་ཆ་བཅུ་པ།།",
    "target": "སྐྲ་ དང་ བཅས་པ ས་ ཆ་ བཅུ་པ ། །"
  },
  {
    "source": "ཡིད་དུ་འོང་བའི་རང་གཟུགས་ནི།།",
    "target": "ཡིད་ དུ་ འོང་བ འི་ རང་གཟུགས་ ནི ། །"
  },
  {
    "source": "ཆ་དགུ་པར་ནི་མངོན་པར་བྲི།།",
    "target": "ཆ་ དགུ་པ ར་ ནི་ མངོན་པ ར་ བྲི ། །"
  },
  {
    "source": "ལྷ་མོ་རྣམས་སོ།།",
    "target": "ལྷ་མོ་ རྣམས་ སོ ། །"
  },
  {
    "source": "གཙོ་བོ་རྣམས་མཚན་ཉིད་ཇི་ལྟ་བ་བཞིན་དུ་བྲི་ཡིས།",
    "target": "གཙོ་བོ་ རྣམས་ མཚན་ཉིད་ ཇི་ ལྟ་བ་ བཞིན་ དུ་ བྲི་ ཡིས །"
  },
  {
    "source": "དེ་ལྟར་མ་བྲིས་པར།",
    "target": "དེ་ ལྟ ར་ མ་ བྲིས་པ ར །"
  },
  {
    "source": "ཨོས་སྐོ་མགྲིན་པ་བྱིན་པ་རྣམས།།",
    "target": "ཨོ ས་ སྐོ་ མགྲིན་པ་ བྱིན་པ་ རྣམས ། །"
  },
  {
    "source": "གསུམ་པོ་རིང་ན་སྐྱོན་ཆེན་པོ།།",
    "target": "གསུམ་པོ་ རིང་ ན་ སྐྱོན་ ཆེན་པོ ། །"
  },
  {
    "source": "སྔགས་པ་དག་ཉིད་ངེས་པར་ནི།།",
    "target": "སྔགས་པ་ དག་ ཉིད་ ངེས་པ ར་ ནི ། །"
  },
  {
    "source": "གནས་ལས་ཉམས་ཤིང་བསྐྲད་པར་འགྱུར།།",
    "target": "གནས་ ལས་ ཉམས་ ཤིང་ བསྐྲད་པ ར་ འགྱུར ། །"
  },
  {
    "source": "ཤངས་དང་སྙན་དང་ཕྱག་སོར་རྣམས།།",
    "target": "ཤངས་ དང་ སྙན་ དང་ ཕྱག་ སོ ར་ རྣམས ། །"
  },
  {
    "source": "གསུམ་པོ་ཐུང་ན་སྐྱོན་ཆེན་པོ།།",
    "target": "གསུམ་པོ་ ཐུང་ ན་ སྐྱོན་ ཆེན་པོ ། །"
  },
  {
    "source": "དངོས་གྲུབ་ངེས་པར་འཇོམས་པ་དང་།།",
    "target": "དངོས་གྲུབ་ ངེས་པ ར་ འཇོམས་པ་ དང་ ། །"
  },
  {
    "source": "དེ་བཞིན་དཔལ་ཡང་ཉམས་པར་འགྱུར།།",
    "target": "དེ་ བཞིན་ དཔལ་ ཡང་ ཉམས་པ ར་ འགྱུར ། །"
  },
  {
    "source": "བྱིན་པ་ཞལ་དང་མཁུར་ཚོས་ཏེ།།",
    "target": "བྱིན་པ་ ཞལ་ དང་ མཁུར་ ཚོས་ ཏེ ། །"
  },
  {
    "source": "གསུམ་པོ་སྦོམ་པ་སྐྱོན་ཆེན་པོ།།",
    "target": "གསུམ་པོ་ སྦོམ་པ་ སྐྱོན་ ཆེན་པོ ། །"
  },
  {
    "source": "སྒྲུབ་པོ་བདག་ཉིད་ངེས་པར་ཡང་།།",
    "target": "སྒྲུབ་པོ་ བདག་ ཉིད་ ངེས་པ ར་ ཡང་ ། །"
  },
  {
    "source": "དཔལ་ལས་རིང་ཞིང་བདུད་བགེགས་འབྱུང་།།",
    "target": "དཔལ་ ལ ས་ རིང་ ཞིང་ བདུད་ བགེགས་ འབྱུང་ ། །"
  },
  {
    "source": "འགྲམ་པ་བྲང་དང་རྩིབ་ལོགས་ཏེ།",
    "target": "འགྲམ་པ་ བྲང་ དང་ རྩིབ་ལོགས་ ཏེ །"
  },
  {
    "source": "གསུམ་པོ་ཞོམ་ན་སྐྱོན་ཆེན་པོ།།",
    "target": "གསུམ་པོ་ ཞོམ་ ན་ སྐྱོན་ ཆེན་པོ ། །"
  },
  {
    "source": "དོན་ནི་ཉམས་པར་འགྱུར་བ་དང་།།",
    "target": "དོན་ ནི་ ཉམས་པ ར་ འགྱུར་བ་ དང་ ། །"
  },
  {
    "source": "འདིར་ནི་བགེགས་འབྱུང་ཐེ་ཚོམ་མེད།།",
    "target": "འདི ར་ ནི་ བགེགས་ འབྱུང་ ཐེ་ཚོམ་ མེད ། །"
  },
  {
    "source": "ནུ་མ་སྙན་དང་དཔྲལ་བ་རྣམས།།",
    "target": "ནུ་མ་ སྙན་ དང་ དཔྲལ་བ་ རྣམས ། །"
  },
  {
    "source": "གསུམ་པོ་ཡོ་ན་སྐྱོན་ཆེན་པོ།།",
    "target": "གསུམ་པོ་ ཡོ་ ན་ སྐྱོན་ ཆེན་པོ ། །"
  },
  {
    "source": "སྒྲུབ་པ་པོ་ནི་མྱུར་བར་ནི།།",
    "target": "སྒྲུབ་པ་པོ་ ནི་ མྱུར་བ ར་ ནི ། །"
  },
  {
    "source": "དགྲ་ཡི་རྩོད་པས་གདུང་བར་འགྱུར།།",
    "target": "དགྲ་ ཡི་ རྩོད་ པ ས་ གདུང་བ ར་ འགྱུར ། །"
  },
  {
    "source": "བརླ་དང་དཀུ་དང་ནང་ཚོམས་གཉིས།།",
    "target": "བརླ་ དང་ དཀུ་ དང་ ནང་ཚོམས་ གཉིས ། །"
  },
  {
    "source": "གསུམ་པོ་ཉམས་ན་སྐྱོན་ཆེན་པོ།།",
    "target": "གསུམ་པོ་ ཉམས་ ན་ སྐྱོན་ ཆེན་པོ ། །"
  },
  {
    "source": "ཆོམ་རྐུན་རྣམས་ཀྱིས་འཇིགས་པ་དང་།",
    "target": "ཆོམ་རྐུན་ རྣམས་ ཀྱིས་ འཇིགས་པ་ དང་ །"
  },
  {
    "source": "འཆི་བར་འགྱུར་པ་ཐེ་ཚོམ་མེད།།",
    "target": "འཆི་བ ར་ འགྱུར་པ་ ཐེ་ཚོམ་ མེད ། །"
  },
  {
    "source": "སྙན་དང་མཆུ་དང་དཔྲལ་བ་དང་།།",
    "target": "སྙན་ དང་ མཆུ་ དང་ དཔྲལ་བ་ དང་ ། །"
  },
  {
    "source": "ཤངས་ཉམས་སྤྱན་ནི་ཡོ་གྱུར་ན།།",
    "target": "ཤངས་ ཉམས་ སྤྱན་ ནི་ ཡོ་ གྱུར་ ན ། །"
  },
  {
    "source": "སྔགས་པ་བདག་ཉིད་ངེས་པར་ཡང་།།",
    "target": "སྔགས་པ་ བདག་ཉིད་ ངེས་པ ར་ ཡང་ ། །"
  },
  {
    "source": "སྣ་ཚོགས་བགེགས་འབྱུང་འཆི་བར་འགྱུར།།",
    "target": "སྣ་ཚོགས་ བགེགས་ འབྱུང་ འཆི་བ ར་ འགྱུར ། །"
  },
  {
    "source": "གྱེན་དུ་གཟིགས་ཤིང་དབུགས་བསྐྱོད་ཚུལ།།",
    "target": "གྱེན་ དུ་ གཟིགས་ ཤིང་ དབུགས་ བསྐྱོད་ ཚུལ ། །"
  },
  {
    "source": "གདན་ལས་ཡོ་ཞིང་བསྐྱོད་ལྟ་བུ།།",
    "target": "གདན་ ལས་ ཡོ་ ཞིང་ བསྐྱོད་ ལྟ་བུ ། །"
  },
  {
    "source": "རང་གི་གནས་ལས་རྟག་འཕོ་ཞིང་།།",
    "target": "རང་ གི་ གནས་ ལས་ རྟག་ འཕོ་ ཞིང་ ། །"
  },
  {
    "source": "དོན་རྣམས་འཇོམས་པ་ཉིད་དུ་འགྱུར།།",
    "target": "དོན་ རྣམས་ འཇོམས་པ་ ཉིད་ དུ་ འགྱུར ། །"
  },
  {
    "source": "མགྲིན་པ་ནང་ཚོམས་ལ་སོགས་སྐུའི།།",
    "target": "མགྲིན་པ་ ནང་ཚོམས་ ལ་ སོགས་ སྐུ འི ། །"
  },
  {
    "source": "སྐྱོན་ནི་གྲངས་མེད་ཅིག་ཏུ་གྲགས།།",
    "target": "སྐྱོན་ ནི་ གྲངས་མེད་ ཅིག་ ཏུ་ གྲགས ། །"
  },
  {
    "source": "འདིར་ནི་སྤྱན་སོགས་ཡོ་བ་འམ།།",
    "target": "འདི ར་ ནི་ སྤྱན་ སོགས་ ཡོ་བ་ འམ ། །"
  },
  {
    "source": "ཕྱག་རྒྱ་ཕྱག་མཚན་ནོར་གྱུར་ན།།",
    "target": "ཕྱག་རྒྱ་ ཕྱག་མཚན་ ནོར་ གྱུར་ ན ། །"
  },
  {
    "source": "མྱ་ངན་སྡུག་བསྔལ་གྱིས་རབ་གདུང་།།",
    "target": "མྱ་ངན་ སྡུག་བསྔལ་ གྱིས་ རབ་ གདུང་ ། །"
  },
  {
    "source": "སྣ་ཚོགས་སྐྱོན་སོགས་བརྟག་པར་བྱ།།",
    "target": "སྣ་ཚོགས་ སྐྱོན་ སོགས་ བརྟག་པ ར་ བྱ ། །"
  },
  {
    "source": "རྒྱབ་ཡོལ་གདུགས་དང་གདན་རྣམས་ཏེ།།",
    "target": "རྒྱབ་ ཡོལ་ གདུགས་ དང་ གདན་ རྣམས་ ཏེ ། །"
  },
  {
    "source": "གསུམ་པོ་ཆུང་ཞིང་དོག་པ་སྐྱོན།།",
    "target": "གསུམ་པོ་ ཆུང་ ཞིང་ དོག་པ་ སྐྱོན ། །"
  },
  {
    "source": "མཛའ་བོས་མི་སྙན་བརྗོད་པ་དང་།།",
    "target": "མཛའ་བོ ས་ མི་ སྙན་ བརྗོད་པ་ དང་ ། །"
  },
  {
    "source": "དཔལ་ཉམས་འཆི་བར་འགྱུར་བ་ཡིན།།",
    "target": "དཔལ་ ཉམས་ འཆི་བ ར་ འགྱུར་བ་ ཡིན ། །"
  },
  {
    "source": "སྐྱོན་ནི་འདི་དག་སྐྱོན་ཆེན་པོ།།",
    "target": "སྐྱོན་ ནི་ འདི་ དག་ སྐྱོན་ ཆེན་པོ ། །"
  },
  {
    "source": "མཁས་པས་ལེགས་པར་བལྟ་བར་བྱ།།",
    "target": "མཁས་པ ས་ ལེགས་པ ར་ བལྟ་བ ར་ བྱ ། །"
  },
  {
    "source": "སྐྱོན་དེ་ལྟ་བུ་དག་སྤངས་བར་བྱའོ།།",
    "target": "སྐྱོན་ དེ་ ལྟ་བུ་ དག་ སྤངས་བ ར་ བྱ འོ ། །"
  },
  {
    "source": "ཕན་ཡོན།",
    "target": "ཕན་ཡོན །"
  },
  {
    "source": "སྔགས་པ་ལས་ནི་དང་པོ་པས།།",
    "target": "སྔགས་པ་ ལས་ ནི་ དང་པོ་ པས ། །"
  },
  {
    "source": "གཟུགས་བརྙན་ལ་སོགས་བྱ་བ་སྟེ།།",
    "target": "གཟུགས་བརྙན་ ལ་ སོགས་ བྱ་བ་ སྟེ ། །"
  },
  {
    "source": "བྲིས་སྐུ་བསྒྲུབས་ན་མྱུར་བར་ནི།།",
    "target": "བྲིས་ སྐུ་ བསྒྲུབས་ ན་ མྱུར་བ ར་ ནི ། །"
  },
  {
    "source": "དངོས་གྲུབ་རྒྱ་ཆེན་ཐོབ་པར་འགྱུར།།",
    "target": "དངོས་གྲུབ་ རྒྱ་ ཆེན་ ཐོབ་པ ར་ འགྱུར ། །"
  },
  {
    "source": "ཞེས་གསུངས་སོ།།",
    "target": "ཞེས་ གསུངས་ སོ ། །"
  },
  {
    "source": "མདོར་བསྡུ་ན།",
    "target": "མདོ ར་ བསྡུ་ ན །"
  },
  {
    "source": "དེ་ཉིད་དུ།",
    "target": "དེ་ ཉིད་ དུ །"
  },
  {
    "source": "དུལ་ཞིང་བཟོ་རྣམས་ཀུན་ཤེས་ལ།།",
    "target": "དུལ་ ཞིང་ བཟོ་ རྣམས་ ཀུན་ཤེས་ ལ ། །"
  },
  {
    "source": "ཆོ་ག་མཐོང་ཞིང་མ་ཉམས་པ།།",
    "target": "ཆོ་ག་ མཐོང་ ཞིང་ མ་ ཉམས་པ ། །"
  },
  {
    "source": "མཚན་ཉིད་ཐམས་ཅད་ཡོངས་རྫོགས་ཤིང་།།",
    "target": "མཚན་ཉིད་ ཐམས་ཅད་ ཡོངས་ རྫོགས་ ཤིང་ ། །"
  },
  {
    "source": "གཟུགས་མཛེས་པས་ནི་བྲི་བར་བྱ།།",
    "target": "གཟུགས་མཛེས་པ ས་ ནི་ བྲི་བ ར་ བྱ ། །"
  },
  {
    "source": "ཞི་ལ་ཞི་བའི་ཚུལ་གྱི་སྐུ།།",
    "target": "ཞི་ལ་ ཞི་བ འི་ ཚུལ་ གྱི་ སྐུ ། །"
  },
  {
    "source": "དྲག་ལ་དྲག་ཅིང་འཇིགས་བྱེད་པ།།",
    "target": "དྲག་ ལ་ དྲག་ ཅིང་ འཇིགས་བྱེད་པ ། །"
  },
  {
    "source": "དཔའ་ལ་དཔའ་ཞིང་ང་རྒྱལ་སྐུ།།",
    "target": "དཔའ་ ལ་ དཔའ་ ཞིང་ ང་རྒྱལ་ སྐུ ། །"
  },
  {
    "source": "སྒེག་པ་ལ་ནི་བཞད་པའི་ཞལ།།",
    "target": "སྒེག་པ་ ལ་ ནི་ བཞད་པ འི་ ཞལ ། །"
  },
  {
    "source": "མཚན་ཉིད་འདི་ལྟར་མཚོན་ནས་ནི།།",
    "target": "མཚན་ཉིད་ འདི་ ལྟ ར་ མཚོན་ ནས་ ནི ། །"
  },
  {
    "source": "སྔགས་པ་རྣམས་ཀྱིས་བྲིས་སྐུ་བྲི།།",
    "target": "སྔགས་པ་ རྣམས་ ཀྱིས་ བྲིས་སྐུ་ བྲི ། །"
  },
  {
    "source": "ཞེས་གསུངས་པ།",
    "target": "ཞེས་ གསུངས་པ །"
  },
  {
    "source": "ཞི་ཆགས་ཁྲོ་བའི་ཉམས་དོད་པར་བྱ་བ་ཡིན་ནོ།།",
    "target": "ཞི་ ཆགས་ ཁྲོ་བ འི་ ཉམས་ དོད་པ ར་ བྱ་བ་ ཡིན་ ནོ ། །"
  },
  {
    "source": "གང་གི་ཤེས་མཛངས་ལྷ་ཡི་བླ་མ་དང་།།",
    "target": "གང་ གི་ ཤེས་ མཛངས་ ལྷ་ ཡི་ བླ་མ་ དང་ ། །"
  },
  {
    "source": "བཟོ་སྦྱངས་བི་ཤྭ་ཀརྨ་གཉིས་པ་ལྟའི།།",
    "target": "བཟོ་ སྦྱངས་ བི་ཤྭ་ཀརྨ་ གཉིས་པ་ ལྟ འི ། །"
  },
  {
    "source": "ཀུན་དགའ་བཀྲ་ཤིས་ཞེས་བྱའི་གནངས་ཆེན་གྱིས།།",
    "target": "ཀུན་དགའ་བཀྲ་ཤིས་ ཞེས་ བྱ འི་ གནངས་ ཆེན་ གྱིས ། །"
  },
  {
    "source": "བསྐུལ་ནས་པདྨ་དཀར་པོས་འབད་པས་སྦྱར།།",
    "target": "བསྐུལ་ ནས་ པདྨ་ དཀར་པོ ས་ འབད་པ ས་ སྦྱར ། །"
  },
  {
    "source": "གང་གི་དགེ་བའི་ཚོང་ཟོང་གིས།།",
    "target": "གང་ གི་ དགེ་བ འི་ ཚོང་ཟོང་ གིས ། །"
  },
  {
    "source": "ཐུབ་པའི་གཟུགས་སྐུའི་ནོར་བསྒྲུབས་ནས།",
    "target": "ཐུབ་པ འི་ གཟུགས་སྐུ འི་ ནོར་ བསྒྲུབས་ ནས །"
  },
  {
    "source": "ཇི་ལྟར་འདམ་པའི་ཞིང་ཁམས་ཀྱི།།",
    "target": "ཇི་ ལྟ ར་ འདམ་པ འི་ ཞིང་ཁམས་ ཀྱི ། །"
  },
  {
    "source": "འགྲོ་རྣམས་འདྲེན་པའི་དབང་པོར་ཤོག།",
    "target": "འགྲོ་ རྣམས་ འདྲེན་པ འི་ དབང་པོ ར་ ཤོག །"
  },
  {
    "source": "བྲིས་སྐུའི་མཚན་ཉིད་རྒྱུད་སྡེ་ལས་གསུངས་པ་གོ་སླ་བར་སྦྱར་བ་འདི།",
    "target": "བྲིས་སྐུ འི་ མཚན་ཉིད་ རྒྱུད་སྡེ་ ལས་ གསུངས་པ་ གོ་ སླ་བ ར་ སྦྱར་བ་ འདི །"
  },
  {
    "source": "ཆོས་ཀྱི་རྒྱལ་པོ་བྱང་པའི་གནངས་ཆེན་རྣམ་དཔྱོད་ཀྱི་འབྱོར་པས་ཕྱུག་པ་ཀུན་དགའ་བཀྲ་ཤིས་ཀྱིས་བསྐུལ་བའི་ངོར།",
    "target": "ཆོས་ ཀྱི་ རྒྱལ་པོ་ བྱང་པ འི་ གནངས་ ཆེན་ རྣམ་དཔྱོད་ ཀྱི་ འབྱོར་པ ས་ ཕྱུག་པ་ ཀུན་དགའ་བཀྲ་ཤིས་ ཀྱིས་ བསྐུལ་བ འི་ ངོར །"
  },
  {
    "source": "ཤཱཀྱའི་བཙུན་པ་པདྨ་དཀར་པོས་སྦྱིན་པར་བྱས་པའི་ཆོས་སོ།།",
    "target": "ཤཱཀྱ འི་ བཙུན་པ་ པདྨ་ དཀར་ པོ ས་ སྦྱིན་པ ར་ བྱས་པ འི་ ཆོས་ སོ ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  }
]
