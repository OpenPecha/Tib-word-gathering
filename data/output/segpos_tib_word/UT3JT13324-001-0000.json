[
  {
    "source": "བདེ་ཆེན་ཞིང་སྒྲུབ་ཀྱི་གསོལ་འདེབས་བཞུགས་སོ།།",
    "target": "བདེ་ཆེན་ ཞིང་ སྒྲུབ་ ཀྱི་ གསོལ་ འདེབས་ བཞུགས་ སོ ། །"
  },
  {
    "source": "ན་མོ་ཨ་མི་ཏ་བྷ་ཡེ།།",
    "target": "ན་མོ་ ཨ་མི་ཏ་བྷ་ ཡེ ། །"
  },
  {
    "source": "ནུབ་ཕྱོགས་བདེ་ལྡན་པདྨ་བཀོད་ཞིང་གཙོ།།",
    "target": "ནུབ་ཕྱོགས་ བདེ་ལྡན་ པདྨ་ བཀོད་ ཞིང་ གཙོ ། །"
  },
  {
    "source": "འཆི་མེད་བཅོམ་ལྡན་འོད་སྣང་མཐའ་ཡས་ལ།།",
    "target": "འཆི་མེད་ བཅོམ་ལྡན་ འོད་ སྣང་ མཐའ་ཡས་ ལ ། །"
  },
  {
    "source": "གསོལ་བ་འདེབས་སོ་བྱིན་རླབས་དངོས་གྲུབ་སྩོལ།།",
    "target": "གསོལ་བ་ འདེབས་ སོ་ བྱིན་རླབས་ དངོས་གྲུབ་ སྩོལ ། །"
  },
  {
    "source": "གདོད་མའི་སངས་རྒྱས་འགྲུབ་པར་བྱིན་གྱིས་རློབས།།",
    "target": "གདོད་ མ འི་ སངས་རྒྱས་ འགྲུབ་པ ར་ བྱིན་ གྱིས་ རློབས ། །"
  },
  {
    "source": "སྤྱན་རས་གཟིགས་དབང་མཐུ་ཆེན་ཐོབ་ལ་སོགས།།",
    "target": "སྤྱན་རས་གཟིགས་ དབང་ མཐུ་ཆེན་ཐོབ་ ལ་ སོགས ། །"
  },
  {
    "source": "བྱང་སེམས་ཉན་རང་དགྲ་བཅོམ་འཁོར་ཚོགས་ལ།།",
    "target": "བྱང་སེམས་ ཉན་རང་ དགྲ་བཅོམ་ འཁོར་ཚོགས་ ལ ། །"
  },
  {
    "source": "གསོལ་བ༴གདོད་མའི༴སངས་རྒྱས་གཉིས་པ་མཚོ་སྐྱེས་པདྨ་འབྱུང་།།",
    "target": "གསོལ་བ ༴ གདོད་ མའི ༴ སངས་རྒྱས་ གཉིས་པ་ མཚོ་སྐྱེས་ པདྨ་ འབྱུང་ ། །"
  },
  {
    "source": "རིག་འཛིན་གྲུབ་ཐོབ་རྒྱ་མཚོའི་ཚོགས་རྣམས་ལ།།",
    "target": "རིག་འཛིན་ གྲུབ་ཐོབ་ རྒྱ་མཚོ འི་ ཚོགས་ རྣམས་ ལ ། །"
  },
  {
    "source": "གསོལ་བ༴གདོད་མའི༴མི་འགྱུར་རྡོ་རྗེ་བདུད་འདུལ་རོལ་པ་རྩལ།།",
    "target": "གསོལ་བ ༴ གདོད་ མའི ༴ མི་ འགྱུར་ རྡོ་རྗེ་ བདུད་འདུལ་ རོལ་པ་ རྩལ ། །"
  },
  {
    "source": "རྩ་བརྒྱུད་དཔལ་ལྡན་བླ་མ་མཆོག་རྣམས་ལ།།",
    "target": "རྩ་ བརྒྱུད་ དཔལ་ལྡན་བླ་མ་ མཆོག་ རྣམས་ ལ ། །"
  },
  {
    "source": "གསོལ་བ༴གདོད་མའི༴ཞི་དང་ཁྲོ་བོས་སྤྲུལ་བསྒྱུར་སྣ་ཚོགས་པར།།",
    "target": "གསོལ་བ ༴ གདོད་ མའི ༴ ཞི་ དང་ ཁྲོ་བོ ས་ སྤྲུལ་བསྒྱུར་ སྣ་ ཚོགས་པ ར ། །"
  },
  {
    "source": "སྟོན་མཛད་ཡི་དམ་རྒྱ་མཚོའི་ཚོགས་རྣམས་ལ།།",
    "target": "སྟོན་ མཛད་ ཡི་དམ་ རྒྱ་མཚོ འི་ ཚོགས་ རྣམས་ ལ ། །"
  },
  {
    "source": "གསོལ་བ༴གདོད་མའི༴མ་མགོན་ལྕམ་དྲལ་སེང་གདོང་ཡབ་ཡུམ་སོགས།།",
    "target": "གསོལ་བ ༴ གདོད་ མའི ༴ མ་ མགོན་ ལྕམ་དྲལ་ སེང་ གདོང་ ཡབ་ཡུམ་ སོགས ། །"
  },
  {
    "source": "བསྟན་སྲུང་དམ་ཅན་རྒྱ་མཚོའི་ཚོགས་རྣམས་ལ།།",
    "target": "བསྟན་སྲུང་ དམ་ཅན་ རྒྱ་མཚོ འི་ ཚོགས་ རྣམས་ ལ ། །"
  },
  {
    "source": "གསོལ་བ༴གདོད་མའི༴དེ་ལྟར་གསོལ་བ་བཏབ་པའི་བྱིན་རླབས་ཀྱིས།།",
    "target": "གསོལ་བ ༴ གདོད་ མའི ༴ དེ་ ལྟ ར་ གསོལ་བ་ བཏབ་པ འི་ བྱིན་རླབས་ ཀྱིས ། །"
  },
  {
    "source": "སྒྲིབ་གཉིས་ནད་གདོན་བར་ཆད་ཞི་བ་དང་།།",
    "target": "སྒྲིབ་ གཉིས་ ནད་ གདོན་ བར་ཆད་ ཞི་བ་ དང་ ། །"
  },
  {
    "source": "ཚེ་དཔལ་ཡེ་ཤེས་སྣང་བ་རབ་ཏུ་རྒྱས།།",
    "target": "ཚེ་ དཔལ་ ཡེ་ཤེས་ སྣང་བ་ རབ་ ཏུ་ རྒྱས ། །"
  },
  {
    "source": "འོད་དཔག་མེད་མགོན་དབྱེར་མེད་སངས་རྒྱས་ཤོག།",
    "target": "འོད་ དཔག་མེད་ མགོན་ དབྱེར་ མེད་ སངས་རྒྱས་ ཤོག །"
  },
  {
    "source": "ཅེས་གནམ་ཆོས་འོད་ཆོག་གི་བརྒྱུད་པའི་གསོལ་འདེབས་ཉུང་བསྡུས་འདིའང་དགེ་སློང་ཀརྨ་ཆོས་ལྡན་གྱིས་བསྐུལ་ངོར།",
    "target": "ཅེས་ གནམ་ ཆོས་ འོད་ ཆོག་ གི་ བརྒྱུད་པ འི་ གསོལ་ འདེབས་ ཉུང་ བསྡུས་ འདི འང་ དགེ་སློང་ ཀརྨ་ ཆོས་ལྡན་ གྱིས་ བསྐུལ་ ངོར །"
  },
  {
    "source": "༧ཀརྨ་པ་བཅུ་བཞི་པས་གང་ཤར་འཕྲལ་དུ་བྲིས་པ་དགེ་བར་གྱུར་ཅིག།",
    "target": "༧ ཀརྨ་པ་ བཅུ་ བཞི་པ ས་ གང་ ཤར་ འཕྲལ་ དུ་ བྲིས་པ་ དགེ་བ ར་ གྱུར་ ཅིག །"
  },
  {
    "source": "སརྦ་མངྒ་ལཾ།།",
    "target": "སརྦ་ མངྒ་ལཾ ། །"
  },
  {
    "source": "།།",
    "target": "། །"
  }
]
