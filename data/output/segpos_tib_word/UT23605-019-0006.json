[
  {
    "source": "༄༅།།",
    "target": "༄༅ ། །"
  },
  {
    "source": "བདུན་པ་རྡོ་རྗེའི་རྣལ་འབྱོར་གྱི་བྱུང་བ་འཆད་པ་ལ་གཉིས།",
    "target": "བདུན་པ་ རྡོ་རྗེ འི་ རྣལ་འབྱོར་ གྱི་ བྱུང་བ་ འཆད་པ་ ལ་ གཉིས །"
  },
  {
    "source": "རིང་ལུགས་ངོས་བཟུང་།",
    "target": "རིང་ ལུགས་ ངོས་ བཟུང་ །"
  },
  {
    "source": "བརྒྱུད་ཚུལ་སོ་སོར་སྨོས་པའོ།།",
    "target": "བརྒྱུད་ ཚུལ་ སོ་སོ ར་ སྨོས་པ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "རྩ་བརྒྱུད་རྒྱས་པ་རྣམས་ཀྱིས་བསྟན་པའི་བཅུད།།",
    "target": "རྩ་ བརྒྱུད་ རྒྱས་པ་ རྣམས་ ཀྱིས་ བསྟན་པ འི་ བཅུད ། །"
  },
  {
    "source": "རྡོ་རྗེའི་རྣལ་འབྱོར་རྫོགས་རིམ་ཀུན་གྱི་རྩེ།།",
    "target": "རྡོ་རྗེ འི་ རྣལ་འབྱོར་ རྫོགས་རིམ་ ཀུན་ གྱི་ རྩེ ། །"
  },
  {
    "source": "དུས་འཁོར་རྩ་བའི་རྒྱུད་སྟོང་ཕྲག་བཅུ་གཉིས་པ།",
    "target": "དུས་འཁོར་ རྩ་བ འི་ རྒྱུད་ སྟོང་ ཕྲག་ བཅུ་ གཉིས་པ །"
  },
  {
    "source": "དགྱེས་རྡོར་རྩ་རྒྱུད་འབུམ་ཕྲག་ལྔ་པ།",
    "target": "དགྱེས་ རྡོ ར་ རྩ་རྒྱུད་ འབུམ་ ཕྲག་ ལྔ་པ །"
  },
  {
    "source": "བདེ་མཆོག་མངོན་བརྗོད་འབུམ་པ།",
    "target": "བདེ་མཆོག་ མངོན་བརྗོད་ འབུམ་པ །"
  },
  {
    "source": "གསང་འདུས་རྩ་རྒྱུད་སྟོང་ཕྲག་ཉེར་ལྔ་པ།",
    "target": "གསང་འདུས་ རྩ་རྒྱུད་ སྟོང་ ཕྲག་ ཉེར་ ལྔ་པ །"
  },
  {
    "source": "འཇིགས་བྱེད་རྗེས་སུ་རིག་པ་སྟོང་ཕྲག་སུམ་ཅུ་རྩ་དྲུག་པ།",
    "target": "འཇིགས་བྱེད་ རྗེས་ སུ་ རིག་པ་ སྟོང་ ཕྲག་ སུམ་ ཅུ་ རྩ་ དྲུག་ པ །"
  },
  {
    "source": "སྒྱུ་འཕྲུལ་དྲ་བ་ཁྲི་དྲུག་སྟོང་པ་ལ་སོགས་པ་རྩ་བརྒྱུད་རྒྱས་པ་རྣམས་ཀྱིས་མགྲིན་གཅིག་ཏུ་གསལ་བར་བསྟན་པའི་རྫོགས་རིམ་ཐམས་ཅད་ཀྱི་བཅུད།",
    "target": "སྒྱུ་འཕྲུལ་དྲ་བ་ ཁྲི་ དྲུག་ སྟོང་པ་ ལ་ སོགས་པ་ རྩ་ བརྒྱུད་ རྒྱས་པ་ རྣམས་ ཀྱིས་ མགྲིན་ གཅིག་ ཏུ་ གསལ་བ ར་ བསྟན་པ འི་ རྫོགས་རིམ་ ཐམས་ཅད་ ཀྱི་ བཅུད །"
  },
  {
    "source": "རྡོ་རྗེ་གསུམ་གྱི་རྣལ་འབྱོར་དང་འབྲེལ་བའི་སྦྱོར་བ་ཡན་ལག་དྲུག་པ་ཞེས་བྱ་བ་བླ་མེད་ནས་གསུངས་པའི་རིམ་གཉིས་ཐམས་ཅད་ཀྱི་སྐྱེལ་སོ།",
    "target": "རྡོ་རྗེ་ གསུམ་ གྱི་ རྣལ་འབྱོར་ དང་ འབྲེལ་བ འི་ སྦྱོར་བ་ ཡན་ལག་ དྲུག་པ་ ཞེས་ བྱ་བ་ བླ་མེད་ ནས་ གསུངས་པ འི་ རིམ་ གཉིས་ ཐམས་ཅད་ ཀྱི་ སྐྱེལ་ སོ །"
  },
  {
    "source": "རྣལ་འབྱོར་ཀུན་གྱི་རྩེ་མོ།",
    "target": "རྣལ་འབྱོར་ ཀུན་ གྱི་ རྩེ་མོ །"
  },
  {
    "source": "འཕགས་བོད་གཉིས་སུ་ཉི་ཟླ་ལྟར་གྲགས་པའོ།།",
    "target": "འཕགས་ བོད་ གཉིས་ སུ་ ཉི་ཟླ་ ལྟ ར་ གྲགས་པ འོ ། །"
  },
  {
    "source": "གཉིས་པ་ལ་ལྔ།",
    "target": "གཉིས་པ་ ལ་ ལྔ །"
  },
  {
    "source": "འཕགས་ཡུལ་དུ་བྱོན་ཚུལ།",
    "target": "འཕགས་ཡུལ་ དུ་ བྱོན་ ཚུལ །"
  },
  {
    "source": "བོད་དུ་སྤྱིར་གྲགས་ཚུལ།",
    "target": "བོད་ དུ་ སྤྱི ར་ གྲགས་ ཚུལ །"
  },
  {
    "source": "བྱེ་བྲག་ལུགས་སྲོལ་བཅུ་བདུན།",
    "target": "བྱེ་བྲག་ ལུགས་ སྲོལ་ བཅུ་ བདུན །"
  },
  {
    "source": "ལུགས་སྲོལ་གཞན།",
    "target": "ལུགས་ སྲོལ་ གཞན །"
  },
  {
    "source": "ཁྱད་པར་ཅན་གྱི་རིང་ལུགས་ངོས་བཟུང་བའོ།།",
    "target": "ཁྱད་པར་ཅན་ གྱི་ རིང་ལུགས་ ངོས་ བཟུང་བ འོ ། །"
  },
  {
    "source": "དང་པོ་ནི།",
    "target": "དང་པོ་ ནི །"
  },
  {
    "source": "ཆོས་རྒྱལ་རིགས་ལྡན་ཞལ་ལས་ལེགས་འོངས་པ།།",
    "target": "ཆོས་ རྒྱལ་རིགས་ ལྡན་ ཞལ་ ལས་ ལེགས་ འོངས་པ ། །"
  },
  {
    "source": "དུས་ཞབས་ཆེ་ཆུང་ཤ་བ་རི་པ་དང་།།",
    "target": "དུས་ ཞབས་ ཆེ་ཆུང་ ཤ་བ་རི་པ་ དང་ ། །"
  },
  {
    "source": "དཔེ་མེད་འཚོ་དང་ཉི་མ་དཔལ་ཡེ་ཤེས།།",
    "target": "དཔེ་མེད་ འཚོ་ དང་ ཉི་མ་ དཔལ་ ཡེ་ཤེས ། །"
  },
  {
    "source": "ནཱ་རོ་ཁ་ཆེ་ཞི་སྦས་ལུགས་སོགས་ལས།།",
    "target": "ནཱ་ རོ་ཁ་ ཆེ་ ཞི་ སྦས་ ལུགས་ སོགས་ ལས ། །"
  },
  {
    "source": "ཟླ་བ་བཟང་པོ་སོགས་ཆོས་རྒྱལ་བདུན་དང་།",
    "target": "ཟླ་བ་ བཟང་པོ་ སོགས་ ཆོས་རྒྱལ་ བདུན་ དང་ །"
  },
  {
    "source": "འཇམ་དཔལ་གྲགས་པ་སོགས་རྡོ་རྗེའི་རིགས་ལྡན་རྣམས་ཀྱི་ཞལ་ནས་ཞལ་དང་།",
    "target": "འཇམ་དཔལ་གྲགས་པ་ སོགས་ རྡོ་རྗེ འི་ རིགས་ལྡན་ རྣམས་ ཀྱི་ ཞལ་ ནས་ ཞལ་ དང་ །"
  },
  {
    "source": "ཐུགས་ནས་ཐུགས་སུ་ལེགས་པར་འོངས་པ་འདི་ཉིད་འཕགས་ཡུལ་དུའང་སྔ་རབས་ཞིག་ནས་ཕེབས་ཀྱང་།",
    "target": "ཐུགས་ ནས་ ཐུགས་ སུ་ ལེགས་པ ར་ འོངས་པ་ འདི་ ཉིད་ འཕགས་ཡུལ་ དུ འང་ སྔ་ རབས་ ཞིག་ ནས་ ཕེབས་ ཀྱང་ །"
  },
  {
    "source": "སྐྱེ་བོ་ཀུན་ལ་གྲགས་པར་མཛད་པ་ནི་དུས་ཞབས་པ་ཆེན་པོ་ཡིན་པས་དེ་ནི་ལུགས་འདིའི་ཤིང་རྟའི་སྲོལ་འབྱེད་ཡིན་པའི་ཕྱིར་ལུགས་སྲོལ་རྣམས་ཀྱི་ཐོག་མར་བཞག།",
    "target": "སྐྱེ་བོ་ ཀུན་ ལ་ གྲགས་པ ར་ མཛད་པ་ ནི་ དུས་ ཞབས་པ་ ཆེན་པོ་ ཡིན་པ ས་ དེ་ ནི་ ལུགས་ འདི འི་ ཤིང་རྟ འི་ སྲོལ་འབྱེད་ ཡིན་པ འི་ ཕྱི ར་ ལུགས་ སྲོལ་ རྣམས་ ཀྱི་ ཐོག་མ ར་ བཞག །"
  },
  {
    "source": "དེ་ནས་དུས་ཞབས་པ་ཆུང་བ།",
    "target": "དེ་ ནས་ དུས་ ཞབས་པ་ ཆུང་ བ །"
  },
  {
    "source": "གྲུབ་ཆེན་ཤ་བ་རི་པས་ཉེ་བརྒྱུད་དུ་སྩལ་བ།",
    "target": "གྲུབ་ཆེན་ ཤ་བ་རི་པ ས་ ཉེ་ བརྒྱུད་ དུ་ སྩལ་བ །"
  },
  {
    "source": "དུས་ཀྱི་འཁོར་ལོ་དངོས་ཀྱིས་རྗེས་སུ་བཟུང་བ་གྲུབ་ཆེན་དཔེ་མེད་འཚོ།",
    "target": "དུས་ ཀྱི་ འཁོར་ལོ་ དངོས་ ཀྱིས་ རྗེས་ སུ་ བཟུང་བ་ གྲུབ་ཆེན་ དཔེ་ མེད་ འཚོ །"
  },
  {
    "source": "དེའི་རྗེས་འབྲངས་ཉི་མ་དཔལ་ཡེ་ཤེས།",
    "target": "དེ འི་ རྗེས་ འབྲངས་ ཉི་མ་ དཔལ་ ཡེ་ཤེས །"
  },
  {
    "source": "དུས་འཁོར་ཞབས་ཀྱི་སློབ་མ་པཎ་ཆེན་ནཱ་རོ་པ།",
    "target": "དུས་འཁོར་ ཞབས་ ཀྱི་ སློབ་མ་ པཎ་ཆེན་ ནཱ་རོ་པ །"
  },
  {
    "source": "ཁ་ཆེ་པཎ་ཆེན་ཤཱཀྱ་ཤྲཱི།",
    "target": "ཁ་ཆེ་ པཎ་ཆེན་ ཤཱཀྱ་ ཤྲཱི །"
  },
  {
    "source": "ཕྱིས་གྲུབ་པའི་དབང་ཕྱུག་ཞི་བ་སྦས་པའི་ལུགས་སྲོལ་སོགས་མང་དུ་བྱོན་པ་ཡིན་ནོ།།",
    "target": "ཕྱི ས་ གྲུབ་པ འི་ དབང་ཕྱུག་ ཞི་བ་ སྦས་པ འི་ ལུགས་ སྲོལ་ སོགས་ མང་ དུ་ བྱོན་པ་ ཡིན་ ནོ ། །"
  },
  {
    "source": "ལས་ཞེས་པ་ཕྱི་མའི་འབྱུང་ཁུངས་ཀྱི་སྒྲའོ།།",
    "target": "ལས་ ཞེས་ པ་ ཕྱི་མ འི་ འབྱུང་ཁུངས་ ཀྱི་ སྒྲ འོ ། །"
  },
  {
    "source": "གཉིས་པ་ནི།",
    "target": "གཉིས་པ་ ནི །"
  },
  {
    "source": "བོད་དུ་སྔོན་བྱོན་བཞི་དང་བར་བྱོན་ལྔ།།",
    "target": "བོད་ དུ་ སྔོན་ བྱོན་ བཞི་ དང་ བར་ བྱོན་ ལྔ ། །"
  },
  {
    "source": "ཕྱིས་བྱོན་གཉིས་སུ་གྲགས་ཆེ།།",
    "target": "ཕྱི ས་ བྱོན་ གཉིས་ སུ་ གྲགས་ ཆེ ། །"
  },
  {
    "source": "ཞེས་པ་སྟེ།",
    "target": "ཞེས་ པ་ སྟེ །"
  },
  {
    "source": "བོད་ཡུལ་དུའང་སྔ་ཕྱིར་གང་ཟག་མང་པོས་སྤེལ་བར་མཛད་པ་ལས།",
    "target": "བོད་ཡུལ་ དུ འང་ སྔ་ ཕྱི ར་ གང་ཟག་ མང་པོ ས་ སྤེལ་བ ར་ མཛད་པ་ ལས །"
  },
  {
    "source": "གྱི་ཇོ།",
    "target": "གྱི་ ཇོ །"
  },
  {
    "source": "འབྲོ།",
    "target": "འབྲོ །"
  },
  {
    "source": "རྭ།",
    "target": "རྭ །"
  },
  {
    "source": "དིང་རི་ཆོས་ཀྱི་གྲགས་པའི་ལུགས་ཏེ་སྔོན་བྱོན་བཞི།",
    "target": "དིང་རི་ ཆོས་ ཀྱི་ གྲགས་པ འི་ ལུགས་ ཏེ་ སྔོན་ བྱོན་ བཞི །"
  },
  {
    "source": "ཁ་ཆེ་པཎ་ཆེན།",
    "target": "ཁ་ཆེ་ པཎ་ཆེན །"
  },
  {
    "source": "མན་ལུང་པ།",
    "target": "མན་ ལུང་པ །"
  },
  {
    "source": "བི་བྷཱུ་ཏི།",
    "target": "བི་བྷཱུ་ ཏི །"
  },
  {
    "source": "ཐར་ལོ་ཉི་མ་རྒྱལ་མཚན།",
    "target": "ཐར་ ལོ་ ཉི་མ་ རྒྱལ་མཚན །"
  },
  {
    "source": "ཨོ་རྒྱན་པ་སྟེ་བར་བྱོན་ལྔ།",
    "target": "ཨོ་རྒྱན་པ་ སྟེ་ བར་ བྱོན་ ལྔ །"
  },
  {
    "source": "པཎ་ཆེན་ནགས་ཀྱི་རིན་ཆེན།",
    "target": "པཎ་ཆེན་ ནགས་ ཀྱི་ རིན་ ཆེན །"
  },
  {
    "source": "སངས་རྒྱས་སྦས་པའི་མགོན་པོ་སྟེ་ཕྱིས་བྱོན་གཉིས་རྣམས་སུ་གྲགས་ཆེའོ།།",
    "target": "སངས་རྒྱས་ སྦས་པ འི་ མགོན་པོ་ སྟེ་ ཕྱི ས་ བྱོན་ གཉིས་ རྣམས་ སུ་ གྲགས་ ཆེ འོ ། །"
  },
  {
    "source": "གསུམ་པ་ནི།",
    "target": "གསུམ་པ་ ནི །"
  },
  {
    "source": "གྱི་ཇོ་རྨ།།",
    "target": "གྱི་ ཇོ་ རྨ ། །"
  },
  {
    "source": "ཁྲོམ་ལོ་ཇོ་བོ་འབྲོ་རྭ་ཙ་མི་དང་།།",
    "target": "ཁྲོམ་ ལོ་ ཇོ་བོ་ འབྲོ་ རྭ་ ཙ་མི་ དང་ ། །"
  },
  {
    "source": "རས་ཆུང་རྒ་ལོ་གསུམ་དང་ཁ་ཆེ་གཉིས།།",
    "target": "རས་ ཆུང་ རྒ་ ལོ་ གསུམ་ དང་ ཁ་ཆེ་ གཉིས ། །"
  },
  {
    "source": "བི་བྷཱུ་ཏི་གཉིས་ཆག་ལོ་མན་ལུང་སྟེ།།",
    "target": "བི་བྷཱུ་ ཏི་ གཉིས་ ཆག་ ལོ་ མན་ ལུང་ སྟེ ། །"
  },
  {
    "source": "ལུགས་སྲོལ་བཅུ་བདུན་ཀུན་སྤངས་ཆེན་པོར་འདུ།།",
    "target": "ལུགས་ སྲོལ་ བཅུ་ བདུན་ ཀུན་ སྤངས་ ཆེན་པོ ར་ འདུ ། །"
  },
  {
    "source": "ལོ་ཙཱ་བ་ཆེན་པོ་གྱི་ཇོ་ཟླ་བའི་འོད་ཟེར་གྱི་སྦྱོར་དྲུག་གི་མན་ངག།",
    "target": "ལོ་ ཙཱ་བ་ ཆེན་པོ་ གྱི་ ཇོ་ ཟླ་བ འི་ འོད་ཟེར་ གྱི་ སྦྱོར་ དྲུག་ གི་ མན་ངག །"
  },
  {
    "source": "སྦྱོར་དྲུག་གི་སྒོས་ཀྱི་རྒྱུད་ཆུང་འགྲེལ་པ་དང་བཅས་པ་དང་།",
    "target": "སྦྱོར་ དྲུག་ གི་ སྒོས་ ཀྱི་ རྒྱུད་ ཆུང་ འགྲེལ་པ་ དང་ བཅས་པ་ དང་ །"
  },
  {
    "source": "ལོ་ཙཱ་བ་རྨ་དགེ་བའི་བློ་གྲོས་ཀྱི་ལུགས་ཀྱི་སྦྱོར་དྲུག་དང་།",
    "target": "ལོ་ ཙཱ་བ་ རྨ་ དགེ་བ འི་ བློ་གྲོས་ ཀྱི་ ལུགས་ ཀྱི་ སྦྱོར་ དྲུག་ དང་ །"
  },
  {
    "source": "ཁྲོམ་ལོ་ཙཱ་བ་པདྨ་འོད་ཟེར་གྱི་སྦྱོར་དྲུག་དང་།",
    "target": "ཁྲོམ་ ལོ་ཙཱ་བ་ པདྨ་ འོད་ཟེར་ གྱི་ སྦྱོར་ དྲུག་ དང་ །"
  },
  {
    "source": "ཇོ་བོ་རྗེ་དཔལ་ལྡན་ཨ་ཏི་ཤས་བླ་མ་ནག་པོ་མངོན་ཤེས་ཅན་ལ་གསན་པའི་སྦྱོར་དྲུག་དང་།",
    "target": "ཇོ་བོ་རྗེ་ དཔལ་ ལྡན་ ཨ་ཏི་ ཤ ས་ བླ་མ་ ནག་པོ་ མངོན་ཤེས་ཅན་ ལ་ གསན་པ འི་ སྦྱོར་ དྲུག་ དང་ །"
  },
  {
    "source": "ཁ་ཆེ་པཎ་ཆེན་ཟླ་བ་མགོན་པོ་ནས་བརྒྱུད་པའི་སྦྱོར་དྲུག་ལ་འབྲོ་ལུགས་སུ་གྲགས་པའི་སྦྱོར་དྲུག་དང་།",
    "target": "ཁ་ཆེ་ པཎ་ཆེན་ ཟླ་བ་ མགོན་པོ་ ནས་ བརྒྱུད་པ འི་ སྦྱོར་ དྲུག་ ལ་ འབྲོ་ ལུགས་ སུ་ གྲགས་པ འི་ སྦྱོར་ དྲུག་ དང་ །"
  },
  {
    "source": "རྭ་ལོ་ཙཱ་ཆོས་རབ་ཀྱིས་པཎྜི་ཏ་ས་མནྟ་ཤྲཱི་ལ་གསན་པའི་སྦྱོར་དྲུག་དང་།",
    "target": "རྭ་ ལོ་ ཙཱ་ ཆོས་ རབ་ ཀྱིས་ པཎྜི་ཏ་ ས་མནྟ་ ཤྲཱི་ ལ་ གསན་པ འི་ སྦྱོར་ དྲུག་ དང་ །"
  },
  {
    "source": "ཙ་མི་ལོ་ཙཱ་བ་སངས་རྒྱས་གྲགས་ཀྱིས་མཛད་པའི་སྦྱོར་ཕྲེང་གི་ལུགས།",
    "target": "ཙ་ མི་ལོ་ ཙཱ་བ་ སངས་རྒྱས་ གྲགས་ ཀྱིས་ མཛད་པ འི་ སྦྱོར་ ཕྲེང་ གི་ ལུགས །"
  },
  {
    "source": "སེ་ལོ་དང་གཉོས་སྟོན་འོད་མ་ནས་བརྒྱུད་པ་འདི་ལ་ཙ་མི་ལུགས་རང་དུ་གྲགས་པ་དང་།",
    "target": "སེ་ ལོ་ དང་ གཉོས་ སྟོན་ འོད་ མ་ ནས་ བརྒྱུད་པ་ འདི་ ལ་ ཙ་ མི་ ལུགས་ རང་ དུ་ གྲགས་པ་ དང་ །"
  },
  {
    "source": "རས་ཆུང་རྡོ་རྗེ་གྲགས་པས་ཨ་མོ་གྷ་བཛྲ་ལ་གསན་པའི་སྦྱོར་དྲུག་དང་།",
    "target": "རས་ ཆུང་ རྡོ་རྗེ་ གྲགས་པ ས་ ཨ་ མོ་ གྷ་ བཛྲ་ ལ་ གསན་པ འི་ སྦྱོར་ དྲུག་ དང་ །"
  },
  {
    "source": "ཙ་མི་ནས་བརྒྱུད་པ་ཡིན་ཡང་སྦྱོར་ཕྲེང་ལུགས་དང་མི་གཅིག་པ་དཔལ་ཆེན་རྒྭ་ལོ་ནས་བརྒྱུད་པ་ལུགས་གསུམ་སྟེ།",
    "target": "ཙ་ མི་ན ས་ བརྒྱུད་པ་ ཡིན་ ཡང་ སྦྱོར་ ཕྲེང་ ལུགས་ དང་ མི་ གཅིག་པ་ དཔལ་ ཆེན་ རྒྭ་ ལོ་ ནས་ བརྒྱུད་པ་ ལུགས་ གསུམ་ སྟེ །"
  },
  {
    "source": "རྒྭ་ལོས་དུས་འཁོར་རང་ལུགས་ཀྱི་སྦྱོར་དྲུུག་ཞང་ཚལ་པ་སོགས་ལ་གནང་བ་དང་།",
    "target": "རྒྭ་ ལོ ས་ དུས་འཁོར་ རང་ལུགས་ ཀྱི་ སྦྱོར་ དྲུུག་ ཞང་ ཚལ་པ་ སོགས་ ལ་ གནང་བ་ དང་ །"
  },
  {
    "source": "མ་རྒྱུད་ཀྱཻའི་རྡོ་རྗེའི་སྦྱོར་དྲུག་བླ་མ་ས་སྐྱ་པ་ཆེན་པོ་ལ་གནང་བ་དང་།",
    "target": "མ་རྒྱུད་ ཀྱཻ འི་ རྡོ་རྗེ འི་ སྦྱོར་ དྲུག་ བླ་མ་ ས་སྐྱ་པ་ ཆེན་པོ་ ལ་ གནང་བ་ དང་ །"
  },
  {
    "source": "ཕ་རྒྱུད་གསང་བ་འདུས་པའི་སྦྱོར་དྲུག་དགེ་བཤེས་སྐྱུ་ར་ཨ་སྐྱབས་ལ་གནང་བ་དང་གསུམ་མོ།།",
    "target": "ཕ་རྒྱུད་ གསང་བ་འདུས་པ འི་ སྦྱོར་ དྲུག་ དགེ་བཤེས་ སྐྱུ་ ར་ ཨ་ སྐྱབས་ ལ་ གནང་བ་ དང་ གསུམ་ མོ ། །"
  },
  {
    "source": "རྒྭ་ལོས་ཙ་མི་ལ་གསན་པ་ཡིན་ཡང་།",
    "target": "རྒྭ་ ལོ ས་ ཙ་ མི་ ལ་ གསན་པ་ ཡིན་ ཡང་ །"
  },
  {
    "source": "སྦྱོར་ཕྲེང་གི་ལུགས་དང་རྒྭ་ལོ་ལུགས་གཉིས་གདམས་ངག་སྟོན་ཚུལ་མི་འདྲ་བ་ཆེར་ཡོད་པས་ལུགས་སོ་སོར་བགྲང་ངོ་།།",
    "target": "སྦྱོར་ ཕྲེང་ གི་ ལུགས་ དང་ རྒྭ་ ལོ་ ལུགས་ གཉིས་ གདམས་ངག་ སྟོན་ ཚུལ་ མི་ འདྲ་བ་ ཆེ ར་ ཡོད་པ ས་ ལུགས་ སོ་སོ ར་ བགྲང་ ངོ་ ། །"
  },
  {
    "source": "ཁ་ཆེ་པཎ་ཆེན་ཤཱཀྱ་ཤྲཱིས་དཔྱལ་ལོ་ཆོས་བཟང་ལ་གནང་བ་དགྱེས་རྡོར་ནཱ་རོ་འགྲེལ་ཆེན་གྱི་མན་ངག་ཏུ་མཛད།",
    "target": "ཁ་ཆེ་ པཎ་ཆེན་ ཤཱཀྱ་ ཤྲཱི ས་ དཔྱལ་ ལོ་ ཆོས་བཟང་ ལ་ གནང་བ་ དགྱེས་ རྡོ ར་ ནཱ་ རོ་ འགྲེལ་ཆེན་ གྱི་ མན་ངག་ ཏུ་ མཛད །"
  },
  {
    "source": "དཔྱལ་པས་ནཱ་རོ་པའི་སྒྲོམ་ལྡེར་གྲགས་པའི་ཡི་གེ་ཡང་ཡོད་པ་དང་།",
    "target": "དཔྱལ་པ ས་ ནཱ་རོ་པ འི་ སྒྲོམ་ ལྡེར་ གྲགས་པ འི་ ཡི་གེ་ ཡང་ ཡོད་པ་ དང་ །"
  },
  {
    "source": "པཎ་ཆེན་གྱིས་ཆོས་རྗེ་ས་སྐྱ་པཎ་ཆེན་ལ་གནང་བ་སྙན་བརྒྱུད་རྡོ་རྗེའི་ཚིག་དྲུག་གིས་ཁྱད་པར་དུ་བྱས་པ་སྟེ།",
    "target": "པཎ་ཆེན་ གྱིས་ ཆོས་རྗེ་ ས་སྐྱ་ པཎ་ཆེན་ ལ་ གནང་བ་ སྙན་བརྒྱུད་ རྡོ་རྗེ འི་ ཚིག་ དྲུག་ གིས་ ཁྱད་པ ར་ དུ་ བྱས་པ་ སྟེ །"
  },
  {
    "source": "ཁ་ཆེ་པཎ་ཆེན་ནས་བརྒྱུད་པ་ལུགས་གཉིས་སོ།།",
    "target": "ཁ་ཆེ་ པཎ་ཆེན་ ནས་ བརྒྱུད་པ་ ལུགས་ གཉིས་ སོ ། །"
  },
  {
    "source": "གྲུབ་ཐོབ་དཔེ་མེད་འཚོའི་ལུགས་ཀྱི་སྦྱོར་དྲུག་སློབ་དཔོན་རཏྣ་རཀྵི་ཏ་ལ་པཎྜི་ཏ་བི་བྷུ་ཏི་ཙནྡྲས་གསན་པ་བི་བྷུ་ཏིའི་རིང་བརྒྱུད་དུ་གྲགས་པ་དང་།",
    "target": "གྲུབ་ཐོབ་ དཔེ་ མེད་ འཚོ འི་ ལུགས་ ཀྱི་ སྦྱོར་ དྲུག་ སློབ་དཔོན་ རཏྣ་ རཀྵི་ཏ་ ལ་ པཎྜི་ཏ་ བི་བྷུ་ ཏི་ ཙནྡྲས་ གསན་པ་ བི་བྷུ་ ཏི འི་ རིང་ བརྒྱུད་ དུ་ གྲགས་པ་ དང་ །"
  },
  {
    "source": "ཕྱིས་བལ་ཡུལ་གྱི་སྠཾ་བི་ཧ་རར་གྲུབ་ཐོབ་ཤ་བ་རིས་ཞལ་མངོན་སུམ་དུ་བསྟན་དུས་གནང་བའི་སྦྱོར་དྲུག་ཉེ་བརྒྱུད་དེ་བི་བྷུ་ཏིའི་ལུགས་གཉིས་སོ།།",
    "target": "ཕྱི ས་ བལ་ཡུལ་ གྱི་ སྠཾ་ བི་ ཧ་ ར ར་ གྲུབ་ཐོབ་ ཤ་བ་ རིས་ ཞལ་ མངོན་སུམ་ དུ་ བསྟན་ དུས་ གནང་བ འི་ སྦྱོར་ དྲུག་ ཉེ་ བརྒྱུད་ དེ་ བི་བྷུ་ ཏི འི་ ལུགས་ གཉིས་ སོ ། །"
  },
  {
    "source": "ཆག་ལོ་ཙཱ་བ་ཆོས་རྗེ་དཔལ་གྱིས་བླ་མ་བལ་པོའི་པཎ་ཆེན་ཉི་དབང་སྲུང་བ་དང་།",
    "target": "ཆག་ ལོ་ཙཱ་བ་ ཆོས་རྗེ་ དཔལ་ གྱིས་ བླ་མ་ བལ་པོ འི་ པཎ་ཆེན་ ཉི་ དབང་ སྲུང་བ་ དང་ །"
  },
  {
    "source": "འཕགས་ཡུལ་གྱི་སྐྱེས་མཆོག་རཱ་ཧུ་ལ་ཤྲཱི་བྷ་དྲ་ལ་གསན་པའི་མན་ངག་ཀྱང་ཡོད་ལ།",
    "target": "འཕགས་ཡུལ་ གྱི་ སྐྱེས་མཆོག་ རཱ་ཧུ་ལ་ ཤྲཱི་ བྷ་དྲ་ ལ་ གསན་པ འི་ མན་ངག་ ཀྱང་ ཡོད་ ལ །"
  },
  {
    "source": "མན་ལུང་གུ་རུར་གྲགས་པ་གྲུབ་ཆེན་པུཎྱ་ཤྲཱིའམ།",
    "target": "མན་ ལུང་ གུ་རུ ར་ གྲགས་པ་ གྲུབ་ཆེན་ པུཎྱ་ ཤྲཱི འམ །"
  },
  {
    "source": "རྒྱ་གར་གྱི་ཡུལ་དུ་གྲུབ་ཆེན་དཱི་པཾ་ཀ་རར་གྲགས་པ་འཆི་མེད་རྡོ་རྗེའི་སྐུ་བརྙེས་ཏེ་ད་ལྟ་རི་བོ་ཏ་ལ་ན་བཞུགས་པ་དེས།",
    "target": "རྒྱ་གར་ གྱི་ ཡུལ་ དུ་ གྲུབ་ཆེན་ དཱི་པཾ་ ཀ་ ར ར་ གྲགས་པ་ འཆི་མེད་ རྡོ་རྗེ འི་ སྐུ་ བརྙེས་ ཏེ་ ད་ ལྟ་ རི་བོ་ ཏ་ལ་ ན་ བཞུགས་པ་ དེ ས །"
  },
  {
    "source": "དང་པོ་འབྲོ་ལུགས་གཙོ་བོར་གྱུར་པ་རྭ་འབྲོ་གཉིས་འདུས་ཀྱི་མན་ངག་བསྒོམ་པར་མཛད་པ་ཡིན་ཡང་།",
    "target": "དང་པོ་ འབྲོ་ ལུགས་ གཙོ་བོ ར་ གྱུར་པ་ རྭ་ འབྲོ་ གཉིས་ འདུས་ ཀྱི་ མན་ངག་ བསྒོམ་པ ར་ མཛད་པ་ ཡིན་ ཡང་ །"
  },
  {
    "source": "ཕྱིས་གྲུབ་པ་བརྙེས་པས་བརྒྱུད་པ་གཞན་ལ་མ་ལྟོས་མོད།",
    "target": "ཕྱི ས་ གྲུབ་པ་ བརྙེས་པ ས་ བརྒྱུད་པ་ གཞན་ ལ་ མ་ ལྟོས་ མོད །"
  },
  {
    "source": "གང་ལྟར་ཡང་དེས་མཛད་པའི་མཚན་བརྗོད་སྦྱོར་དྲུག་སྟེ།",
    "target": "གང་ ལྟ ར་ ཡང་ དེ ས་ མཛད་པ འི་ མཚན་ བརྗོད་ སྦྱོར་ དྲུག་ སྟེ །"
  },
  {
    "source": "དེ་ལྟར་ན་ལུགས་སྲོལ་བཅུ་བདུན་རིགས་ལྡན་སྤྲུལ་པའི་སྐུ་ཆོས་རྗེ་ཀུན་སྤངས་ཆེན་པོ་ཞང་ཐུགས་རྗེ་བརྩོན་འགྲུས་ཀྱིས་གསན་པས་ལུགས་འདི་ལ་དེ་དག་གི་རྒྱུན་གཅིག་ཏུ་འདུ་ཡང་།",
    "target": "དེ་ ལྟ ར་ ན་ ལུགས་ སྲོལ་ བཅུ་ བདུན་ རིགས་ལྡན་ སྤྲུལ་པ འི་ སྐུ་ ཆོས་རྗེ་ ཀུན་ སྤངས་ ཆེན་པོ་ ཞང་ ཐུགས་རྗེ་ བརྩོན་འགྲུས་ ཀྱིས་ གསན་པ ས་ ལུགས་ འདི་ ལ་ དེ་ དག་ གི་ རྒྱུན་ གཅིག་ ཏུ་ འདུ་ ཡང་ །"
  },
  {
    "source": "བི་བྷུ་ཏིའི་ཉེ་བརྒྱུད་དངོས་སློབ་བཞིའི་ལུགས་ཀྱང་གསན་པས་དེ་ལྟར་ན་ལུགས་སྲོལ་ཉི་ཤུར་བགྲང་ངོ་།།",
    "target": "བི་བྷུ་ ཏི འི་ ཉེ་ བརྒྱུད་ དངོས་སློབ་ བཞི འི་ ལུགས་ ཀྱང་ གསན་པ ས་ དེ་ ལྟ ར་ ན་ ལུགས་ སྲོལ་ ཉི་ཤུ ར་ བགྲང་ ངོ་ ། །"
  },
  {
    "source": "བཞི་པ་ནི།",
    "target": "བཞི་པ་ ནི །"
  },
  {
    "source": "གཞན་ཡང་ཀོ་བྲག་རོང་པ་བོ་དོང་པ།།",
    "target": "གཞན་ ཡང་ ཀོ་ བྲག་ རོང་པ་བོ་ དོང་པ ། །"
  },
  {
    "source": "ལ་སྟོད་སྲོན་ལུགས་ཆེ་ཕྲ་དུ་མ་བྱུང་།།",
    "target": "ལ་སྟོད་ སྲོན་ ལུགས་ ཆེ་ཕྲ་ དུ་ མ་ བྱུང་ ། །"
  },
  {
    "source": "གཞན་ཡང་ཀོ་བྲག་པ་བསོད་ནམས་རྒྱལ་མཚན་གྱིས་བལ་ཡུལ་ནས་བི་བྷུ་ཏི་ཙནྡྲ་ཆེད་དུ་སྤྱན་དྲངས་ནས་སྦྱོར་དྲུག་ཉེ་བརྒྱུད་ཞུས་ཏེ།",
    "target": "གཞན་ ཡང་ ཀོ་ བྲག་ པ་ བསོད་ནམས་རྒྱལ་མཚན་ གྱིས་ བལ་ཡུལ་ ནས་ བི་བྷུ་ ཏི་ ཙནྡྲ་ ཆེད་ དུ་ སྤྱན་ དྲངས་ ནས་ སྦྱོར་ དྲུག་ ཉེ་ བརྒྱུད་ ཞུས་ ཏེ །"
  },
  {
    "source": "གྲུབ་ཆེན་གོ་ལུང་པ་གཞོན་ནུ་དཔལ་ནས་བརྒྱུད་པའི་ཀོ་བྲག་ལུགས་དང་།",
    "target": "གྲུབ་ཆེན་ གོ་ ལུང་པ་ གཞོན་ནུ་ དཔལ་ ནས་ བརྒྱུད་པ འི་ ཀོ་ བྲག་ ལུགས་ དང་ །"
  },
  {
    "source": "རོང་པ་རྒ་ལོའི་སྲས་རོང་པ་ཤེས་རབ་སེང་གེ་དང་།",
    "target": "རོང་པ་ རྒ་ ལོ འི་ སྲས་ རོང་པ་ ཤེས་རབ་སེང་གེ་ དང་ །"
  },
  {
    "source": "རྡོ་རྗེ་རྒྱལ་མཚན་སོགས་ལས་རོང་ལུགས་ཀྱི་བཀའ་སྲོལ་ཟུར་དུ་བྱུང་པ་རོང་ལུགས་དང་།",
    "target": "རྡོ་རྗེ་རྒྱལ་མཚན་ སོགས་ ལས་ རོང་ ལུགས་ ཀྱི་ བཀའ་ སྲོལ་ ཟུར་ དུ་ བྱུང་པ་ རོང་ ལུགས་ དང་ །"
  },
  {
    "source": "གཉལ་ཞིག་བུ་དགུའི་ཡ་གྱལ་བོ་དོང་པ་རིན་ཆེན་རྩེ་མོས་གྲུབ་ཐོབ་སེ་མོ་ཆེ་པ་ལས་རྒྱུད་གདམས་ངག་ཞུས།",
    "target": "གཉལ་ ཞིག་ བུ་ དགུ འི་ ཡ་གྱལ་ བོ་དོང་པ་ རིན་ཆེན་ རྩེ་མོ ས་ གྲུབ་ཐོབ་ སེ་ མོ་ ཆེ་པ་ ལས་ རྒྱུད་ གདམས་ངག་ ཞུས །"
  },
  {
    "source": "དེ་ནས་སྟག་སྡེ་བ་སེང་གེ་རྒྱལ་མཚན།",
    "target": "དེ་ ནས་ སྟག་ སྡེ་བ་ སེང་གེ་ རྒྱལ་མཚན །"
  },
  {
    "source": "ཤོང་ལོ་རྡོ་རྗེ་རྒྱལ་མཚན།",
    "target": "ཤོང་ ལོ་ རྡོ་རྗེ་རྒྱལ་མཚན །"
  },
  {
    "source": "དཔང་ལོ་བློ་བརྟན།",
    "target": "དཔང་ ལོ་ བློ་ བརྟན །"
  },
  {
    "source": "ལོ་ཆེན་བྱང་རྩེ།",
    "target": "ལོ་ཆེན་ བྱང་ རྩེ །"
  },
  {
    "source": "ལོ་ཙཱ་བ་གྲགས་པ་རྒྱལ་མཚན།",
    "target": "ལོ་ ཙཱ་བ་ གྲགས་པ་རྒྱལ་མཚན །"
  },
  {
    "source": "ཀུན་མཁྱེན་འཇིགས་བྲལ་ཆེན་པོའི་བར་དུ་བརྒྱུད་པ་བོ་དོང་ལུགས་ཏེ།",
    "target": "ཀུན་མཁྱེན་ འཇིགས་བྲལ་ ཆེན་པོ འི་ བར་ དུ་ བརྒྱུད་པ་བོ་ དོང་ ལུགས་ ཏེ །"
  },
  {
    "source": "དེའི་སློབ་མ་པཎ་ཆེན་བྱམས་པ་གླིང་པ།",
    "target": "དེ འི་ སློབ་མ་ པཎ་ཆེན་ བྱམས་པ་ གླིང་ པ །"
  },
  {
    "source": "བྱང་བདག་རྣམ་རྒྱལ་གྲགས་བཟང་སོགས་ལས་ཀྱང་བཤད་སྒྲུབ་ཀྱི་སྲོལ་རྒྱ་ཆེན་བྱུང་།",
    "target": "བྱང་ བདག་ རྣམ་རྒྱལ་ གྲགས་ བཟང་ སོགས་ ལས་ ཀྱང་ བཤད་སྒྲུབ་ ཀྱི་ སྲོལ་ རྒྱ་ ཆེན་ བྱུང་ །"
  },
  {
    "source": "ཡང་ཀུན་སྤངས་ཆེན་པོའི་ཞལ་སློབ་ཀུན་སྤངས་བུ་བཞིར་གྲགས་པའི་ཡ་གྱལ་ལ་སྟོད་པ་དབང་ཕྱུག་རྒྱལ་མཚན་དང་།",
    "target": "ཡང་ ཀུན་ སྤངས་ ཆེན་པོ འི་ ཞལ་ སློབ་ ཀུན་ སྤངས་ བུ་ བཞི ར་ གྲགས་པ འི་ ཡ་གྱལ་ ལ་ སྟོད་པ་ དབང་ཕྱུག་རྒྱལ་མཚན་ དང་ །"
  },
  {
    "source": "སྲོན་པ་ཀུན་རྒྱལ་བ་གཉིས་ལས་ཀྱང་ལུགས་སྲོལ་ཟུར་དུ་བྱུང་བ་དང་།",
    "target": "སྲོན་པ་ ཀུན་ རྒྱལ་བ་ གཉིས་ ལས་ ཀྱང་ ལུགས་ སྲོལ་ ཟུར་ དུ་ བྱུང་བ་ དང་ །"
  },
  {
    "source": "འགོས་དཀར་ལུགས།",
    "target": "འགོས་ དཀར་ ལུགས །"
  },
  {
    "source": "ལྐོག་ལུགས་སོགས་ཆེ་ཕྲ་དུ་མ་བྱུང་ཞིང་།",
    "target": "ལྐོག་ ལུགས་ སོགས་ ཆེ་ཕྲ་ དུ་ མ་ བྱུང་ ཞིང་ །"
  },
  {
    "source": "ཕྱིས་སུ་རྒྱ་གར་ཤར་ཕྱོགས་ཀྱི་མཁས་པ་ཆེན་པོ་ནགས་ཀྱི་རིན་ཆེན་བོད་དུ་བྱོན་ཏེ།",
    "target": "ཕྱི ས་ སུ་ རྒྱ་གར་ ཤར་ཕྱོགས་ ཀྱི་ མཁས་པ་ ཆེན་པོ་ ནགས་ ཀྱི་ རིན་ཆེན་ བོད་ དུ་ བྱོན་ ཏེ །"
  },
  {
    "source": "རིང་བརྒྱུད་གྲུབ་ཐོབ་དཔེ་མེད་འཚོའི་གདམས་ངག་ཡོངས་སུ་རྫོགས་པ་དང་།",
    "target": "རིང་ བརྒྱུད་ གྲུབ་ཐོབ་ དཔེ་ མེད་ འཚོ འི་ གདམས་ངག་ ཡོངས་ སུ་ རྫོགས་པ་ དང་ །"
  },
  {
    "source": "རི་ཁྲོད་དབང་ཕྱུག་གི་ཉེ་བརྒྱུད་བཅས་འགོས་ལོ་ཙཱ་བ་གཞོན་ནུ་དཔལ་དང་།",
    "target": "རི་ཁྲོད་ དབང་ཕྱུག་ གི་ ཉེ་ བརྒྱུད་ བཅས་ འགོས་ ལོ་ཙཱ་བ་ གཞོན་ནུ་ དཔལ་ དང་ །"
  },
  {
    "source": "སྤྱན་སྔ་ཆོས་ཀྱི་གྲགས་པ་སོགས་ལ་སྩལ་བ་དང་།",
    "target": "སྤྱན་ སྔ་ ཆོས་ ཀྱི་ གྲགས་པ་ སོགས་ ལ་ སྩལ་བ་ དང་ །"
  },
  {
    "source": "དེ་ལས་ཀྱང་ཕྱིས་སུ་གྲུབ་ཆེན་ཞི་བ་སྦས་པའི་སློབ་མ་སངས་རྒྱས་སྦས་པའི་མགོན་པོས་ཞི་སྦས་ཞབས་ཀྱི་ཐུན་མོང་མ་ཡིན་པའི་སྦྱོར་དྲུག་སྙན་བརྒྱུད་ཇོ་ནང་རྗེ་བཙུན་ཆེན་པོ་ལ་གནང་བའི་ལུགས་རྣམས་ཀྱང་བྱུང་ངོ་།།",
    "target": "དེ་ ལས་ ཀྱང་ ཕྱིས་ སུ་ གྲུབ་ཆེན་ ཞི་བ་ སྦས་པ འི་ སློབ་མ་ སངས་རྒྱས་ སྦས་པ འི་ མགོན་པོ ས་ ཞི་ སྦ ས་ ཞབས་ ཀྱི་ ཐུན་མོང་ མ་ ཡིན་པ འི་ སྦྱོར་ དྲུག་ སྙན་བརྒྱུད་ ཇོ་ ནང་ རྗེ་བཙུན་ ཆེན་པོ་ ལ་ གནང་བ འི་ ལུགས་ རྣམས་ ཀྱང་ བྱུང་ ངོ་ ། །"
  },
  {
    "source": "ལྔ་པ་ནི།",
    "target": "ལྔ་པ་ ནི །"
  },
  {
    "source": "ཁྱད་པར་བརྟོན་པ་བཞི་ལྡན་ཀུན་མཁྱེན་རྗེ།།",
    "target": "ཁྱད་པ ར་ བརྟོན་པ་ བཞི་ ལྡན་ ཀུན་མཁྱེན་ རྗེ ། །"
  },
  {
    "source": "རྩོད་དུས་རྡོ་རྗེ་འཆང་དངོས་སྒྲོལ་བའི་མགོན།།",
    "target": "རྩོད་དུས་ རྡོ་རྗེ་ འཆང་ དངོས་ སྒྲོལ་བ འི་ མགོན ། །"
  },
  {
    "source": "རིགས་ལྡན་གཉིས་པའི་བཀའ་བརྒྱུད་ཕུལ་དུ་བྱུང་།།",
    "target": "རིགས་ལྡན་ གཉིས་པ འི་ བཀའ་ བརྒྱུད་ ཕུལ་ དུ་ བྱུང་ ། །"
  },
  {
    "source": "ལུགས་སྲོལ་དེ་དག་ཐམས་ཅད་ལས་ཁྱད་པར་དུ་འཕགས་པ་རྔ་བོ་ཆེའི་མདོ་སོགས་ནས་ཐུབ་མཚན་འཆང་བའི་དགེ་སློང་དུ་ལུང་བསྟན་པ་རིགས་ལྡན་སྤྲུལ་པའི་སྐུ་དོལ་པོ་པ་ཆེན་པོ་རྒྱལ་བའི་གསུང་རབ་ལ་མཐར་ཐུག་བརྟོན་པ་རྣམ་པ་བཞི་དང་ལྡན་པ་ཀུན་མཁྱེན་ཆོས་ཀྱི་རྗེ་ཤེས་རབ་རྒྱལ་མཚན་དཔལ་བཟང་པོ་དང་།",
    "target": "ལུགས་ སྲོལ་ དེ་ དག་ ཐམས་ཅད་ ལས་ ཁྱད་པ ར་ དུ་ འཕགས་པ་ རྔ་བོ་ཆེ འི་ མདོ་ སོགས་ ནས་ ཐུབ་ མཚན་ འཆང་བ འི་ དགེ་སློང་ དུ་ ལུང་ བསྟན་པ་ རིགས་ལྡན་ སྤྲུལ་པ འི་ སྐུ་ དོལ་པོ་ པ་ ཆེན་པོ་ རྒྱལ་བ འི་ གསུང་རབ་ ལ་ མཐ ར་ ཐུག་ བརྟོན་པ་ རྣམ་པ་ བཞི་ དང་ ལྡན་པ་ ཀུན་ མཁྱེན་ ཆོས་ ཀྱི་ རྗེ་ ཤེས་རབ་ རྒྱལ་མཚན་ དཔལ་བཟང་པོ་ དང་ །"
  },
  {
    "source": "རྩོད་པའི་དུས་ཀྱི་མཐར་གྲུབ་ཆེན་སྤྱོད་འཆང་དབང་པོ་བསམ་བཞིན་སྐྱེ་བ་བཞེས་པ།",
    "target": "རྩོད་པ འི་ དུས་ ཀྱི་ མཐ ར་ གྲུབ་ཆེན་ སྤྱོད་ འཆང་ དབང་པོ་ བསམ་ བཞིན་ སྐྱེ་བ་ བཞེས་པ །"
  },
  {
    "source": "གསང་བ་ཟབ་མོའི་གནས་ལ་རྡོ་རྗེ་འཆང་གཉིས་པའི་གོ་འཕང་བརྙེས་པ་རྗེ་བཙུན་སྒྲོལ་བའི་མགོན་པོས་ཤིང་རྟའི་ལམ་སྲོལ་ཕྱེས་པ་དག་ནི་རིགས་ལྡན་གཉིས་པའི་བཀའ་བརྒྱུད་དེ་གཞན་ལས་ཕུལ་དུ་བྱུང་ཞིང་སྒྲུབ་བརྒྱུད་འདིའི་བཀའ་ཆེན་བབས་པ་ཡིན་ནོ།།",
    "target": "གསང་བ་ ཟབ་མོ འི་ གནས་ ལ་ རྡོ་རྗེ་འཆང་ གཉིས་པ འི་ གོ་འཕང་ བརྙེས་པ་ རྗེ་བཙུན་ སྒྲོལ་བ འི་ མགོན་པོ ས་ ཤིང་རྟ འི་ ལམ་ སྲོལ་ ཕྱེས་པ་ དག་ ནི་ རིགས་ལྡན་ གཉིས་པ འི་ བཀའ་ བརྒྱུད་ དེ་ གཞན་ ལས་ ཕུལ་ དུ་ བྱུང་ ཞིང་ སྒྲུབ་བརྒྱུད་ འདི འི་ བཀའ་ ཆེན་ བབས་པ་ ཡིན་ ནོ ། །"
  },
  {
    "source": "ཤེས་བྱ་ཀུན་ཁྱབ་ལས་སོ།།",
    "target": "ཤེས་བྱ་ ཀུན་ ཁྱབ་ ལས་ སོ ། །"
  }
]
