[
  {
    "source": "སློབ་དཔོན་ཆེན་པོ་སྒེག་པའི་རྡོ་རྗེའི་ལུགས་ཀྱི་བླ་བསླུའི་གླུད་བསྔོ་བཞུགས་སོ།",
    "target": "སློབ་དཔོན་ ཆེན་པོ་ སྒེག་པ འི་ རྡོ་རྗེ འི་ ལུགས་ ཀྱི་ བླ་ བསླུ འི་ གླུད་ བསྔོ་ བཞུགས་ སོ །"
  },
  {
    "source": "ན་མོ་གུ་རུ།",
    "target": "ན་མོ་ གུ་རུ །"
  },
  {
    "source": "ནད་པའི་བླ་ཚེ་བསླུ་བའི་གླུད་ནི།",
    "target": "ནད་པ འི་ བླ་ཚེ་ བསླུ་བ འི་ གླུད་ ནི །"
  },
  {
    "source": "རིན་པོ་ཆེའི་སྣོད་དུ་བླ་གླུད་ཆེ་བ་དང་དཀོར་ཆས་བཤམ།",
    "target": "རིན་པོ་ཆེ འི་ སྣོད་ དུ་ བླ་ གླུད་ ཆེ་བ་ དང་ དཀོར་ ཆས་ བཤམ །"
  },
  {
    "source": "ལོགས་སུ་གླུད་ཕྲན་ཆང་བུ་རིལ་བུ་སོགས་མང་དུ་བསགས།",
    "target": "ལོགས་ སུ་ གླུད་ ཕྲན་ ཆང་ བུ་ རིལ་ བུ་ སོགས་ མང་ དུ་ བསགས །"
  },
  {
    "source": "རྟེན་འབྲེལ་བརྟག་ན་མདའ་དར་བླ་གཡུས་བརྒྱན་པ་ལུང་པ་དགུའི་ཆུ་སྣའི་སྣོད་དུ་རྒྱ་ཕོར་གཙང་མར་བླ་ལུག་སྐྱེ་མཆེད་དོད་པ་བཞག།",
    "target": "རྟེན་འབྲེལ་ བརྟག་ ན་ མདའ་ དར་ བླ་གཡུ ས་ བརྒྱན་པ་ ལུང་པ་ དགུ འི་ ཆུ་ སྣ འི་ སྣོད་ དུ་ རྒྱ་ ཕོ ར་ གཙང་མ ར་ བླ་ ལུག་ སྐྱེ་མཆེད་ དོད་པ་ བཞག །"
  },
  {
    "source": "དེ་ནས་སྔགས་པས་ཡི་དམ་བསྒོམ།",
    "target": "དེ་ ནས་ སྔགས་ པ ས་ ཡི་དམ་ བསྒོམ །"
  },
  {
    "source": "ཞེས་འབྱུང་བས་སྐྱབས་སེམས་དང་།",
    "target": "ཞེས་ འབྱུང་བ ས་ སྐྱབས་ སེམས་ དང་ །"
  },
  {
    "source": "ཨོཾ་སྭ་བྷ་ཝ་སོགས།",
    "target": "ཨོཾ་ སྭ་བྷ་ ཝ་ སོགས །"
  },
  {
    "source": "སྟོང་པའི་ངང་ལས་ཕག་བདུན་གྱིས།།",
    "target": "སྟོང་པ འི་ ངང་ ལས་ ཕག་ བདུན་ གྱིས ། །"
  },
  {
    "source": "དྲངས་པའི་ཤིང་རྟར་པད་ཉིའི་སྟེང་།།",
    "target": "དྲངས་པ འི་ ཤིང་རྟ ར་ པད་ ཉི འི་ སྟེང་ ། །"
  },
  {
    "source": "མྃ་ལས་རང་ཉིད་འོད་ཟེར་ཅན།།",
    "target": "མྃ་ ལས་ རང་ ཉིད་ འོད་ཟེར་ ཅན ། །"
  },
  {
    "source": "སེར་པོ་ཕྱག་གཡས་མཆོད་སྦྱིན་གཡོན།།",
    "target": "སེར་པོ་ ཕྱག་ གཡས་ མཆོད་སྦྱིན་ གཡོན ། །"
  },
  {
    "source": "མྱ་ངན་མེད་པའི་ཡལ་ག་བསྣམས།།",
    "target": "མྱ་ངན་ མེད་པ འི་ ཡལ་ག་ བསྣམས ། །"
  },
  {
    "source": "དར་དང་རིན་ཆེན་རྒྱན་གྱིས་བརྒྱན།།",
    "target": "དར་ དང་ རིན་ཆེན་ རྒྱན་ གྱིས་ བརྒྱན ། །"
  },
  {
    "source": "ཅུང་ཟད་ཁྲོ་ཞིང་འཛུམ་པའི་ཉམས།།",
    "target": "ཅུང་ཟད་ ཁྲོ་ ཞིང་ འཛུམ་པ འི་ ཉམས ། །"
  },
  {
    "source": "ཕྱེད་སྐྱིལ་འོད་ཕུང་ཀློང་ན་བཞུགས།།",
    "target": "ཕྱེད་སྐྱིལ་ འོད་ཕུང་ ཀློང་ ན་ བཞུགས ། །"
  },
  {
    "source": "ཐུགས་ཀར་ཉི་སྟེང་མྃ་གྱི་མཐར།།",
    "target": "ཐུགས་ཀ ར་ ཉི་ སྟེང་ མྃ་ གྱི་ མཐ ར ། །"
  },
  {
    "source": "སྔགས་ཕྲེང་འཁོར་བའི་འོད་ཟེར་གྱིས།།",
    "target": "སྔགས་ ཕྲེང་ འཁོར་བ འི་ འོད་ཟེར་ གྱིས ། །"
  },
  {
    "source": "འཕགས་མཆོད་གདོན་བགེགས་ཚར་བཅད་གྱུར།།",
    "target": "འཕགས་ མཆོད་ གདོན་ བགེགས་ ཚར་ བཅད་ གྱུར ། །"
  },
  {
    "source": "ཨོཾ་མ་རཱི་ཙྱཻ་མྃ་སྭཱ་ཧཱ།",
    "target": "ཨོཾ་ མ་ རཱི་ ཙྱཻ་ མྃ་ སྭཱ་ཧཱ །"
  },
  {
    "source": "སྟོང་ལས་མི་ཉུང་བར་བཟླ།",
    "target": "སྟོང་ ལས་ མི་ ཉུང་བ ར་ བཟླ །"
  },
  {
    "source": "གླུད་ཡས་རྣམས་སྔགས་དྲུག་ཕྱག་དྲུག་གིས་བྱིན་གྱིས་བརླབ་པའམ།",
    "target": "གླུད་ཡས་ རྣམས་ སྔགས་ དྲུག་ ཕྱག་ དྲུག་ གིས་ བྱིན་ གྱིས་ བརླབ་པ འམ །"
  },
  {
    "source": "བསྡུ་ན་ནམ་མཁའ་མཛོད་ཀྱིས་སྤེལ་ཏེ་བསྔོ་བ་ནི།",
    "target": "བསྡུ་ ན་ ནམ་མཁའ་ མཛོད་ ཀྱིས་ སྤེལ་ ཏེ་ བསྔོ་བ་ ནི །"
  },
  {
    "source": "ཧཱུྃ།",
    "target": "ཧཱུྃ །"
  },
  {
    "source": "འབྱུང་བ་ཆེན་པོ་རྣམ་ལྔ་ནི།།",
    "target": "འབྱུང་བ་ ཆེན་པོ་ རྣམ་ ལྔ་ ནི ། །"
  },
  {
    "source": "སྐྱེ་འགྲོ་སེམས་ཅན་ཀུན་གྱི་རྟེན།།",
    "target": "སྐྱེ་འགྲོ་ སེམས་ཅན་ ཀུན་ གྱི་ རྟེན ། །"
  },
  {
    "source": "དེ་ཉིད་ལ་ནི་རྟེན་བཅས་པའི།།",
    "target": "དེ་ ཉིད་ ལ་ ནི་ རྟེན་ བཅས་ པ འི ། །"
  },
  {
    "source": "སྤར་སྨེ་གཟའ་སྐར་ཚེས་གྲངས་ལྷ།།",
    "target": "སྤར་ སྨེ་ གཟའ་སྐར་ ཚེས་ གྲངས་ ལྷ ། །"
  },
  {
    "source": "སྡེ་བརྒྱད་བགེགས་རིགས་འབྱུང་པོའི་ཚོགས།།",
    "target": "སྡེ་ བརྒྱད་ བགེགས་ རིགས་ འབྱུང་པོ འི་ ཚོགས ། །"
  },
  {
    "source": "ཁྱད་པར་འཇིག་རྟེན་སྐྱོང་བ་བཅུ།།",
    "target": "ཁྱད་པ ར་ འཇིག་རྟེན་ སྐྱོང་བ་ བཅུ ། །"
  },
  {
    "source": "བཙུན་མོ་སྲས་དང་སྡེ་དཔུང་བཅས།།",
    "target": "བཙུན་མོ་ སྲས་ དང་ སྡེ་ དཔུང་ བཅས ། །"
  },
  {
    "source": "སྟོབས་ཆེན་གཟི་བརྗིད་ཆེ་བའི་ཚོགས།།",
    "target": "སྟོབས་ཆེན་ གཟི་བརྗིད་ཆེ་བ འི་ ཚོགས ། །"
  },
  {
    "source": "རེ་ཏི་མགོ་ཡག་བྱིས་པའི་བདུད།།",
    "target": "རེ་ ཏི་ མགོ་ ཡག་ བྱིས་པ འི་ བདུད ། །"
  },
  {
    "source": "ལི་བྱིན་ཧ་ར་སྲོག་གི་བདག།",
    "target": "ལི་ བྱིན་ ཧ་ར་ སྲོག་ གི་ བདག །"
  },
  {
    "source": "འཁོར་དང་བཅས་པ་ཇི་སྙེད་ཀུན།།",
    "target": "འཁོར་ དང་ བཅས་པ་ ཇི་ སྙེད་ ཀུན ། །"
  },
  {
    "source": "རྩ་བ་གསུམ་གྱི་བཀའ་བྱུང་གིས།།",
    "target": "རྩ་བ་ གསུམ་ གྱི་ བཀའ་ བྱུང་ གིས ། །"
  },
  {
    "source": "གླུད་དང་གཏོར་མ་ལེན་པའི་ཕྱིར།།",
    "target": "གླུད་ དང་ གཏོར་མ་ ལེན་པ འི་ ཕྱི ར ། །"
  },
  {
    "source": "ཞི་ཞིང་ཕན་པའི་སེམས་ཀྱིས་སུ།།",
    "target": "ཞི་ ཞིང་ ཕན་པ འི་ སེམས་ ཀྱིས་ སུ ། །"
  },
  {
    "source": "ད་ལྟ་ཉིད་དུ་གནས་འདིར་བྱོན།།",
    "target": "ད་ ལྟ་ ཉིད་ དུ་ གནས་ འདི ར་ བྱོན ། །"
  },
  {
    "source": "བཤམས་པའི་གླུད་གཏོར་གསེར་སྐྱེམས་འདི།།",
    "target": "བཤམས་པ འི་ གླུད་ གཏོར་ གསེར་ སྐྱེམས་ འདི ། །"
  },
  {
    "source": "མང་པོར་ཏིང་ངེ་འཛིན་གྱིས་སྤེལ།།",
    "target": "མང་པོ ར་ ཏིང་ངེ་འཛིན་ གྱིས་ སྤེལ ། །"
  },
  {
    "source": "སོ་སོར་ཐོབ་པ་སྔགས་ཀྱིས་བྱས།།",
    "target": "སོ་སོ ར་ ཐོབ་པ་ སྔགས་ ཀྱིས་ བྱས ། །"
  },
  {
    "source": "ཕྱག་རྒྱས་ཕམ་རྒྱལ་འཐབ་རྩོད་མེད།།",
    "target": "ཕྱག་རྒྱ ས་ ཕམ་རྒྱལ་ འཐབ་རྩོད་ མེད ། །"
  },
  {
    "source": "ཁྱེད་རྣམས་མཉེས་པའི་རྫས་སུ་འབུལ།།",
    "target": "ཁྱེད་ རྣམས་ མཉེས་པ འི་ རྫས་ སུ་ འབུལ ། །"
  },
  {
    "source": "ཁར་སང་ཁར་གྱི་ཉི་མ་ལ།།",
    "target": "ཁར་སང་ ཁ ར་ གྱི་ ཉི་མ་ ལ ། །"
  },
  {
    "source": "རྒྱུ་སྦྱོར་མིའུ་རིན་ཆེན་འདིའི།།",
    "target": "རྒྱུ་ སྦྱོར་ མིའུ་རིན་ཆེན་ འདི འི ། །"
  },
  {
    "source": "བླ་ལ་བརྐུས་སམ་གཞོམ་སྲིད་ན།།",
    "target": "བླ་ ལ་ བརྐུས་ སམ་ གཞོམ་ སྲིད་ ན ། །"
  },
  {
    "source": "བླ་གླུད་གསེར་སྐྱེམས་འདི་བཞེས་ལ།།",
    "target": "བླ་ གླུད་ གསེར་སྐྱེམས་ འདི་ བཞེས་ ལ ། །"
  },
  {
    "source": "བཟུང་བ་ཐོངས་ལ་བཅིངས་པ་ཁྲོལ།།",
    "target": "བཟུང་བ་ ཐོངས་ ལ་ བཅིངས་པ་ ཁྲོལ ། །"
  },
  {
    "source": "བསྡམས་པ་གློད་ལ་མནན་པ་ཐེགས།།",
    "target": "བསྡམས་པ་ གློད་ ལ་ མནན་པ་ ཐེགས ། །"
  },
  {
    "source": "ཞི་བ་ཆེན་པོའི་ངང་དུ་བཞུགས།།",
    "target": "ཞི་བ་ ཆེན་པོ འི་ ངང་ དུ་ བཞུགས ། །"
  },
  {
    "source": "བཀྲ་ཤིས་བདེ་ལེགས་མཛད་དུ་གསོལ།",
    "target": "བཀྲ་ཤིས་བདེ་ལེགས་ མཛད་ དུ་ གསོལ །"
  },
  {
    "source": "ཞེས་སྤྱིར་བསྔོ།",
    "target": "ཞེས་ སྤྱི ར་ བསྔོ །"
  },
  {
    "source": "དེ་ནས་གླུད་ཕྲན་རྣམས་རེ་རེ་ནས།",
    "target": "དེ་ ནས་ གླུད་ ཕྲན་ རྣམས་ རེ་རེ་ ནས །"
  },
  {
    "source": "ཨོཾ་ཨཱཿཧཱུྃ་གིས་བརླབ།",
    "target": "ཨོཾ་ ཨཱཿ ཧཱུྃ་ གིས་ བརླབ །"
  },
  {
    "source": "ན་མཿསརྦ་སོགས་ཀྱིས་བསྔོ།",
    "target": "ན་མཿ སརྦ་ སོགས་ ཀྱིས་ བསྔོ །"
  },
  {
    "source": "དེ་བཞིན་གཤེགས་པ་བཞིའི་མཚན་བརྗོད།",
    "target": "དེ་བཞིན་གཤེགས་པ་ བཞི འི་ མཚན་ བརྗོད །"
  },
  {
    "source": "ཁྱེར་ཅིག་ཁྱེར་ཅིག་སྟོབས་ལྡན་རྣམས།།",
    "target": "ཁྱེར་ ཅིག་ ཁྱེར་ ཅིག་ སྟོབས་ ལྡན་ རྣམས ། །"
  },
  {
    "source": "སྲེད་དང་ཆགས་དང་ཞེན་པ་དང་།།",
    "target": "སྲེད་ དང་ ཆགས་ དང་ ཞེན་པ་ དང་ ། །"
  },
  {
    "source": "དྲན་དང་བཟུང་དང་བསམ་དང་རེག།",
    "target": "དྲན་ དང་ བཟུང་ དང་ བསམ་ དང་ རེག །"
  },
  {
    "source": "གློད་དང་གྲོལ་དང་ཞི་བར་མཛོད།",
    "target": "གློད་ དང་ གྲོལ་ དང་ ཞི་བ ར་ མཛོད །"
  },
  {
    "source": "ཅེས་བཀའ་བསྒོ།",
    "target": "ཅེས་ བཀའ་ བསྒོ །"
  },
  {
    "source": "དེ་འདྲ་ལོ་གྲངས་སོང་མཐར།",
    "target": "དེ་ འདྲ་ ལོ་ གྲངས་ སོང་ མཐ ར །"
  },
  {
    "source": "རང་ཡི་དམ་དུ་གསལ་བའི་ཐུགས་ཀ་ནས་འོད་ཟེར་ལྕགས་ཀྱུའི་རྣམ་པ་ལྟ་བུ་གྲངས་མེད་པ་འཕྲོས་པས་འཁོར་འདས་ཀྱི་ཚེ་བསོད་དཔལ་འབྱོར་ཡེ་ཤེས་ཀྱི་དྭངས་བཅུད་ཐམས་ཅད་དང་།",
    "target": "རང་ ཡི་དམ་ དུ་ གསལ་བ འི་ ཐུགས་ ཀ་ ནས་ འོད་ཟེར་ ལྕགས་ ཀྱུ འི་ རྣམ་པ་ ལྟ་བུ་ གྲངས་ མེད་པ་ འཕྲོས་པ ས་ འཁོར་འདས་ ཀྱི་ ཚེ་ བསོད་ དཔལ་འབྱོར་ ཡེ་ཤེས་ ཀྱི་ དྭངས་ བཅུད་ ཐམས་ཅད་ དང་ །"
  },
  {
    "source": "ཁྱད་པར་བསྒྲུབ་བྱའི་བླ་ཚེ་ཆད་ཉམས་ཡར་བ་ཐམས་ཅད་འོད་ཟེར་ཐིག་ལེ་ཨཱཿནྲྀ་བྷྲཱཏྶྨུྃ་སོགས་ཀྱི་རྣམ་པར་རང་དབང་མེད་པར་བཀུག་སྟེ་སྒྲུབ་བྱ་ལ་ཐིམ་པས་བླ་ཚེ་སྲོག་དབུགས་ཉམས་པ་སོར་ཆུད།",
    "target": "ཁྱད་པ ར་ བསྒྲུབ་བྱ འི་ བླ་ ཚེ་ ཆད་ ཉམས་ ཡ ར་ བ་ ཐམས་ཅད་ འོད་ཟེར་ ཐིག་ལེ་ ཨཱཿ ནྲྀ་ བྷྲཱཏྶྨུྃ་ སོགས་ ཀྱི་ རྣམ་པ ར་ རང་དབང་ མེད་པ ར་ བཀུག་ སྟེ་ སྒྲུབ་ བྱ་ ལ་ ཐིམ་པ ས་ བླ་ ཚེ་ སྲོག་ དབུགས་ ཉམས་པ་ སོ ར་ ཆུད །"
  },
  {
    "source": "གནས་པ་གོང་དུ་འཕེལ།",
    "target": "གནས་པ་ གོང་ དུ་ འཕེལ །"
  },
  {
    "source": "ཚེ་བསོད་དཔལ་འབྱོར་སྟོབས་རྩལ་ཐམས་ཅད་རྒྱས་པར་གྱུར།",
    "target": "ཚེ་ བསོད་ དཔལ་འབྱོར་ སྟོབས་ རྩལ་ ཐམས་ཅད་ རྒྱས་པ ར་ གྱུར །"
  },
  {
    "source": "ཡི་དམ་གྱི་སྔགས་མཐར་ཨོཾ་རྫབ་རྫབ་རྫུབ་རྫུབ་བྷ་དྲ་སློང་སློང་ནྲྀ་ཁུག་ཛཿཛཿཞེས་ངག་བཅད་ལ་བཟླ།",
    "target": "ཡི་དམ་ གྱི་ སྔགས་ མཐ ར་ ཨོཾ་ རྫབ་ རྫབ་རྫུབ་ རྫུབ་ བྷ་དྲ་ སློང་ སློང་ ནྲྀ་ ཁུག་ ཛཿ ཛཿ ཞེས་ ངག་ བཅད་ ལ་ བཟླ །"
  },
  {
    "source": "ཡང་ཐུན་མཚམས་སུ་གླུད་གཏོར་ཅི་ལྟར་རིགས་པ་ཕུལ།",
    "target": "ཡང་ ཐུན་ མཚམས་ སུ་ གླུད་ གཏོར་ ཅི་ ལྟ ར་ རིགས་པ་ ཕུལ །"
  },
  {
    "source": "སྐབས་སུ་དམོད་པ་དང་བཅས་བླ་ལུག་བསྐོར་བས་ལན་གཅིག་མིན་པར་བླ་རྟེན་གྱི་ཕྱོགས་ལ་ཁ་གྱུས་ན་ཁུག་པའི་རྟགས་ཡིན།",
    "target": "སྐབས་ སུ་ དམོད་པ་ དང་ བཅས་ བླ་ ལུག་ བསྐོར་བ ས་ ལན་ གཅིག་ མིན་པ ར་ བླ་ རྟེན་ གྱི་ ཕྱོགས་ ལ་ ཁ་ གྱུས་ ན་ ཁུག་པ འི་ རྟགས་ ཡིན །"
  },
  {
    "source": "མཐར།",
    "target": "མཐ ར །"
  },
  {
    "source": "ཆོས་རྣམས་ཐམས་ཅད་རྒྱུ་ལས་བྱུང་།།",
    "target": "ཆོས་ རྣམས་ ཐམས་ཅད་ རྒྱུ་ ལས་ བྱུང་ ། །"
  },
  {
    "source": "དེ་རྒྱུ་དེ་བཞིན་གཤེགས་པས་གསུངས།།",
    "target": "དེ་ རྒྱུ་ དེ་བཞིན་གཤེགས་པ ས་ གསུངས ། །"
  },
  {
    "source": "རྒྱུ་ལ་འགོག་པ་གང་ཡིན་པ།།",
    "target": "རྒྱུ་ ལ་ འགོག་པ་ གང་ ཡིན་པ ། །"
  },
  {
    "source": "དགེ་སྦྱོང་ཆེན་པོས་འདི་སྐད་གསུངས།།",
    "target": "དགེ་སྦྱོང་ ཆེན་པོ ས་ འདི་ སྐད་ གསུངས ། །"
  },
  {
    "source": "སྡིག་པ་ཅི་ཡང་མི་བྱ་ཞིང་།།",
    "target": "སྡིག་པ་ ཅི་ ཡང་ མི་ བྱ་ ཞིང་ ། །"
  },
  {
    "source": "དགེ་བ་ཕུན་སུམ་ཚོགས་པ་སྤྱད།།",
    "target": "དགེ་བ་ ཕུན་སུམ་ཚོགས་པ་ སྤྱད ། །"
  },
  {
    "source": "རང་གི་སེམས་ནི་ཡོངས་སུ་འདུལ།།",
    "target": "རང་ གི་ སེམས་ ནི་ ཡོངས་ སུ་ འདུལ ། །"
  },
  {
    "source": "འདི་ནི་སངས་རྒྱས་བསྟན་པ་ཡིན།",
    "target": "འདི་ ནི་ སངས་རྒྱས་ བསྟན་པ་ ཡིན །"
  },
  {
    "source": "སོགས་ཆོས་སྦྱིན་བྱ།",
    "target": "སོགས་ ཆོས་ སྦྱིན་ བྱ །"
  },
  {
    "source": "བྱང་ཆུབ་ཀྱི་སེམས་གཉིས་བསྒོམ་ལ་ཟབ་མདོ་འདོན།",
    "target": "བྱང་ཆུབ་ ཀྱི་ སེམས་ གཉིས་ བསྒོམ་ ལ་ ཟབ་ མདོ་ འདོན །"
  },
  {
    "source": "མཆོད་སྦྱིན་གནས་འདིར་གང་ལྷགས་པའི།།",
    "target": "མཆོད་སྦྱིན་ གནས་ འདི ར་ གང་ ལྷགས་ པ འི ། །"
  },
  {
    "source": "འབྱུང་པོ་ས་འོག་རྒྱུ་བ་དང་།།",
    "target": "འབྱུང་པོ་ ས་ འོག་ རྒྱུ་བ་ དང་ ། །"
  },
  {
    "source": "གང་ཡང་ས་སྟེང་འཁོད་པ་དང་།།",
    "target": "གང་ ཡང་ ས་ སྟེང་ འཁོད་པ་ དང་ ། །"
  },
  {
    "source": "ས་བླར་རྒྱུ་བ་གང་ཡིན་པ།།",
    "target": "ས་ བླ ར་ རྒྱུ་བ་ གང་ ཡིན་པ ། །"
  },
  {
    "source": "མགུ་བར་གྱིས་ལ་རང་གནས་སུ།།",
    "target": "མགུ་བ ར་ གྱིས་ ལ་ རང་གནས་ སུ ། །"
  },
  {
    "source": "ཐམས་ཅད་ཐ་དད་འགྲོ་བར་གྱིས།",
    "target": "ཐམས་ཅད་ ཐ་ དད་ འགྲོ་བ ར་ གྱིས །"
  },
  {
    "source": "སརྦ་བྷུ་ཏ་གཙྪ།",
    "target": "སརྦ་ བྷུ་ཏ་ གཙྪ །"
  },
  {
    "source": "སོགས་ཀྱིས་མགྲོན་རྣམས་གཤེགས།",
    "target": "སོགས་ ཀྱིས་ མགྲོན་ རྣམས་ གཤེགས །"
  },
  {
    "source": "ནག་ཕྱོགས་སྡོད་སྲིད་པས་དྲག་སྔགས་ཀྱིས་མཚམས་བཅད་ལ་གླུད་གཏོར་ཆུ་བོ་ཆེན་པོའི་གཞུང་དུ་བསྐྱལ།",
    "target": "ནག་ཕྱོགས་ སྡོད་ སྲིད་པ ས་ དྲག་སྔགས་ ཀྱིས་ མཚམས་ བཅད་ ལ་ གླུད་གཏོར་ ཆུ་བོ་ ཆེན་པོ འི་ གཞུང་ དུ་ བསྐྱལ །"
  },
  {
    "source": "བླ་གཡུ་སྒྲུབ་བྱའི་མགུལ་དུ་གདགས་ལ་བཀྲ་ཤིས་བྱའོ།",
    "target": "བླ་གཡུ་ སྒྲུབ་ བྱ འི་ མགུལ་ དུ་ གདགས་ ལ་ བཀྲ་ཤིས་ བྱ འོ །"
  },
  {
    "source": "ཞེས་ཡིག་རྙིང་ལས་འདོན་བདེར་བྲིས་པ་དགེ་ལེགས་སུ་གྱུར་ཅིག།",
    "target": "ཞེས་ ཡིག་ རྙིང་ ལས་ འདོན་ བདེ ར་ བྲིས་པ་ དགེ་ལེགས་ སུ་ གྱུར་ ཅིག །"
  },
  {
    "source": "མཁྱེན་བརྩེའི་བཀའ་འབུམ་ལས་ཞལ་བཤུས་པའོ།།",
    "target": "མཁྱེན་བརྩེ འི་ བཀའ་ འབུམ་ ལས་ ཞལ་ བཤུས་པ འོ ། །"
  }
]
