[
  {
    "source": "༄༅།།",
    "target": "༄༅ ། །"
  },
  {
    "source": "མཆོད་རྟེན་བསྐོར་བའི་ཕན་ཡོན་ཚིགས་སུ་བཅད་པ་བཞུགས་སོ།།",
    "target": "མཆོད་རྟེན་ བསྐོར་བ འི་ ཕན་ཡོན་ ཚིགས་ སུ་ བཅད་པ་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "༄༅།།",
    "target": "༄༅ ། །"
  },
  {
    "source": "རྒྱ་གར་སྐད་དུ།",
    "target": "རྒྱ་གར་ སྐད་ དུ །"
  },
  {
    "source": "ཙ་ཏྱ་པྲ་དཀྵི་ན་ག་ཐཱ།",
    "target": "ཙ་ ཏྱ་ པྲ་ དཀྵི་ན་ ག་ ཐཱ །"
  },
  {
    "source": "བོད་སྐད་དུ།",
    "target": "བོད་ སྐད་ དུ །"
  },
  {
    "source": "མཆོད་རྟེན་བསྐོར་བའི་ཚིགས་སུ་བཅད་པ།",
    "target": "མཆོད་རྟེན་ བསྐོར་བ འི་ ཚིགས་ སུ་ བཅད་པ །"
  },
  {
    "source": "དཀོན་མཆོག་གསུམ་ལ་ཕྱག་འཚལ་ལོ།།",
    "target": "དཀོན་མཆོག་ གསུམ་ ལ་ ཕྱག་ འཚལ་ ལོ ། །"
  },
  {
    "source": "ཤེས་རབ་ལྡན་མཆོག་འཇིག་རྟེན་ན།།",
    "target": "ཤེས་རབ་ ལྡན་ མཆོག་ འཇིག་རྟེན་ ན ། །"
  },
  {
    "source": "ཆོས་ཀྱི་འཁོར་ལོ་རྗེས་བསྐོར་བ།།",
    "target": "ཆོས་ ཀྱི་ འཁོར་ལོ་ རྗེས་ བསྐོར་བ ། །"
  },
  {
    "source": "ཤེས་རབ་ཆེན་པོ་ཤཱ་རིའི་བུས།།",
    "target": "ཤེས་རབ་ ཆེན་པོ་ ཤཱ་རི འི་ བུ ས ། །"
  },
  {
    "source": "སྟོན་པ་ལ་ནི་ཞུ་བ་ཞུས།།",
    "target": "སྟོན་པ་ ལ་ ནི་ ཞུ་བ་ ཞུས ། །"
  },
  {
    "source": "མཆོད་རྟེན་བསྐོར་བ་བགྱིས་པ་ཡི།།",
    "target": "མཆོད་རྟེན་ བསྐོར་བ་ བགྱིས་པ་ ཡི ། །"
  },
  {
    "source": "རྣམ་པར་སྨིན་པ་ཅིར་འགྱུར་བ།།",
    "target": "རྣམ་པ ར་ སྨིན་པ་ ཅི ར་ འགྱུར་བ ། །"
  },
  {
    "source": "སྟོན་པ་ཆེན་པོ་འཇིག་རྟེན་མཆོག།",
    "target": "སྟོན་པ་ ཆེན་པོ་ འཇིག་རྟེན་ མཆོག །"
  },
  {
    "source": "རྣམ་པར་འདྲེན་པས་བདག་ལ་གསུངས།།",
    "target": "རྣམ་པ ར་ འདྲེན་པ ས་ བདག་ ལ་ གསུངས ། །"
  },
  {
    "source": "རྫོགས་སངས་རྒྱས་པ་རྐང་གཉིས་མཆོག།",
    "target": "རྫོགས་སངས་རྒྱས་པ་ རྐང་ གཉིས་ མཆོག །"
  },
  {
    "source": "སྟོན་པས་དེ་ལ་བཀའ་སྩལ་པ།།",
    "target": "སྟོན་པ ས་ དེ་ ལ་ བཀའ་ སྩལ་པ ། །"
  },
  {
    "source": "མཆོད་རྟེན་དག་ལ་ཕྱག་བྱས་པའི།།",
    "target": "མཆོད་རྟེན་ དག་ ལ་ ཕྱག་ བྱས་ པ འི ། །"
  },
  {
    "source": "ཡོན་ཏན་གང་ཡིན་ཕྱོགས་ཙམ་བསྟན།།",
    "target": "ཡོན་ཏན་ གང་ ཡིན་ ཕྱོགས་ ཙམ་ བསྟན ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ལྷ་ཀླུ་དེ་བཞིན་གནོད་སྦྱིན་དང་།།",
    "target": "ལྷ་ ཀླུ་ དེ་ བཞིན་ གནོད་སྦྱིན་ དང་ ། །"
  },
  {
    "source": "ཤ་ཟ་དེ་བཞིན་སྲིན་རྣམས་ཀྱིས།།",
    "target": "ཤ་ཟ་ དེ་ བཞིན་ སྲིན་ རྣམས་ ཀྱིས ། །"
  },
  {
    "source": "ཐམས་ཅད་དུ་ཡང་མཆོད་པར་འགྱུར།།",
    "target": "ཐམས་ཅད་ དུ་ ཡང་ མཆོད་པ ར་ འགྱུར ། །"
  },
  {
    "source": "དལ་བ་རྙེད་དཀའ་ཐོབ་གྱུར་ནས།།",
    "target": "དལ་བ་ རྙེད་ དཀའ་ ཐོབ་ གྱུར་ ནས ། །"
  },
  {
    "source": "སྐད་ཅིག་གཅིག་ཙམ་བར་དུ་ཡང་།།",
    "target": "སྐད་ ཅིག་ གཅིག་ ཙམ་ བར་ དུ་ ཡང་ ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "མི་ཁོམ་བརྒྱད་རྣམས་སྤོང་བར་འགྱུར།།",
    "target": "མི་ཁོམ་ བརྒྱད་ རྣམས་ སྤོང་བ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "དྲན་དང་ལྡན་ཞིང་བློ་གྲོས་ལྡན།།",
    "target": "དྲན་ དང་ ལྡན་ ཞིང་ བློ་གྲོས་ ལྡན ། །"
  },
  {
    "source": "ཁ་དོག་ལྡན་ཞིང་མཛངས་པ་དང་།།",
    "target": "ཁ་དོག་ ལྡན་ ཞིང་ མཛངས་པ་ དང་ ། །"
  },
  {
    "source": "ཐམས་ཅད་དུ་ནི་མཆོད་པར་འགྱུར།།",
    "target": "ཐམས་ཅད་ དུ་ ནི་ མཆོད་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ལྷ་དང་དེ་བཞིན་མི་རྣམས་ཀྱི།།",
    "target": "ལྷ་ དང་ དེ་ བཞིན་ མི་ རྣམས་ ཀྱི ། །"
  },
  {
    "source": "ཚེ་རིང་བ་ཡང་དེ་ཡིས་འཐོབ།།",
    "target": "ཚེ་ རིང་བ་ ཡང་ དེ་ ཡིས་ འཐོབ ། །"
  },
  {
    "source": "གྲགས་པ་ཆེན་པོའང་འཐོབ་པར་འགྱུར།།",
    "target": "གྲགས་པ་ ཆེན་པོ འང་ འཐོབ་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འཛམ་བུ་གླིང་དུ་རུས་ཀྱི་མཆོག།",
    "target": "འཛམ་བུ་གླིང་ དུ་ རུས་ ཀྱི་ མཆོག །"
  },
  {
    "source": "ཆོ་རིགས་ཡོངས་སུ་དག་པར་ཡང་།།",
    "target": "ཆོ་རིགས་ ཡོངས་ སུ་ དག་པ ར་ ཡང་ ། །"
  },
  {
    "source": "བློ་ལྡན་དེ་ནི་སྐྱེ་བར་འགྱུར།།",
    "target": "བློ་ལྡན་ དེ་ ནི་ སྐྱེ་བ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཁ་བཞིན་དག་ཀྱང་བཟང་བ་དང་།།",
    "target": "ཁ་ བཞིན་ དག་ ཀྱང་ བཟང་བ་ དང་ ། །"
  },
  {
    "source": "མདོག་སྡུག་པ་དང་མཁས་པ་དང་།།",
    "target": "མདོག་ སྡུག་པ་ དང་ མཁས་པ་ དང་ ། །"
  },
  {
    "source": "བདེ་བར་གནས་པ་འཐོབ་པར་འགྱུར།།",
    "target": "བདེ་བ ར་ གནས་པ་ འཐོབ་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཕྱུག་ཅིང་ནོར་ཡང་མང་བ་དང་།།",
    "target": "ཕྱུག་ ཅིང་ ནོར་ ཡང་ མང་བ་ དང་ ། །"
  },
  {
    "source": "སེར་སྣ་མེད་ཅིང་གཏོང་ཕོད་དང་།།",
    "target": "སེར་སྣ་ མེད་ ཅིང་ གཏོང་ ཕོད་ དང་ ། །"
  },
  {
    "source": "སྦྱིན་པ་དག་ལ་དགའ་བར་འགྱུར།།",
    "target": "སྦྱིན་པ་ དག་ ལ་ དགའ་བ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཡིད་དུ་འོང་ཞིང་བལྟ་ན་སྡུག།",
    "target": "ཡིད་ དུ་ འོང་ ཞིང་ བལྟ་ ན་ སྡུག །"
  },
  {
    "source": "མདོག་བཟང་མཐོང་ན་དགའ་བ་དང་།།",
    "target": "མདོག་ བཟང་ མཐོང་ ན་ དགའ་བ་ དང་ ། །"
  },
  {
    "source": "ལོངས་སྤྱོད་ཆེན་པོ་འཐོབ་པར་འགྱུར།།",
    "target": "ལོངས་སྤྱོད་ ཆེན་པོ་ འཐོབ་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འདུ་བྱེད་སྟོང་པར་མཐོང་ན་ཡང་།།",
    "target": "འདུ་བྱེད་ སྟོང་པ ར་ མཐོང་ ན་ ཡང་ ། །"
  },
  {
    "source": "དེ་ནི་ཆོས་ལ་རྨོངས་མི་འགྱུར།།",
    "target": "དེ་ ནི་ ཆོས་ ལ་ རྨོངས་ མི་ འགྱུར ། །"
  },
  {
    "source": "མྱུར་དུ་དགའ་བ་འཐོབ་པར་འགྱུར།།",
    "target": "མྱུར་ དུ་ དགའ་བ་ འཐོབ་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "རྒྱལ་རིགས་མཆོག་ཏུ་སྐྱེ་བར་འགྱུར།།",
    "target": "རྒྱལ་རིགས་ མཆོག་ ཏུ་ སྐྱེ་བ ར་ འགྱུར ། །"
  },
  {
    "source": "བུ་སྨད་དང་ཡང་ལྡན་པ་དང་།།",
    "target": "བུ་ སྨད་ དང་ ཡང་ ལྡན་པ་ དང་ ། །"
  },
  {
    "source": "སྟོབས་དང་བརྩོན་འགྲུས་ལྡན་པར་འགྱུར།།",
    "target": "སྟོབས་ དང་ བརྩོན་འགྲུས་ ལྡན་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "བྲམ་ཟེ་ཆེ་ཞིང་མཐོ་བར་སྐྱེ།།",
    "target": "བྲམ་ཟེ་ ཆེ་ ཞིང་ མཐོ་བ ར་ སྐྱེ ། །"
  },
  {
    "source": "ཚུལ་ཁྲིམས་ལྡན་ཞིང་ཐོས་དང་ལྡན།།",
    "target": "ཚུལ་ཁྲིམས་ ལྡན་ ཞིང་ ཐོས་ དང་ ལྡན ། །"
  },
  {
    "source": "རིག་བྱེད་གསང་སྔགས་ལྡན་པར་འགྱུར།།",
    "target": "རིག་བྱེད་ གསང་སྔགས་ ལྡན་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཁྱིམ་བདག་ཆེ་ཞིང་མཐོ་བར་སྐྱེ།།",
    "target": "ཁྱིམ་བདག་ ཆེ་ ཞིང་ མཐོ་བ ར་ སྐྱེ ། །"
  },
  {
    "source": "ཕྱུག་ཅིང་ནོར་ཡང་མང་བ་དང་།།",
    "target": "ཕྱུག་ ཅིང་ ནོར་ ཡང་ མང་བ་ དང་ ། །"
  },
  {
    "source": "ནོར་དང་འབྲུ་དང་ལྡན་པར་འགྱུར།།",
    "target": "ནོར་ དང་ འབྲུ་ དང་ ལྡན་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འཛམ་བུ་གླིང་གི་མངའ་བདག་རྗེ།།",
    "target": "འཛམ་བུ་གླིང་ གི་ མངའ་བདག་ རྗེ ། །"
  },
  {
    "source": "ས་སྟེང་མཐའ་དག་དབང་བྱེད་པའི།།",
    "target": "ས་ སྟེང་ མཐའ་དག་ དབང་ བྱེད་ པ འི ། །"
  },
  {
    "source": "ཆོས་དང་ལྡན་པའི་རྒྱལ་པོར་འགྱུར།།",
    "target": "ཆོས་ དང་ ལྡན་པ འི་ རྒྱལ་པོ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "རིན་ཆེན་བདུན་དང་ལྡན་པ་ཡི།།",
    "target": "རིན་ཆེན་ བདུན་ དང་ ལྡན་པ་ ཡི ། །"
  },
  {
    "source": "འཁོར་ལོས་སྒྱུར་བའི་རྒྱལ་པོར་འགྱུར།།",
    "target": "འཁོར་ལོ ས་ སྒྱུར་བ འི་ རྒྱལ་པོ ར་ འགྱུར ། །"
  },
  {
    "source": "ཆོས་བཞིན་འཁོར་ལོ་སྐོར་བར་བྱེད།།",
    "target": "ཆོས་ བཞིན་ འཁོར་ལོ་ སྐོར་བ ར་ བྱེད ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འདི་ནས་འཕོས་ནས་མཐོ་རིས་འགྲོ།།",
    "target": "འདི་ ནས་ འཕོས་ ནས་ མཐོ་རིས་ འགྲོ ། །"
  },
  {
    "source": "སངས་རྒྱས་བསྟན་ལ་དགའ་བ་དང་།།",
    "target": "སངས་རྒྱས་ བསྟན་ ལ་ དགའ་བ་ དང་ ། །"
  },
  {
    "source": "རྣལ་འབྱོར་ལྡན་ཞིང་རྫུ་འཕྲུལ་ཆེ།།",
    "target": "རྣལ་འབྱོར་ ལྡན་ ཞིང་ རྫུ་འཕྲུལ་ ཆེ ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ལྷ་ཡུལ་དག་ནས་འཕོས་ན་ཡང་།།",
    "target": "ལྷ་ཡུལ་ དག་ ནས་ འཕོས་ ན་ ཡང་ ། །"
  },
  {
    "source": "དེ་ནི་མི་ཡི་ནང་དུ་སྐྱེ།།",
    "target": "དེ་ ནི་ མི་ ཡི་ ནང་ དུ་ སྐྱེ ། །"
  },
  {
    "source": "རྨོངས་པ་མེད་པར་མངལ་དུ་འཇུག",
    "target": "རྨོངས་པ་ མེད་པ ར་ མངལ་ དུ་ འཇུག"
  },
  {
    "source": "།",
    "target": "།"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "མངལ་གྱི་སྐྱོན་དང་དྲི་མ་ཡིས།།",
    "target": "མངལ་ གྱི་ སྐྱོན་ དང་ དྲི་མ་ ཡིས ། །"
  },
  {
    "source": "དེ་ལ་གོས་པར་མི་འགྱུར་ཏེ།།",
    "target": "དེ་ ལ་ གོས་ པ ར་ མི་ འགྱུར་ ཏེ ། །"
  },
  {
    "source": "དེ་ནི་ནོར་བུ་དག་པ་བཞིན།།",
    "target": "དེ་ ནི་ ནོར་བུ་ དག་པ་ བཞིན ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "མ་ལྟོར་བདེ་བར་གནས་པར་འགྱུར།།",
    "target": "མ་ ལྟོ ར་ བདེ་བ ར་ གནས་པ ར་ འགྱུར ། །"
  },
  {
    "source": "དེ་ནི་བདེ་བར་བཙའ་བ་དང་།།",
    "target": "དེ་ ནི་ བདེ་བ ར་ བཙའ་བ་ དང་ ། །"
  },
  {
    "source": "བདེ་བར་ནུ་ཞོ་བཏུང་བར་འགྱུར།།",
    "target": "བདེ་བ ར་ ནུ་ཞོ་ བཏུང་བ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཕས་ཀྱང་གཡོག་འཁོར་མང་པོ་ཡིས།།",
    "target": "ཕ ས་ ཀྱང་ གཡོག་འཁོར་ མང་པོ་ ཡིས ། །"
  },
  {
    "source": "དེ་ལ་གསོ་ཞིང་གནང་བར་འགྱུར།།",
    "target": "དེ་ ལ་ གསོ་ ཞིང་ གནང་བ ར་ འགྱུར ། །"
  },
  {
    "source": "མ་མས་རྟག་ཏུ་རིམ་གྲོ་བྱེད།།",
    "target": "མ་མ ས་ རྟག་ ཏུ་ རིམ་གྲོ་ བྱེད ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཤ་ཟ་དང་ནི་སྲིན་རྣམས་ཀྱིས།།",
    "target": "ཤ་ཟ་ དང་ ནི་ སྲིན་ རྣམས་ ཀྱིས ། །"
  },
  {
    "source": "དེ་ལ་གནོད་པ་མི་ནུས་ཏེ།།",
    "target": "དེ་ ལ་ གནོད་པ་ མི་ ནུས་ ཏེ ། །"
  },
  {
    "source": "ལོངས་སྤྱོད་དག་ལ་སྐྱོན་མེད་འགྱུར།།",
    "target": "ལོངས་སྤྱོད་ དག་ ལ་ སྐྱོན་ མེད་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "བསྐལ་པ་བརྒྱར་ཡང་དེ་དག་རྣམས།།",
    "target": "བསྐལ་པ་ བརྒྱ ར་ ཡང་ དེ་ དག་ རྣམས ། །"
  },
  {
    "source": "ཞན་པ་སྒུར་པོར་ཡོང་མི་འགྱུར།།",
    "target": "ཞན་པ་ སྒུར་པོ ར་ ཡོང་ མི་ འགྱུར ། །"
  },
  {
    "source": "ལུས་ཀྱང་རྣམ་པར་དག་པར་འགྱུར།།",
    "target": "ལུས་ ཀྱང་ རྣམ་པ ར་ དག་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "མིག་ཀྱང་རྣམ་པར་དག་པ་དང་།།",
    "target": "མིག་ ཀྱང་ རྣམ་པ ར་ དག་པ་ དང་ ། །"
  },
  {
    "source": "དཀྱུས་རིང་མཐོན་མཐིང་སྡུག་པ་དང་།།",
    "target": "དཀྱུས་ རིང་ མཐོན་མཐིང་ སྡུག་པ་ དང་ ། །"
  },
  {
    "source": "ལྷ་ཡི་མིག་ཀྱང་དེ་བཞིན་ཐོབ།།",
    "target": "ལྷ་ ཡི་ མིག་ ཀྱང་ དེ་ བཞིན་ ཐོབ ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ལུས་བརྟན་སེམས་ཀྱང་བརྟན་པ་དང་།།",
    "target": "ལུས་ བརྟན་ སེམས་ ཀྱང་ བརྟན་པ་ དང་ ། །"
  },
  {
    "source": "དེ་བཞིན་བརྩོན་འགྲུས་བརྟན་པ་དང་།།",
    "target": "དེ་ བཞིན་ བརྩོན་འགྲུས་ བརྟན་པ་ དང་ ། །"
  },
  {
    "source": "དཔུང་མགོ་ཟླུམ་ཞིང་བརྟན་པར་འགྱུར།།",
    "target": "དཔུང་ མགོ་ ཟླུམ་ ཞིང་ བརྟན་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "སྟོབས་དང་བྱད་གཟུགས་ཕུན་སུམ་ཚོགས།།",
    "target": "སྟོབས་ དང་ བྱད་གཟུགས་ ཕུན་སུམ་ ཚོགས ། །"
  },
  {
    "source": "ཡན་ལག་ཐམས་ཅད་མཚན་རྣམས་ཀྱིས།།",
    "target": "ཡན་ལག་ ཐམས་ཅད་ མཚན་ རྣམས་ ཀྱིས ། །"
  },
  {
    "source": "ལེགས་པར་བརྒྱན་ཅིང་ལྡན་པར་འགྱུར།",
    "target": "ལེགས་པ ར་ བརྒྱན་ ཅིང་ ལྡན་པ ར་ འགྱུར །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "སུམ་ཅུ་རྩ་གསུམ་དབང་ཕྱུག་རྗེ།།",
    "target": "སུམ་ ཅུ་ རྩ་ གསུམ་ དབང་ཕྱུག་ རྗེ ། །"
  },
  {
    "source": "རྫུ་འཕྲུལ་ཆེན་པོའི་བརྒྱ་བྱིན་དུ།།",
    "target": "རྫུ་འཕྲུལ་ ཆེན་པོ འི་ བརྒྱ་བྱིན་ དུ ། །"
  },
  {
    "source": "ལྷ་ཡི་དབང་པོ་ཆེན་པོར་འགྱུར།",
    "target": "ལྷ་ ཡི་ དབང་པོ་ ཆེན་པོ ར་ འགྱུར །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འཐབ་བྲལ་ལྷ་ཡི་དབང་པོ་དང་།།",
    "target": "འཐབ་བྲལ་ ལྷ་ ཡི་ དབང་པོ་ དང་ ། །"
  },
  {
    "source": "དེ་བཞིན་ཡོངས་སུ་དགའ་ལྡན་དང་།།",
    "target": "དེ་ བཞིན་ ཡོངས་ སུ་ དགའ་ལྡན་ དང་ ། །"
  },
  {
    "source": "འཕྲུལ་དགའ་གཞན་འཕྲུལ་དབང་བྱེད་འགྱུར།།",
    "target": "འཕྲུལ་ དགའ་ གཞན་ འཕྲུལ་ དབང་ བྱེད་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ཚངས་པའི་འཇིག་རྟེན་ཚངས་པ་ཡི།།",
    "target": "ཚངས་པ འི་ འཇིག་རྟེན་ ཚངས་པ་ ཡི ། །"
  },
  {
    "source": "དབང་ཕྱུག་ཉིད་དུ་དེ་འགྱུར་ཞིང་།།",
    "target": "དབང་ཕྱུག་ ཉིད་ དུ་ དེ་ འགྱུར་ ཞིང་ ། །"
  },
  {
    "source": "ལྷ་རྣམས་བྱེ་བ་སྙེད་ཀྱིས་མཆོད།།",
    "target": "ལྷ་ རྣམས་ བྱེ་བ་ སྙེད་ ཀྱིས་ མཆོད ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "བསྐལ་པ་བྱེ་བ་སྟོང་དག་དང་།།",
    "target": "བསྐལ་པ་ བྱེ་བ་ སྟོང་ དག་ དང་ ། །"
  },
  {
    "source": "ཁྲག་ཁྲིག་ཕྲག་བརྒྱ་དག་ཏུ་ཡང་།།",
    "target": "ཁྲག་ཁྲིག་ ཕྲག་ བརྒྱ་ དག་ ཏུ་ ཡང་ ། །"
  },
  {
    "source": "ཤེས་རབ་ལྡན་པས་རྟག་ཏུ་མཆོད།།",
    "target": "ཤེས་རབ་ ལྡན་པ ས་ རྟག་ ཏུ་ མཆོད ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "བསྐལ་པ་བྱེ་བ་སྟོང་དག་ཏུ།།",
    "target": "བསྐལ་པ་ བྱེ་བ་ སྟོང་ དག་ ཏུ ། །"
  },
  {
    "source": "ལུས་གཙང་གོས་ཀྱང་གཙང་བ་དང་།།",
    "target": "ལུས་ གཙང་ གོས་ ཀྱང་ གཙང་བ་ དང་ ། །"
  },
  {
    "source": "དཀར་པོའི་ཆོས་དང་ལྡན་པར་འགྱུར།།",
    "target": "དཀར་པོ འི་ ཆོས་ དང་ ལྡན་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "སྟོབས་དང་བརྩོན་འགྲུས་ཕུན་སུམ་ཚོགས།།",
    "target": "སྟོབས་ དང་ བརྩོན་འགྲུས་ ཕུན་སུམ་ ཚོགས ། །"
  },
  {
    "source": "དེ་ནི་ལེ་ལོ་མེད་པ་དང་།།",
    "target": "དེ་ ནི་ ལེ་ལོ་ མེད་པ་ དང་ ། །"
  },
  {
    "source": "ཤིན་ཏུ་སྒྲུབ་ཀྱང་ཕོད་པར་འགྱུར།།",
    "target": "ཤིན་ ཏུ་ སྒྲུབ་ ཀྱང་ ཕོད་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "བརྩོན་འགྲུས་བརྟན་ཞིང་མཐུ་ཡང་བརྟན།།",
    "target": "བརྩོན་འགྲུས་ བརྟན་ ཞིང་ མཐུ་ ཡང་ བརྟན ། །"
  },
  {
    "source": "རྩལ་བརྟན་ཅིས་ཀྱང་མི་ཚུགས་ཤིང་།།",
    "target": "རྩལ་ བརྟན་ ཅི ས་ ཀྱང་ མི་ ཚུགས་ ཤིང་ ། །"
  },
  {
    "source": "དོན་རྣམས་མྱུར་དུ་གྲུབ་པར་བྱེད།།",
    "target": "དོན་ རྣམས་ མྱུར་ དུ་ གྲུབ་པ ར་ བྱེད ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "གདངས་སྙན་གསུམ་ཡང་མཐོ་བ་དང་།།",
    "target": "གདངས་ སྙན་ གསུམ་ ཡང་ མཐོ་བ་ དང་ ། །"
  },
  {
    "source": "ཡིད་དུ་འོང་བའི་ང་རོ་ཅན།།",
    "target": "ཡིད་ དུ་ འོང་བ འི་ ང་ རོ་ ཅན ། །"
  },
  {
    "source": "གནོད་པ་མེད་ཅིང་ནད་མེད་འགྱུར།།",
    "target": "གནོད་པ་ མེད་ ཅིང་ ནད་མེད་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "ང་ཉིད་ཀྱིས་ནི་བསྟན་པ་ཡི།།",
    "target": "ང་ ཉིད་ ཀྱིས་ ནི་ བསྟན་པ་ ཡི ། །"
  },
  {
    "source": "གནས་དང་མྱུར་དུ་བདེར་འགྲོ་ཞིང་།།",
    "target": "གནས་ དང་ མྱུར་ དུ་ བདེ ར་ འགྲོ་ ཞིང་ ། །"
  },
  {
    "source": "ཤས་ཆེར་སྐྱེ་བ་འཐོབ་པར་འགྱུར།།",
    "target": "ཤས་ ཆེ ར་ སྐྱེ་བ་ འཐོབ་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "དྲན་པ་ཉེ་བར་བཞག་པ་བཞི།།",
    "target": "དྲན་པ་ ཉེ་བ ར་ བཞག་པ་ བཞི ། །"
  },
  {
    "source": "སེམས་ཀྱི་ཚད་མེད་བཞི་པོ་དང་།།",
    "target": "སེམས་ ཀྱི་ ཚད་ མེད་ བཞི་པོ་ དང་ ། །"
  },
  {
    "source": "རྫུ་འཕྲུལ་རྐང་པའི་དབང་ཡང་འཐོབ།།",
    "target": "རྫུ་འཕྲུལ་ རྐང་པ འི་ དབང་ ཡང་ འཐོབ ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འཕགས་པའི་བདེན་པ་བཞི་པ་དང་།།",
    "target": "འཕགས་པ འི་ བདེན་པ་ བཞི་པ་ དང་ ། །"
  },
  {
    "source": "དབང་པོ་རྣམས་དང་སྟོབས་རྣམས་དང་།",
    "target": "དབང་པོ་ རྣམས་ དང་ སྟོབས་ རྣམས་ དང་ །"
  },
  {
    "source": "བྱང་ཆུབ་ཡན་ལག་འབྲས་བུ་འཐོབ།།",
    "target": "བྱང་ཆུབ་ཡན་ལག་ འབྲས་བུ་ འཐོབ ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "མངོན་ཤེས་དྲུག་ལྡན་ཟག་མེད་པ།",
    "target": "མངོན་ཤེས་ དྲུག་ ལྡན་ ཟག་མེད་པ །"
  },
  {
    "source": "ཉོན་མོངས་ཐམས་ཅད་སྤངས་པ་ཡི།།",
    "target": "ཉོན་མོངས་ ཐམས་ཅད་ སྤངས་པ་ ཡི ། །"
  },
  {
    "source": "དགྲ་བཅོམ་རྫུ་འཕྲུལ་ཆེན་པོར་འགྱུར།།",
    "target": "དགྲ་བཅོམ་ རྫུ་འཕྲུལ་ ཆེན་པོ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འདོད་ཆགས་ཞེ་སྡང་སྤངས་པ་དང་།།",
    "target": "འདོད་ཆགས་ ཞེ་སྡང་ སྤངས་པ་ དང་ ། །"
  },
  {
    "source": "འཁོན་རྣམས་ཐམས་ཅད་སྤངས་པ་དང་།།",
    "target": "འཁོན་ རྣམས་ ཐམས་ཅད་ སྤངས་པ་ དང་ ། །"
  },
  {
    "source": "རང་རྒྱལ་བྱང་ཆུབ་འཐོབ་པར་འགྱུར།།",
    "target": "རང་རྒྱལ་ བྱང་ཆུབ་ འཐོབ་པ ར་ འགྱུར ། །"
  },
  {
    "source": "མཆོད་རྟེན་བསྐོར་བ་བྱས་པས་ནི།།",
    "target": "མཆོད་རྟེན་ བསྐོར་བ་ བྱས་པ ས་ ནི ། །"
  },
  {
    "source": "འཇིག་རྟེན་དག་ཏུ་དེ་བཞིན་གཤེགས།།",
    "target": "འཇིག་རྟེན་ དག་ ཏུ་ དེ་ བཞིན་ གཤེགས ། །"
  },
  {
    "source": "མཚན་རྣམས་ཀྱིས་ནི་བརྒྱན་པ་དང་།།",
    "target": "མཚན་ རྣམས་ ཀྱིས་ ནི་ བརྒྱན་པ་ དང་ ། །"
  },
  {
    "source": "གསེར་གྱི་སྐུ་མདོག་འཐོབ་པར་འགྱུར།།",
    "target": "གསེར་ གྱི་ སྐུ་མདོག་ འཐོབ་པ ར་ འགྱུར ། །"
  },
  {
    "source": "ལུས་ཀྱི་ལས་ཀྱང་བསྐོར་བ་ཡིན།།",
    "target": "ལུས་ ཀྱི་ ལས་ ཀྱང་ བསྐོར་བ་ ཡིན ། །"
  },
  {
    "source": "ངག་གི་ལས་ཀྱང་བསྐོར་བ་ཡིན།།",
    "target": "ངག་ གི་ ལས་ ཀྱང་ བསྐོར་བ་ ཡིན ། །"
  },
  {
    "source": "ཡིད་ཀྱི་ལས་ཀྱང་བསྐོར་བ་ཡིན།།",
    "target": "ཡིད་ ཀྱི་ ལས་ ཀྱང་ བསྐོར་བ་ ཡིན ། །"
  },
  {
    "source": "སྨོན་ལམ་བཏབ་པའང་བསྐོར་བ་ཡིན།།",
    "target": "སྨོན་ལམ་ བཏབ་པ འང་ བསྐོར་བ་ ཡིན ། །"
  },
  {
    "source": "འདིར་ནི་བསྐོར་བ་བྱས་པ་ཡིས།།",
    "target": "འདི ར་ ནི་ བསྐོར་བ་ བྱས་པ་ ཡིས ། །"
  },
  {
    "source": "སྤྲོད་ཁ་བདེ་དགུར་དོན་རྣམས་འགྲུབ།།",
    "target": "སྤྲོད་ ཁ་ བདེ་ དགུ ར་ དོན་ རྣམས་ འགྲུབ ། །"
  },
  {
    "source": "འཇིག་རྟེན་མགོན་པོའི་མཆོད་རྟེན་ལ།།",
    "target": "འཇིག་རྟེན་ མགོན་པོ འི་ མཆོད་རྟེན་ ལ ། །"
  },
  {
    "source": "བསྐོར་བ་བྱས་པའི་ཡོན་ཏན་གང་།།",
    "target": "བསྐོར་བ་ བྱས་པ འི་ ཡོན་ཏན་ གང་ ། །"
  },
  {
    "source": "དེ་ནི་ཚིག་ཙམ་ཉི་ཚེ་ཡིས།།",
    "target": "དེ་ ནི་ ཚིག་ ཙམ་ ཉི་ཚེ་ ཡིས ། །"
  },
  {
    "source": "ལེགས་པར་བསྟན་པར་མི་ནུས་སོ།།",
    "target": "ལེགས་པ ར་ བསྟན་པ ར་ མི་ ནུས་ སོ ། །"
  },
  {
    "source": "སེམས་ཅན་རྣམས་ལ་སྙིང་བརྩེའི་ཕྱིར།",
    "target": "སེམས་ཅན་ རྣམས་ ལ་ སྙིང་བརྩེ འི་ ཕྱི ར །"
  },
  {
    "source": "ཤཱ་རིའི་བུས་ནི་ཞུས་ནས་ཀྱང་།།",
    "target": "ཤཱ་རི འི་ བུ ས་ ནི་ ཞུས་ ནས་ ཀྱང་ ། །"
  },
  {
    "source": "མཆོད་རྟེན་ཕྱག་བྱས་ཡོན་ཏན་གང་།།",
    "target": "མཆོད་རྟེན་ ཕྱག་ བྱས་ ཡོན་ཏན་ གང་ ། །"
  },
  {
    "source": "འཇིག་རྟེན་མགོན་པོས་བསྟན་པ་ཡིན།།",
    "target": "འཇིག་རྟེན་ མགོན་པོ ས་ བསྟན་པ་ ཡིན ། །"
  },
  {
    "source": "རྟ་བརྒྱ་དང་ནི་གསེར་སྲང་བརྒྱ།།",
    "target": "རྟ་ བརྒྱ་ དང་ ནི་ གསེར་ སྲང་ བརྒྱ ། །"
  },
  {
    "source": "རི་མོའི་ཤིང་རྟ་བརྒྱ་དག་དང་།།",
    "target": "རི་མོ འི་ ཤིང་རྟ་ བརྒྱ་ དག་ དང་ ། །"
  },
  {
    "source": "རྒོད་མ་བརྒྱ་ཡི་ཤིང་རྟ་རྣམས།།",
    "target": "རྒོད་མ་ བརྒྱ་ ཡི་ ཤིང་རྟ་ རྣམས ། །"
  },
  {
    "source": "རིན་ཆེན་སྣ་ཚོགས་བཀང་བ་ཡང་།།",
    "target": "རིན་ཆེན་ སྣ་ཚོགས་ བཀང་བ་ ཡང་ ། །"
  },
  {
    "source": "བསྐོར་བའི་གོམ་པ་གཅིག་བོར་བའི།",
    "target": "བསྐོར་བ འི་ གོམ་པ་ གཅིག་ བོར་ བ འི །"
  },
  {
    "source": "བཅུ་དྲུག་ཆར་ཡང་མི་ཕོད་དོ།།",
    "target": "བཅུ་ དྲུག་ ཆར་ ཡང་ མི་ ཕོད་ དོ ། །"
  },
  {
    "source": "ཀམ་པོ་ཛ་ཡི་བུ་མོ་བརྒྱ།།",
    "target": "ཀམ་པོ་ ཛ་ ཡི་ བུ་མོ་ བརྒྱ ། །"
  },
  {
    "source": "ནོར་བུ་རྣ་ཆ་གདུབ་ཀོར་ཐོགས།།",
    "target": "ནོར་བུ་ རྣ་ཆ་ གདུབ་ ཀོ ར་ ཐོགས ། །"
  },
  {
    "source": "གསེར་གྱི་དཔུང་རྒྱན་འཆང་བ་དང་།།",
    "target": "གསེར་ གྱི་ དཔུང་རྒྱན་ འཆང་བ་ དང་ ། །"
  },
  {
    "source": "མགྲིན་པ་གསེར་གྱིས་ལེགས་བརྒྱན་པ།།",
    "target": "མགྲིན་པ་ གསེར་ གྱིས་ ལེགས་ བརྒྱན་པ ། །"
  },
  {
    "source": "བསྐོར་བའི་གོམ་པ་གཅིག་བོར་བའི།།",
    "target": "བསྐོར་བ འི་ གོམ་པ་ གཅིག་ བོར་ བ འི ། །"
  },
  {
    "source": "བཅུ་དྲུག་ཆར་ཡང་མི་ཕོད་དོ།།",
    "target": "བཅུ་ དྲུག་ ཆར་ ཡང་ མི་ ཕོད་ དོ ། །"
  },
  {
    "source": "གངས་ཀྱི་གླང་ཆེན་བརྒྱ་སྙེད་དང་།།",
    "target": "གངས་ ཀྱི་ གླང་ ཆེན་ བརྒྱ་ སྙེད་ དང་ ། །"
  },
  {
    "source": "ལུས་ཆེན་ནམ་ཁོང་ཡངས་པ་དང་།།",
    "target": "ལུས་ ཆེན་ ནམ་ ཁོང་ ཡངས་པ་ དང་ ། །"
  },
  {
    "source": "སྣ་ཡང་གཤོལ་མདའ་འདྲ་བའི་གླང་།།",
    "target": "སྣ་ ཡང་ གཤོལ་ མདའ་ འདྲ་བ འི་ གླང་ ། །"
  },
  {
    "source": "གསེར་དང་ནོར་བུས་བརྒྱན་པ་ཡང་།།",
    "target": "གསེར་ དང་ ནོར་བུ ས་ བརྒྱན་པ་ ཡང་ ། །"
  },
  {
    "source": "བསྐོར་བའི་གོམ་པ་གཅིག་བོར་བའི།།",
    "target": "བསྐོར་བ འི་ གོམ་པ་ གཅིག་ བོར་ བ འི ། །"
  },
  {
    "source": "བཅུ་དྲུག་ཆར་ཡང་མི་ཕོད་དོ།།",
    "target": "བཅུ་ དྲུག་ ཆར་ ཡང་ མི་ ཕོད་ དོ ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ །"
  },
  {
    "source": "དགའ་བའི་སེམས་ཀྱིས་གོམ་པ་གཅིག་བོར་བ།།",
    "target": "དགའ་བ འི་ སེམས་ ཀྱིས་ གོམ་པ་ གཅིག་ བོར་བ ། །"
  },
  {
    "source": "འཛམ་བུ་ཆུ་ཀླུང་གསེར་སྲང་འབུམ་གྲངས་སྙེད།།",
    "target": "འཛམ་བུ་ ཆུ་ཀླུང་ གསེར་ སྲང་ འབུམ་ གྲངས་ སྙེད ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ ། །"
  },
  {
    "source": "དགའ་བའི་སེམས་ཀྱིས་འཇིམ་གོང་གཅིག་བོར་ན།།",
    "target": "དགའ་བ འི་ སེམས་ ཀྱིས་ འཇིམ་གོང་ གཅིག་བོ ར་ ན ། །"
  },
  {
    "source": "འཛམ་བུ་ཆུ་ཀླུང་གསེར་གྱི་ཕ་བོང་འབུམ།།",
    "target": "འཛམ་བུ་ ཆུ་ཀླུང་ གསེར་ གྱི་ ཕ་བོང་ འབུམ ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ ། །"
  },
  {
    "source": "དགའ་བའི་སེམས་ཀྱིས་མེ་ཏོག་སིལ་མ་སྤུངས།།",
    "target": "དགའ་བ འི་ སེམས་ ཀྱིས་ མེ་ཏོག་ སིལ་མ་ སྤུངས ། །"
  },
  {
    "source": "འཛམ་བུ་ཆུ་ཀླུང་གསེར་སྣོད་འབུམ་བཞག་པ།།",
    "target": "འཛམ་བུ་ ཆུ་ཀླུང་ གསེར་ སྣོད་ འབུམ་ བཞག་པ ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ ། །"
  },
  {
    "source": "དགའ་བའི་སེམས་ཀྱིས་མེ་ཏོག་འཕྲེང་བ་འདོགས།།",
    "target": "དགའ་བ འི་ སེམས་ ཀྱིས་ མེ་ཏོག་ འཕྲེང་བ་ འདོགས ། །"
  },
  {
    "source": "འཛམ་བུ་ཆུ་ཀླུང་གསེར་ཁལ་བྱེ་བ་གཉིས།།",
    "target": "འཛམ་བུ་ ཆུ་ཀླུང་ གསེར་ ཁལ་ བྱེ་བ་ གཉིས ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ ། །"
  },
  {
    "source": "དགའ་བའི་སེམས་ཀྱིས་སྤོས་ཆུས་དབང་བསྐུར་བ།།",
    "target": "དགའ་བ འི་ སེམས་ ཀྱིས་ སྤོས་ ཆུ ས་ དབང་བསྐུར་ བ ། །"
  },
  {
    "source": "འཛམ་བུ་ཆུ་ཀླུང་གསེར་གྱི་ཕུང་པོ་འབུམ།།",
    "target": "འཛམ་བུ་ ཆུ་ཀླུང་ གསེར་ གྱི་ ཕུང་པོ་ འབུམ ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ ། །"
  },
  {
    "source": "དགའ་བའི་སེམས་ཀྱིས་མར་མེ་འབུལ་བྱེད་པ།།",
    "target": "དགའ་བ འི་ སེམས་ ཀྱིས་ མར་མེ་ འབུལ་ བྱེད་པ ། །"
  },
  {
    "source": "འཛམ་བུ་ཆུ་ཀླུང་གསེར་གྱི་བྱེ་བ་འབུམ།།",
    "target": "འཛམ་བུ་ ཆུ་ཀླུང་ གསེར་ གྱི་ བྱེ་བ་ འབུམ ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "མཁས་པ་གང་གིས་སངས་རྒྱས་མཆོད་རྟེན་ལ།།",
    "target": "མཁས་པ་ གང་ གིས་ སངས་རྒྱས་ མཆོད་རྟེན་ ལ ། །"
  },
  {
    "source": "དགའ་བའི་སེམས་ཀྱིས་རྒྱལ་མཚན་ཕན་གདུགས་འདོགས།།",
    "target": "དགའ་བ འི་ སེམས་ ཀྱིས་ རྒྱལ་མཚན་ ཕན་ གདུགས་ འདོགས ། །"
  },
  {
    "source": "གསེར་གྱི་རི་བོའི་ལྷུན་པོ་ཚད་འབུམ་ཡང་།།",
    "target": "གསེར་ གྱི་ རི་བོ འི་ ལྷུན་པོ་ ཚད་ འབུམ་ ཡང་ ། །"
  },
  {
    "source": "དེ་ནི་དེ་དང་མཚུངས་པ་ཡོད་མ་ཡིན།།",
    "target": "དེ་ ནི་ དེ་ དང་ མཚུངས་པ་ ཡོད་ མ་ ཡིན ། །"
  },
  {
    "source": "འདི་ནི་དཔག་མེད་དེ་བཞིན་གཤེགས།།",
    "target": "འདི་ ནི་ དཔག་མེད་ དེ་ བཞིན་ གཤེགས ། །"
  },
  {
    "source": "རྒྱ་མཚོ་འདྲ་བའི་རྫོགས་སངས་རྒྱས།།",
    "target": "རྒྱ་མཚོ་ འདྲ་བ འི་ རྫོགས་ སངས་ རྒྱས ། །"
  },
  {
    "source": "དེད་དཔོན་བླ་ན་མེད་པ་ལ།།",
    "target": "དེད་དཔོན་ བླ་ ན་ མེད་པ་ ལ ། །"
  },
  {
    "source": "ཕུལ་བའི་ཕན་ཡོན་བསྟན་པ་ཡིན།།",
    "target": "ཕུལ་བ འི་ ཕན་ཡོན་ བསྟན་པ་ ཡིན ། །"
  },
  {
    "source": "བཞུགས་པའི་ཚེ་ན་གང་གིས་མཆོད།།",
    "target": "བཞུགས་པ འི་ ཚེ་ ན་ གང་ གིས་ མཆོད ། །"
  },
  {
    "source": "མྱ་ངན་འདས་འོག་གང་གིས་མཆོད།།",
    "target": "མྱ་ངན་ འདས་ འོག་ གང་ གིས་ མཆོད ། །"
  },
  {
    "source": "སེམས་དགའ་བ་ནི་མཚུངས་གྱུར་པ།།",
    "target": "སེམས་ དགའ་བ་ ནི་ མཚུངས་ གྱུར་པ ། །"
  },
  {
    "source": "བསོད་ནམས་ལ་ཡང་ཁྱད་པར་མེད།།",
    "target": "བསོད་ནམས་ ལ་ ཡང་ ཁྱད་པ ར་ མེད ། །"
  },
  {
    "source": "དེ་ལྟར་སངས་རྒྱས་བསམ་མི་ཁྱབ།།",
    "target": "དེ་ ལྟ ར་ སངས་རྒྱས་ བསམ་ མི་ ཁྱབ ། །"
  },
  {
    "source": "སངས་རྒྱས་ཆོས་ཀྱང་བསམ་མི་ཁྱབ།།",
    "target": "སངས་རྒྱས་ ཆོས་ ཀྱང་ བསམ་ མི་ ཁྱབ ། །"
  },
  {
    "source": "བསམ་མི་ཁྱབ་ལ་དད་རྣམས་ཀྱི།།",
    "target": "བསམ་ མི་ ཁྱབ་ ལ་ དད་ རྣམས་ ཀྱི ། །"
  },
  {
    "source": "རྣམ་པར་སྨིན་པའང་བསམ་མི་ཁྱབ།།",
    "target": "རྣམ་པ ར་ སྨིན་པ འང་ བསམ་ མི་ ཁྱབ ། །"
  },
  {
    "source": "མཆོད་རྟེན་བསྐོར་བའི་ཚིགས་སུ་བཅད་པ་རྫོགས་སོ།།",
    "target": "མཆོད་རྟེན་ བསྐོར་བ འི་ ཚིགས་ སུ་ བཅད་པ་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་ལ་ཕྱག་འཚལ་ལོ།།",
    "target": "དེ་བཞིན་གཤེགས་པ་ དགྲ་བཅོམ་པ་ ཡང་ དག་པ ར་ རྫོགས་པ འི་ སངས་རྒྱས་ ཤཱཀྱ་ཐུབ་པ་ ལ་ ཕྱག་ འཚལ་ ལོ ། །"
  },
  {
    "source": "ཏདྱ་ཐཱ།",
    "target": "ཏདྱ་ཐཱ །"
  },
  {
    "source": "ཨོཾ་མུ་ནེ་མུ་ནེ་མ་ཧཱ་མུ་ནེ་ཡེ་སྭཱ་ཧཱ།",
    "target": "ཨོཾ་ མུ་ནེ་ མུ་ནེ་ མ་ཧཱ་ མུ་ནེ་ ཡེ་ སྭཱ་ ཧཱ །"
  },
  {
    "source": "ལན་ཅིག་བཟླས་བརྗོད་བྱས་ན་བསྐལ་པ་བྱེ་བ་བརྒྱ་ཕྲག་བརྒྱད་ཁྲིའི་བར་དུ་སྡིག་པ་བྱས་པ་གང་ཡིན་པ་དེ་དག་ཐམས་ཅད་འབྱང་བར་འགྱུར་རོ།།",
    "target": "ལན་ ཅིག་ བཟླས་ བརྗོད་ བྱས་ ན་ བསྐལ་པ་ བྱེ་བ་ བརྒྱ་ ཕྲག་ བརྒྱད་ ཁྲི འི་ བར་ དུ་ སྡིག་པ་ བྱས་པ་ གང་ ཡིན་པ་ དེ་ དག་ ཐམས་ཅད་ འབྱང་བ ར་ འགྱུར་ རོ ། །"
  },
  {
    "source": "འཕགས་པ་ཤཱཀྱ་ཐུབ་པའི་སྙིང་པོའི་གཟུངས་རྫོགས་སོ།།",
    "target": "འཕགས་པ་ ཤཱཀྱ་ཐུབ་པ འི་ སྙིང་པོ འི་ གཟུངས་ རྫོགས་ སོ ། །"
  },
  {
    "source": "།།",
    "target": "། །"
  },
  {
    "source": "མངྒ་ལཾ།།",
    "target": "མངྒ་ལཾ ། །"
  },
  {
    "source": "།།",
    "target": "། །"
  }
]
