[
  {
    "source": "༼༡༣༥༽",
    "target": "༼ ༡༣༥ ༽"
  },
  {
    "source": "༈ངམ་རྫོང་སྙན་བརྒྱུད་གྲས།",
    "target": "༈ ངམ་ རྫོང་ སྙན་བརྒྱུད་ གྲས །"
  },
  {
    "source": "༄༅།།",
    "target": "༄༅ ། །"
  },
  {
    "source": "ཕྱག་རྒྱ་ཆེན་པོ་ཡེ་ཤེས་གསལ་བྱེད་ཀྱི་གསང་བ་ངོ་སྤྲོད་པའི་གདམས་ངག་བཞུགས་སོ།།",
    "target": "ཕྱག་རྒྱ་ ཆེན་པོ་ ཡེ་ཤེས་ གསལ་ བྱེད་ ཀྱི་ གསང་བ་ ངོ་སྤྲོད་པ འི་ གདམས་ངག་ བཞུགས་ སོ ། །"
  },
  {
    "source": "།།",
    "target": "། །"
  },
  {
    "source": "ཟུར་མང་སྙན་བརྒྱུད་ལས་སོ།།",
    "target": "ཟུར་ མང་ སྙན་བརྒྱུད་ ལས་ སོ ། །"
  },
  {
    "source": "༼༡༣༦༽༄༅།།",
    "target": "༼ ༡༣༦ ༽ ༄༅ ། །"
  },
  {
    "source": "ན་མོ་རཏྣ་གུ་རུ།",
    "target": "ན་མོ་ རཏྣ་ གུ་ རུ །"
  },
  {
    "source": "ཕྱག་རྒྱ་ཆེན་པོ་ཡེ་ཤེས་གསལ་བྱེད་གསང་བ་ངོ་སྤྲོད་ཆོས་ཀྱི་སྐུའི་གནས་ལུགས་ཞེས་བྱའོ།།",
    "target": "ཕྱག་རྒྱ་ ཆེན་པོ་ ཡེ་ཤེས་ གསལ་བྱེད་ གསང་བ་ ངོ་སྤྲོད་ ཆོས་ ཀྱི་ སྐུ འི་ གནས་ ལུགས་ ཞེས་ བྱ འོ ། །"
  },
  {
    "source": "དེ་ལ་གསུམ་ཏེ།",
    "target": "དེ་ ལ་ གསུམ་ ཏེ །"
  },
  {
    "source": "བསྒོམ་པ་སྤྲུལ་པའི་སྐུའི་གནས་ངོས་བཟུང་བ་དང་།",
    "target": "བསྒོམ་པ་ སྤྲུལ་པ འི་ སྐུ འི་ གནས་ ངོས་ བཟུང་བ་ དང་ །"
  },
  {
    "source": "སྒོམ་བྱེད་ལོངས་སྤྱོད་རྫོགས་སྐུའི་བྱ་བ་དང་།",
    "target": "སྒོམ་ བྱེད་ ལོངས་སྤྱོད་ རྫོགས་ སྐུ འི་ བྱ་བ་ དང་ །"
  },
  {
    "source": "སྒོམ་པ་འདི་ལས་འཕྲོས་པའི་ཤེས་རབ་ཀྱི་དེ་ཉིད་ཕྱག་རྒྱ་ཆེན་པོའི་དོན་གཏན་ལ་དབབ་པའོ།།",
    "target": "སྒོམ་པ་ འདི་ ལས་ འཕྲོས་པ འི་ ཤེས་རབ་ ཀྱི་ དེ་ ཉིད་ ཕྱག་རྒྱ་ ཆེན་པོ འི་ དོན་ གཏན་ ལ་ དབབ་པ འོ ། །"
  },
  {
    "source": "གནས་ལ་གསུམ་སྟེ།",
    "target": "གནས་ ལ་ གསུམ་ སྟེ །"
  },
  {
    "source": "རབ་བྱིན་གྱིས་བརླབས་པའི་སྒྲུབ་གནས་ཏེ།",
    "target": "རབ་ བྱིན་ གྱིས་ བརླབས་པ འི་ སྒྲུབ་གནས་ ཏེ །"
  },
  {
    "source": "དེར་བར་ཆད་མི་འབྱུང་ཞིང་རྟོག་པ་མྱུར་དུ་འཆར་རོ།།",
    "target": "དེ ར་ བར་ཆད་ མི་ འབྱུང་ ཞིང་ རྟོག་པ་ མྱུར་ དུ་ འཆར་ རོ ། །"
  },
  {
    "source": "འབྲིང་ཙཱ་རི་ལ་སོགས་མཁའ་འགྲོ་འདུ་བའི་རི་ཁྲོད་སྟེ།",
    "target": "འབྲིང་ ཙཱ་ རི་ ལ་ སོགས་ མཁའ་འགྲོ་ འདུ་བ འི་ རི་ཁྲོད་ སྟེ །"
  },
  {
    "source": "དེར་དངོས་གྲུབ་མྱུར་ཞིང་འཁོར་བ་ལ་སྐྱོ་བ་སྐྱེའོ།།",
    "target": "དེ ར་ དངོས་གྲུབ་ མྱུར་ ཞིང་ འཁོར་བ་ ལ་ སྐྱོ་བ་ སྐྱེ འོ ། །"
  },
  {
    "source": "ཐ་མ་མཐུན་རྐྱེན་ཚང་བའི་དབེན་གནས་ཏེ།",
    "target": "ཐ་མ་ མཐུན་རྐྱེན་ ཚང་བ འི་ དབེན་ གནས་ ཏེ །"
  },
  {
    "source": "དེར་སྐྱེ་བོའི་རྒྱུ་འགྲུལ་ཉུང་ཞིང་འཇིག་རྟེན་གྱི་ཆོས་བརྒྱད་མི་སྐྱེའོ།།",
    "target": "དེ ར་ སྐྱེ་བོ འི་ རྒྱུ་ འགྲུལ་ ཉུང་ ཞིང་ འཇིག་རྟེན་ གྱི་ ཆོས་ བརྒྱད་ མི་ སྐྱེ འོ ། །"
  },
  {
    "source": "གཉིས་པ་ལོངས་སྤྱོད་རྫོགས་པའི་སྐུའི་བྱ་བ་ལ་གསུམ་སྟེ།",
    "target": "གཉིས་པ་ ལོངས་སྤྱོད་ རྫོགས་པ འི་ སྐུ འི་ བྱ་བ་ ལ་ གསུམ་ སྟེ །"
  },
  {
    "source": "དང་པོ་ལུས་བྱ་བྲལ་དུ་༼༡༣༧༽གཉིས་པ་སྟེ་འཇིག་རྟེན་གྱི་བྱ་བ་ཚེ་འདིའི་ཞེན་པ་སྤང་བར་བྱའོ།།",
    "target": "དང་པོ་ ལུས་ བྱ་བྲལ་ དུ་ ༼ ༡༣༧ ༽ གཉིས་པ་ སྟེ་ འཇིག་རྟེན་ གྱི་ བྱ་བ་ ཚེ་ འདི འི་ ཞེན་པ་ སྤང་བ ར་ བྱ འོ ། །"
  },
  {
    "source": "ངག་སྨྲ་བྲལ་དུ་གནས་ཏེ།",
    "target": "ངག་ སྨྲ་ བྲལ་ དུ་ གནས་ ཏེ །"
  },
  {
    "source": "ཚེ་འདིའི་སྙན་མི་སྙན་ལ་སོགས་པ་ལུང་བསྟན་པའི་ཚིག་གིས་སྤྲོས་པ་མཐའ་དག་སྤང་བར་བྱ་བའོ།།",
    "target": "ཚེ་ འདི འི་ སྙན་ མི་ སྙན་ ལ་ སོགས་པ་ ལུང་ བསྟན་པ འི་ ཚིག་ གིས་ སྤྲོས་པ་ མཐའ་དག་ སྤང་བ ར་ བྱ་བ འོ ། །"
  },
  {
    "source": "སེམས་རྟོག་བྲལ་དུ་གནས་པ་སྟེ་ཡོད་མེད་ཡིན་མིན་དང་།",
    "target": "སེམས་ རྟོག་ བྲལ་ དུ་ གནས་པ་ སྟེ་ ཡོད་མེད་ ཡིན་ མིན་ དང་ །"
  },
  {
    "source": "བདེན་བརྫུན་དང་།",
    "target": "བདེན་ བརྫུན་ དང་ །"
  },
  {
    "source": "དོན་དམ་དང་ཀུན་རྫོབ་ལ་སོགས་པ་མཚན་མ་དང་བཅས་པ་བློ་དང་བྲལ་ལ།",
    "target": "དོན་དམ་ དང་ ཀུན་རྫོབ་ ལ་ སོགས་པ་ མཚན་མ་ དང་ བཅས་པ་ བློ་ དང་ བྲལ་ ལ །"
  },
  {
    "source": "གང་དུ་ཡང་མི་རྟོག་པའི་ངང་ལ་གཞག་གོ།",
    "target": "གང་ དུ་ ཡང་ མི་ རྟོག་པ འི་ ངང་ ལ་ གཞག་ གོ །"
  },
  {
    "source": "གསུམ་པ་ཕྱག་རྒྱ་ཆེན་པོ་གཏན་ལ་དབབ་པ་ལ་བཞི།",
    "target": "གསུམ་པ་ ཕྱག་རྒྱ་ ཆེན་པོ་ གཏན་ ལ་ དབབ་པ་ ལ་ བཞི །"
  },
  {
    "source": "མ་བཅོས་པའི་ཡེ་ཤེས་ངོས་བཟུང་བ་དང་།",
    "target": "མ་ བཅོས་ པ འི་ ཡེ་ཤེས་ ངོས་བཟུང་བ་ དང་ །"
  },
  {
    "source": "ལྷན་ཅིག་སྐྱེས་པའི་ངང་ལ་བློ་བཞག་པ་དང་།",
    "target": "ལྷན་ ཅིག་ སྐྱེས་པ འི་ ངང་ ལ་ བློ་ བཞག་པ་ དང་ །"
  },
  {
    "source": "སྔ་ཕྱི་གཅིག་ཏུ་བསྲེ་བའི་དངོས་པོ་ཐམས་ཅད་རོ་མཉམ་པ་དང་།",
    "target": "སྔ་ཕྱི་ གཅིག་ ཏུ་ བསྲེ་བ འི་ དངོས་པོ་ ཐམས་ཅད་ རོ་མཉམ་པ་ དང་ །"
  },
  {
    "source": "འབྲས་བུ་ནམ་མཁའ་ལྟ་བུའི་འཆར་བའི་ཚུལ་ལོ།།",
    "target": "འབྲས་བུ་ ནམ་མཁའ་ ལྟ་བུ འི་ འཆར་བ འི་ ཚུལ་ ལོ ། །"
  },
  {
    "source": "དང་པོ་མ་བཅོས་པའི་ཡེ་ཤེས་ངོས་བཟུང་བ་ལ་གསུམ་སྟེ།",
    "target": "དང་པོ་ མ་ བཅོས་པ འི་ ཡེ་ཤེས་ ངོས་བཟུང་བ་ ལ་ གསུམ་ སྟེ །"
  },
  {
    "source": "ཕྱག་གཉིས་མེད་ཀྱི་ཡེ་ཤེས་ངོས་བཟུང་བ་དང་།",
    "target": "ཕྱག་ གཉིས་ མེད་ ཀྱི་ ཡེ་ཤེས་ ངོས་བཟུང་བ་ དང་ །"
  },
  {
    "source": "རྒྱ་འཁོར་༼༡༣༨༽བའི་རྒྱ་མདུད་གྲོལ་བར་བསྟན་པ་དང་།",
    "target": "རྒྱ་ འཁོར་ ༼ ༡༣༨ ༽ བ འི་ རྒྱ་ མདུད་ གྲོལ་བ ར་ བསྟན་པ་ དང་ །"
  },
  {
    "source": "ཆེན་པོ་ཟུང་འཇུག་གི་སྒྲོན་མེ་གཏམས་པའོ།།",
    "target": "ཆེན་པོ་ ཟུང་འཇུག་ གི་ སྒྲོན་མེ་ གཏམས་པ འོ ། །"
  },
  {
    "source": "གཉིས་མེད་ཀྱི་ཡེ་ཤེས་ངོས་བཟུང་བ་ལ་གསུམ་སྟེ།",
    "target": "གཉིས་ མེད་ ཀྱི་ ཡེ་ཤེས་ ངོས་བཟུང་བ་ ལ་ གསུམ་ སྟེ །"
  },
  {
    "source": "དང་པོ་ལུས་སྣང་སྟོང་གི་ཡེ་ཤེས་ངོས་བཟུང་བ་ནི།",
    "target": "དང་པོ་ ལུས་ སྣང་སྟོང་ གི་ ཡེ་ཤེས་ ངོས་བཟུང་བ་ ནི །"
  },
  {
    "source": "ལུས་ཞེས་བྱ་བ་ཞིག་གྲུབ་ཙ་ན་ཆོས་ཅན་དེའི་ཆོས་ཉིད་སྟོང་པ་ཞིག་ལྷུན་གྱི་གྲུབ་པས་ལུས་སུ་སྣང་བའི་དུས་ཉིད་ནས་རང་བཞིན་ཅིར་ཡང་གྲུབ་པ་མེད་པའི་སྟོང་ཉིད་ཡིན་ཏེ།",
    "target": "ལུས་ ཞེས་ བྱ་བ་ ཞིག་ གྲུབ་ ཙ་ ན་ ཆོས་ཅན་ དེ འི་ ཆོས་ཉིད་ སྟོང་པ་ ཞིག་ ལྷུན་ གྱི་ གྲུབ་པ ས་ ལུས་ སུ་ སྣང་བ འི་ དུས་ ཉིད་ ནས་ རང་བཞིན་ ཅི ར་ ཡང་ གྲུབ་པ་ མེད་པ འི་ སྟོང་ཉིད་ ཡིན་ ཏེ །"
  },
  {
    "source": "ཆོས་ཉིད་རང་ཐོག་ནས་ལུས་ཞེས་པའི་དངོས་པོ་གནས་པ་མེད་དེ་འཇའ་ཚོན་བཞིན་ནོ།།",
    "target": "ཆོས་ཉིད་ རང་ ཐོག་ ནས་ ལུས་ ཞེས་ པ འི་ དངོས་པོ་ གནས་པ་ མེད་ དེ་ འཇའ་ཚོན་ བཞིན་ ནོ ། །"
  },
  {
    "source": "འོ་ན་ལུས་སུ་སྣང་ཞིང་འདུག་པས་དངོས་པོ་མཚན་མར་གྲུབ་པ་ཡིན་ནམ་སྙམ་ན།",
    "target": "འོ་ ན་ ལུས་ སུ་ སྣང་ ཞིང་ འདུག་པ ས་ དངོས་པོ་ མཚན་མ ར་ གྲུབ་པ་ ཡིན་ ནམ་ སྙམ་ ན །"
  },
  {
    "source": "ལུས་སྣང་སྟོང་དེ་ཡང་རྐྱེན་གྱིས་སྣང་བ་ཡིན་གྱིས།",
    "target": "ལུས་ སྣང་སྟོང་ དེ་ ཡང་ རྐྱེན་ གྱིས་ སྣང་བ་ ཡིན་ གྱིས །"
  },
  {
    "source": "ལུས་སུ་སྣང་བའི་དུས་ཉིད་ནས་རང་བཞིན་གང་དུ་གྲུབ་པ་མེད་པ་ཡིན་པས་ན།",
    "target": "ལུས་ སུ་ སྣང་བ འི་ དུས་ ཉིད་ ནས་ རང་བཞིན་ གང་ དུ་ གྲུབ་པ་ མེད་པ་ ཡིན་པ ས་ ན །"
  },
  {
    "source": "ལུས་སྣང་སྟོང་ཡེ་ཤེས་ཞེས་བྱ་བ་ཡེ་གདོད་མ་ནས་གནས་པ་ཡིན་གསུངས།",
    "target": "ལུས་ སྣང་སྟོང་ ཡེ་ཤེས་ ཞེས་ བྱ་བ་ ཡེ་ གདོད་ མ་ ནས་ གནས་པ་ ཡིན་ གསུངས །"
  },
  {
    "source": "ངག་གྲགས་སྟོང་གི་ཡེ་ཤེས་ནི་སྒྲ་གང་ཡང་རུང་བ་ཞིག་ལྷང་གིས་གྲགས་ཙ་ན།",
    "target": "ངག་ གྲགས་ སྟོང་ གི་ ཡེ་ཤེས་ ནི་ སྒྲ་ གང་ ཡང་ རུང་བ་ ཞིག་ ལྷང་ གིས་ གྲགས་ ཙ་ ན །"
  },
  {
    "source": "ཆོས་ཅན་སྒྲ་དེའི་ཆོས་ཉིད་སྟོང་པ་ཞིག་ལྷུན་གྱིས་གྲུབ་པ་སྟེ།",
    "target": "ཆོས་ཅན་ སྒྲ་ དེ འི་ ཆོས་ཉིད་ སྟོང་པ་ ཞིག་ ལྷུན་ གྱིས་ གྲུབ་པ་ སྟེ །"
  },
  {
    "source": "སྒྲ་གྲགས་པའི་དུས་ནས་རང་བཞིན་ཅིར་ཡང་གྲུབ་པ་མེད་པའི་སྟོང་པ་ཉིད་ཡིན་གྱིས་ཆོས་ཉིད་རང་ལས་ལོགས་ན་སྒྲ་ཞེས་བྱ་བ་ཞིག་ཏུ་དངོས་པོར་གྲུབ་པ་མེད་དེ་གྲག་ཆ་བཞིན་ནོ།།",
    "target": "སྒྲ་ གྲགས་པ འི་ དུས་ ནས་ རང་བཞིན་ ཅི ར་ ཡང་ གྲུབ་པ་ མེད་པ འི་ སྟོང་པ་ཉིད་ ཡིན་ གྱིས་ ཆོས་ཉིད་ རང་ ལས་ ལོགས་ ན་ སྒྲ་ ཞེས་ བྱ་བ་ ཞིག་ ཏུ་ དངོས་པོ ར་ གྲུབ་པ་ མེད་ དེ་ གྲག་ ཆ་ བཞིན་ ནོ ། །"
  },
  {
    "source": "འོ་ན་སྒྲ་གྲགས་ཤིང་འདུག་པའི་དངོས་པོ་དང་མཚན་མ་གྲུབ་པ་ཞིག་ཡོད་པ་མིན་ནམ་སྙམ་ན།",
    "target": "འོ་ ན་ སྒྲ་ གྲགས་ ཤིང་ འདུག་པ འི་ དངོས་པོ་ དང་ མཚན་མ་ གྲུབ་པ་ ཞིག་ ཡོད་པ་ མིན་ ནམ་ སྙམ་ ན །"
  },
  {
    "source": "གྲགས་པ་དེ་རྐྱེན་གྱིས་སྣང་བ་ཡིན་གྱིས།",
    "target": "གྲགས་པ་ དེ་ རྐྱེན་ གྱིས་ སྣང་བ་ ཡིན་ གྱིས །"
  },
  {
    "source": "སྒྲ་གྲགས་པ་དེའི་དུས་ཉིད་ནས་གང་དུ་ཡང་གྲུབ་པ་མེད་པ་ཡིན་པས་ན།",
    "target": "སྒྲ་ གྲགས་པ་ དེ འི་ དུས་ ཉིད་ ནས་ གང་ དུ་ ཡང་ གྲུབ་པ་ མེད་པ་ ཡིན་པ ས་ ན །"
  },
  {
    "source": "སྒྲ་གྲགས་སྟོང་ཡེ་ཤེས་བྱ་བ་ཡེ་གདོད་མ་ནས་གནས་ལ།",
    "target": "སྒྲ་ གྲགས་ སྟོང་ ཡེ་ཤེས་ བྱ་བ་ ཡེ་ གདོད་ མ་ ནས་ གནས་ ལ །"
  },
  {
    "source": "རྐྱེན་གྱིས་སྣང་བ་དང་གྲགས་པ་དེ་ཉིད་མ་སྐྱེས་པ་ཡིན་གསུངས།",
    "target": "རྐྱེན་ གྱིས་ སྣང་བ་ དང་ གྲགས་པ་ དེ་ ཉིད་ མ་ སྐྱེས་པ་ ཡིན་ གསུངས །"
  },
  {
    "source": "སེམས་བདེ་སྟོང་གི་ཡེ་ཤེས་ནི་སེམས་ཞེས་བྱ་བ་ཞིག་ཏུ་གྲུབ་ཙམ་ན།",
    "target": "སེམས་ བདེ་སྟོང་ གི་ ཡེ་ཤེས་ ནི་ སེམས་ ཞེས་ བྱ་བ་ ཞིག་ ཏུ་ གྲུབ་ ཙམ་ ན །"
  },
  {
    "source": "ཆོས་ཅན་དེའི་ཆོས་ཉིད་བདེ་སྟོང་གི་ཡེ་ཤེས་ལྷུན་གྱི་གྲུབ་པ་སྟེ།",
    "target": "ཆོས་ཅན་ དེ འི་ ཆོས་ཉིད་ བདེ་ སྟོང་ གི་ ཡེ་ཤེས་ ལྷུན་ གྱི་ གྲུབ་པ་ སྟེ །"
  },
  {
    "source": "སེམས་ཞེས་རིག་རིག་པོ་ཞིག་ཤར་བའི་དུས་ཉིད་ནས།",
    "target": "སེམས་ ཞེས་ རིག་རིག་ པོ་ ཞིག་ ཤར་བ འི་ དུས་ ཉིད་ ནས །"
  },
  {
    "source": "རང་བཞིན་ཅིར་ཡང་གྲུབ་པ་མེད་པའི་བདེ་སྟོང་ཡིན་གྱི།",
    "target": "རང་བཞིན་ ཅི ར་ ཡང་ གྲུབ་པ་ མེད་པ འི་ བདེ་ སྟོང་ ཡིན་ གྱི །"
  },
  {
    "source": "ཆོས་ཉིད་རང་ལས་ལོགས་ན་སེམས་ཞེས་བྱ་བ་དངོས་པོ་ཞིག་གྲུབ་པ་མེད་དེ་ནམ་མཁའ་བཞིན་ནོ།།",
    "target": "ཆོས་ཉིད་ རང་ ལས་ ལོགས་ ན་ སེམས་ ཞེས་ བྱ་བ་ དངོས་པོ་ ཞིག་ གྲུབ་པ་ མེད་ དེ་ ནམ་མཁའ་ བཞིན་ ནོ ། །"
  },
  {
    "source": "འོ་ན་༼༡༣༩༽སེམས་འདི་ལ་དྲན་རྟོག་སྣ་ཚོགས་འགྱུ་ཞིང་འདུག་པ།",
    "target": "འོ་ ན་ ༼ ༡༣༩ ༽ སེམས་ འདི་ ལ་ དྲན་རྟོག་ སྣ་ཚོགས་ འགྱུ་ ཞིང་ འདུག་པ །"
  },
  {
    "source": "དངོས་པོ་དང་མཚན་མར་གྲུབ་པ་ཞིག་ཡོད་པ་ཡིན་ནམ་སྙམ་ན།",
    "target": "དངོས་པོ་ དང་ མཚན་མ ར་ གྲུབ་པ་ ཞིག་ ཡོད་པ་ ཡིན་ ནམ་ སྙམ་ ན །"
  },
  {
    "source": "རྣམ་པར་རྟོག་པ་ཙམ་དུ་རྐྱེན་གྱིས་སྣང་བ་ཡིན་གྱི་དྲན་རྟོག་ཏུ་སྣང་བའི་དུས་ཉིད་ནས་སྡུག་བསྔལ་ཟུག་རྔུ་དང་བྲལ་ནས་བདེ་བ་ཡིན་པས་ན་སེམས་བདེ་སྟོང་གི་ཡེ་ཤེས་བྱ་བ་ཡེ་གདོད་མ་ནས་གནས་པ་ཡིན་གྱི།",
    "target": "རྣམ་པ ར་ རྟོག་པ་ ཙམ་ དུ་ རྐྱེན་ གྱིས་ སྣང་བ་ ཡིན་ གྱི་ དྲན་རྟོག་ ཏུ་ སྣང་བ འི་ དུས་ ཉིད་ ནས་ སྡུག་ བསྔལ་ ཟུག་ རྔུ་ དང་ བྲལ་ ནས་ བདེ་བ་ ཡིན་པ ས་ ན་ སེམས་ བདེ་སྟོང་ གི་ ཡེ་ཤེས་ བྱ་བ་ ཡེ་ གདོད་ མ་ ནས་ གནས་པ་ ཡིན་ གྱི །"
  },
  {
    "source": "རྐྱེན་གྱིས་ཡུལ་ཅིག་ཤར་པ་དང་།",
    "target": "རྐྱེན་ གྱིས་ ཡུལ་ ཅིག་ ཤར་པ་ དང་ །"
  },
  {
    "source": "དེ་ལ་དེར་འཛིན་གྱི་ཤེས་པ་ཕྲ་མོ་ཞིག་བྱུང་བ་དེ་ལ་རྣམ་པ་རྟོག་པ་ཞེས་བྱ་སྟེ།",
    "target": "དེ་ ལ་ དེ ར་ འཛིན་ གྱི་ ཤེས་པ་ ཕྲ་མོ་ ཞིག་ བྱུང་བ་ དེ་ ལ་ རྣམ་པ་ རྟོག་པ་ ཞེས་ བྱ་ སྟེ །"
  },
  {
    "source": "ཕྲ་བ་དང་རགས་པའི་རྟོག་པ་གང་སྐྱེས་པ་དེ་ཉིད་མ་སྐྱེས་པ་སྐྱེ་བ་མེད་པའི་རང་བཞིན་ཡིན།",
    "target": "ཕྲ་བ་ དང་ རགས་པ འི་ རྟོག་པ་ གང་ སྐྱེས་པ་ དེ་ ཉིད་ མ་ སྐྱེས་པ་ སྐྱེ་བ་ མེད་པ འི་ རང་བཞིན་ ཡིན །"
  },
  {
    "source": "འཁོར་བའི་རྒྱ་མདུད་གྲོལ་བ་ནི་གསུམ།",
    "target": "འཁོར་བ འི་ རྒྱ་ མདུད་ གྲོལ་བ་ ནི་ གསུམ །"
  },
  {
    "source": "ཚུལ་ཁྲིམས་ཀྱི་གཞི་ཤེས་པས་ལུས་ཀྱི་རྒྱ་མདུད་གྲོལ་བ་སྟེ།",
    "target": "ཚུལ་ཁྲིམས་ ཀྱི་ གཞི་ ཤེས་པ ས་ ལུས་ ཀྱི་ རྒྱ་མདུད་ གྲོལ་བ་ སྟེ །"
  },
  {
    "source": "སྡོམ་པ་རིན་པོ་ཆེས་ལུས་ལ་སྙིང་པོ་བླང་བ་ལུས་འཁོར་བ་ལས་སྒྲོལ་བར་བྱེད་པ་གཞན་ལ་གནོད་པ་མཐའ་དག་ལས་ལོག་ནས།",
    "target": "སྡོམ་པ་ རིན་པོ་ཆེ ས་ ལུས་ ལ་ སྙིང་པོ་ བླང་བ་ ལུས་ འཁོར་བ་ ལས་ སྒྲོལ་བ ར་ བྱེད་པ་ གཞན་ ལ་ གནོད་པ་ མཐའ་དག་ ལས་ ལོག་ ནས །"
  },
  {
    "source": "ཞེན་པ་མེད་པར་སེམས་ཅན་གྱི་དོན་འབའ་ཞིག་སྒྲུབ་པའོ།།",
    "target": "ཞེན་པ་ མེད་པ ར་ སེམས་ཅན་ གྱི་ དོན་ འབའ་ ཞིག་ སྒྲུབ་པ འོ ། །"
  },
  {
    "source": "སྦྱིན་པའི་གཞི་ཤེས་པས་ལོངས་སྤྱོད་ཀྱི་རྒྱ་མདུད་གྲོལ་བ་སྟེ།",
    "target": "སྦྱིན་པ འི་ གཞི་ཤེས་པ ས་ ལོངས་སྤྱོད་ ཀྱི་ རྒྱ་མདུད་ གྲོལ་བ་ སྟེ །"
  },
  {
    "source": "རྫས་དང་ཡོ་བྱེད་སྙིང་པོ་མེད་པ་ལ་སྙིང་པོ་བླང་བའི་ཐབས་སེམས་ཅན་ལ་སྦྱིན་པ་ཕྱོགས་རིས་མེད་པར་བཏང་བར་བྱའོ།།",
    "target": "རྫས་ དང་ ཡོ་ བྱེད་ སྙིང་པོ་ མེད་པ་ ལ་ སྙིང་པོ་ བླང་བ འི་ ཐབས་ སེམས་ཅན་ ལ་ སྦྱིན་པ་ ཕྱོགས་རིས་ མེད་པ ར་ བཏང་བ ར་ བྱ འོ ། །"
  },
  {
    "source": "ཆོས་ཉིད་ཀྱི་གཞི་ཤེས་པས་སེམས་ཀྱི་མདུད་པ་གྲོལ་སྟེ།",
    "target": "ཆོས་ཉིད་ ཀྱི་ གཞི་ ཤེས་པ ས་ སེམས་ ཀྱི་ མདུད་པ་ གྲོལ་ སྟེ །"
  },
  {
    "source": "ཆོས་ཉིད་ཀྱི་དངོས་པོའི་གནས་ལུགས་གདོད་མ་ནས་གཟུང་འཛིན་གྱི་དྲི་མས་མ་གོས་པས།",
    "target": "ཆོས་ཉིད་ ཀྱི་ དངོས་པོ འི་ གནས་ལུགས་ གདོད་ མ་ ནས་ གཟུང་ འཛིན་ གྱི་ དྲི་མ ས་ མ་ གོས་ པ ས །"
  },
  {
    "source": "ངོ་བོ་སྤྲོས་པ་ཐམས་ཅད་དང་བྲལ་བ།",
    "target": "ངོ་བོ་ སྤྲོས་པ་ ཐམས་ཅད་ དང་ བྲལ་བ །"
  },
  {
    "source": "མཚན་ཉིད་འདི་ལྟར་ཡིན་ཞེས་བསྟན་དུ་མེད་པ།",
    "target": "མཚན་ཉིད་ འདི་ ལྟ ར་ ཡིན་ ཞེས་ བསྟན་ དུ་ མེད་པ །"
  },
  {
    "source": "རང་བཞིན་གཉིས་སུ་མེད་པའི་ཡེ་ཤེས་ལྷུན་གྱིས་གྲུབ་པ་སྟེ།",
    "target": "རང་བཞིན་ གཉིས་ སུ་ མེད་པ འི་ ཡེ་ཤེས་ ལྷུན་ གྱིས་ གྲུབ་པ་ སྟེ །"
  },
  {
    "source": "ཕྱི་སྣང་བའི་ཡུལ་སྣ་ཚོགས་སེམས་སུ་ཤེས་པས་གཟུང་བའི་རྒྱ་ལས་གྲོལ།",
    "target": "ཕྱི་ སྣང་བ འི་ ཡུལ་ སྣ་ཚོགས་ སེམས་ སུ་ ཤེས་པ ས་ གཟུང་བ འི་ རྒྱ་ལ ས་ གྲོལ །"
  },
  {
    "source": "ནང་དྲན་པའི་རྟོག་པ་སྣ་ཚོགས་པ་ཡང་སེམས་སུ་ཤེས་པས་འཛིན་པའི་མདུད་པ་ལས་གྲོལ།",
    "target": "ནང་ དྲན་པ འི་ རྟོག་པ་ སྣ་ཚོགས་པ་ ཡང་ སེམས་ སུ་ ཤེས་པ ས་ འཛིན་པ འི་ མདུད་པ་ ལས་ གྲོལ །"
  },
  {
    "source": "བར་གཟུང་འཛིན་གྱི་སྣང་བ་སྣ་ཚོགས་པ་ཡང་སེམས་ཉིད་དང་གཅིག་མེད་དུ་ཤེས་པས་གཉིས་སུ་འཛིན་པའི་བློ་ཡི་མདུད་པ་ལས་གྲོལ་བ་ན།",
    "target": "བར་ གཟུང་འཛིན་ གྱི་ སྣང་བ་ སྣ་ཚོགས་པ་ ཡང་ སེམས་ཉིད་ དང་ གཅིག་ མེད་ དུ་ ཤེས་པ ས་ གཉིས་ སུ་ འཛིན་པ འི་ བློ་ ཡི་ མདུད་པ་ ལས་ གྲོལ་བ་ ན །"
  },
  {
    "source": "འཁོར་བའི་རྒྱ་མདུད་༼༡༤༠༽ལས་གྲོལ་བ་ཞེས་བྱའོ།།",
    "target": "འཁོར་བ འི་ རྒྱ་ མདུད་ ༼ ༡༤༠ ༽ ལས་ གྲོལ་བ་ ཞེས་ བྱ འོ ། །"
  },
  {
    "source": "ཆེན་པོ་ཟུང་འཇུག་གི་སྒྲོན་མེ་བལྟམས་པ་ནི་གསུམ།",
    "target": "ཆེན་པོ་ ཟུང་འཇུག་ གི་ སྒྲོན་མེ་ བལྟམས་པ་ ནི་ གསུམ །"
  },
  {
    "source": "རྩ་གསལ་སྟོང་ཟུང་འཇུག་གི་སྒྲོན་མེ་བལྟམས་པ་ཞེས་པ་ལ་གཉིས་ཏེ།",
    "target": "རྩ་ གསལ་ སྟོང་ ཟུང་འཇུག་ གི་ སྒྲོན་མེ་ བལྟམས་པ་ ཞེས་ པ་ ལ་ གཉིས་ ཏེ །"
  },
  {
    "source": "རྣམ་ཤེས་ཀྱི་རྩ་དང་ཡེ་ཤེས་ཀྱི་རྩའོ།།",
    "target": "རྣམ་ཤེས་ ཀྱི་ རྩ་ དང་ ཡེ་ཤེས་ ཀྱི་ རྩ འོ ། །"
  },
  {
    "source": "དེ་ལ་རྣམ་པར་སྨིན་པའི་རྩ་ནི་བཤད་ཚོད་ཀྱིས།",
    "target": "དེ་ ལ་ རྣམ་པ ར་ སྨིན་པ འི་ རྩ་ ནི་ བཤད་ ཚོད་ ཀྱིས །"
  },
  {
    "source": "ཨ་ཝ་དྷཱུ་ཏི་ཞེས་བྱ་བ་དེ་ཡིན།",
    "target": "ཨ་ཝ་དྷཱུ་ཏི་ ཞེས་ བྱ་བ་ དེ་ ཡིན །"
  },
  {
    "source": "དེ་ལས་གྱེས་པའི་རྩ་འཁོར་ལོ་བཞི་ལ་སོགས་པ་དང་།",
    "target": "དེ་ ལས་ གྱེས་པ འི་ རྩ་འཁོར་ ལོ་ བཞི་ ལ་ སོགས་པ་ དང་ །"
  },
  {
    "source": "དེའི་ཡན་ལག་གི་རྩ་རྣམ་གྲངས་དུ་མ་བཤད་པ་རྣམས་སོ།།",
    "target": "དེ འི་ ཡན་ལག་ གི་ རྩ་ རྣམ་གྲངས་ དུ་མ་ བཤད་པ་ རྣམས་ སོ ། །"
  },
  {
    "source": "འོ་ན་ཡེ་ཤེས་ཀྱི་རྩ་གང་ན་ཡོད་སྙམ་ན།",
    "target": "འོ་ ན་ ཡེ་ཤེས་ ཀྱི་ རྩ་ གང་ ན་ ཡོད་ སྙམ་ ན །"
  },
  {
    "source": "དབྱིབས་དང་ཁ་དོག་རེག་བྱ་ཐམས་ཅད་བྲལ་བ་མཚོན་དུ་མེད་པ་སྟེ།",
    "target": "དབྱིབས་ དང་ ཁ་དོག་ རེག་ བྱ་ ཐམས་ཅད་ བྲལ་བ་ མཚོན་ དུ་ མེད་པ་ སྟེ །"
  },
  {
    "source": "རྣམ་སྨིན་གྱི་རྩ་དང་དབྱེར་མེད་པར་བསྒོམ་ན་བདེ་བ་སྐྱེ་བའི་རྟེན་དུ་རུང་བ་ཞིག་འདུག་པ་དེ་ལ་ཡེ་ཤེས་ཀྱི་རྩ་ཞེས་བྱའོ།།",
    "target": "རྣམ་སྨིན་ གྱི་ རྩ་ དང་ དབྱེར་ མེད་པ ར་ བསྒོམ་ ན་ བདེ་བ་ སྐྱེ་བ འི་ རྟེན་ དུ་ རུང་བ་ ཞིག་ འདུག་པ་ དེ་ ལ་ ཡེ་ཤེས་ ཀྱི་ རྩ་ ཞེས་ བྱ འོ ། །"
  },
  {
    "source": "དེ་ལ་རྣམ་སྨིན་གྱི་རྩ་གསལ་བོད་ཙམ་ན།",
    "target": "དེ་ ལ་ རྣམ་སྨིན་ གྱི་ རྩ་ གསལ་ བོད་ ཙམ་ ན །"
  },
  {
    "source": "ཡེ་ཤེས་ཀྱི་རྩས་སྟོང་བོད་པ་ཡིན་པས།",
    "target": "ཡེ་ཤེས་ ཀྱི་ རྩས་ སྟོང་ བོད་པ་ ཡིན་པ ས །"
  },
  {
    "source": "གསལ་སྟོང་ཟུང་འཇུག་བྱ་བ་ཞིག་ཏུ་རང་བཞིན་གྱིས་གནས་སོ།།",
    "target": "གསལ་སྟོང་ཟུང་འཇུག་ བྱ་བ་ ཞིག་ ཏུ་ རང་བཞིན་ གྱིས་ གནས་ སོ ། །"
  },
  {
    "source": "དེ་ཡང་གསལ་བ་ཞེས་བྱ་བ་ནི།",
    "target": "དེ་ ཡང་ གསལ་བ་ ཞེས་ བྱ་བ་ ནི །"
  },
  {
    "source": "མིག་སྔར་གཟུགས་མཐོང་བ་ཞིག་ལ་མི་ཟེར་ཏེ།",
    "target": "མིག་ སྔ ར་ གཟུགས་ མཐོང་བ་ ཞིག་ ལ་ མི་ ཟེར་ ཏེ །"
  },
  {
    "source": "རང་གི་སེམས་ཉིད་མཐོང་བ་ལ་སྒྲིབ་བྱེད་ཀྱི་གེགས་གང་ཡང་མེད་པས་ན་གསལ་ཞེས་བརྗོད་དོ།།",
    "target": "རང་ གི་ སེམས་ཉིད་ མཐོང་བ་ ལ་ སྒྲིབ་བྱེད་ ཀྱི་ གེགས་ གང་ ཡང་ མེད་པ ས་ ན་ གསལ་ ཞེས་ བརྗོད་ དོ ། །"
  },
  {
    "source": "དེ་ཡང་སྐབས་ཁ་ཅིག་ཏུ་གསལ་ཞིང་།",
    "target": "དེ་ ཡང་ སྐབས་ ཁ་ ཅིག་ ཏུ་ གསལ་ ཞིང་ །"
  },
  {
    "source": "སྐབས་ཁ་ཅིག་ཏུ་མི་གསལ་བ་ལྟ་བུ་མ་ཡིན་ཏེ།",
    "target": "སྐབས་ ཁ་ ཅིག་ ཏུ་ མི་ གསལ་བ་ ལྟ་བུ་ མ་ ཡིན་ ཏེ །"
  },
  {
    "source": "དུས་དང་གནས་སྐབས་རྒྱུན་ཏུ་གསལ་བས་རྒྱུན་གྱིས་དག་པ་ཞེས་བྱ་སྟེ།",
    "target": "དུས་ དང་ གནས་སྐབས་ རྒྱུན་ ཏུ་ གསལ་བ ས་ རྒྱུན་ གྱིས་ དག་པ་ ཞེས་ བྱ་ སྟེ །"
  },
  {
    "source": "རྩ་གསལ་སྟོང་ཟུང་འཇུག་བྱ་བ་ཡེ་ནས་གནས་པ་ལ་ངོས་བཟུང་བའོ།།",
    "target": "རྩ་ གསལ་ སྟོང་ ཟུང་འཇུག་ བྱ་བ་ ཡེ་ ནས་ གནས་པ་ ལ་ ངོས་ བཟུང་བ འོ ། །"
  },
  {
    "source": "རླུང་སྣང་སྟོང་ཟུང་འཇུག་ཀྱང་གཉིས་སུ་བཞེད་དེ།",
    "target": "རླུང་ སྣང་སྟོང་ཟུང་འཇུག་ ཀྱང་ གཉིས་ སུ་ བཞེད་ དེ །"
  },
  {
    "source": "རྣམ་སྨིན་ལས་ཀྱི་རླུང་དང་ཡེ་ཤེས་ཀྱི་རླུང་ངོ་།།",
    "target": "རྣམ་སྨིན་ ལས་ ཀྱི་ རླུང་ དང་ ཡེ་ཤེས་ ཀྱི་ རླུང་ ངོ་ ། །"
  },
  {
    "source": "དེ་ལ་ལས་ཀྱི་རླུང་ཁ་སྣའི་སྒོ་ནས་རྒྱུ་བ།",
    "target": "དེ་ ལ་ ལས་ ཀྱི་ རླུང་ ཁ་ སྣ འི་ སྒོ་ ནས་ རྒྱུ་བ །"
  },
  {
    "source": "སྲོག་རྩོལ་གཉིས་སུ་ཁྱད་པར་རྒྱུ་ནས་འོང་བ་འདི་ཡིན།",
    "target": "སྲོག་རྩོལ་ གཉིས་ སུ་ ཁྱད་པ ར་ རྒྱུ་ ནས་ འོང་བ་ འདི་ ཡིན །"
  },
  {
    "source": "ཡེ་ཤེས་རླུང་ནི་ཁ་དོག་དང་དབྱིབས་དང་རེག་བྱ་དང་བྲལ་བ་མཚོན་དུ་མེད་པ་སྟེ།",
    "target": "ཡེ་ཤེས་ རླུང་ ནི་ ཁ་དོག་ དང་ དབྱིབས་ དང་ རེག་བྱ་ དང་ བྲལ་བ་ མཚོན་ དུ་ མེད་པ་ སྟེ །"
  },
  {
    "source": "ལས་ཀྱི་རླུང་དང་དབྱེར་མེད་པར་བསྒོམ་ན་བདེ་བ་སྐྱེ་བའི་རྟེན་དུ་རུང་བ་ཞིག་ཏུ་གནས་པ།",
    "target": "ལས་ ཀྱི་ རླུང་ དང་ དབྱེར་ མེད་པ ར་ བསྒོམ་ ན་ བདེ་བ་ སྐྱེ་བ འི་ རྟེན་ དུ་ རུང་བ་ ཞིག་ ཏུ་ གནས་པ །"
  },
  {
    "source": "དེ་ལ་ཡེ་ཤེས་ཀྱི་རླུང་ཞེས་བྱའོ།།",
    "target": "དེ་ ལ་ ཡེ་ཤེས་ ཀྱི་ རླུང་ ཞེས་ བྱ འོ ། །"
  },
  {
    "source": "དེ་ཡང་ལས་ཀྱི་རླུང་གིས་སྣང་བོད་ཙམ་ན་ཡེ་ཤེས་ཀྱི་རླུང་གིས་སྟོང་བོད་དོ།།",
    "target": "དེ་ ཡང་ ལས་ ཀྱི་ རླུང་ གིས་ སྣང་ བོད་ ཙམ་ ན་ ཡེ་ཤེས་ ཀྱི་ རླུང་ གིས་ སྟོང་ བོད་ དོ ། །"
  },
  {
    "source": "ཡེ་ཤེས་ཀྱི་རླུང་གིས་སྟོང་བོད་ཙམ་ན།",
    "target": "ཡེ་ཤེས་ ཀྱི་ རླུང་ གིས་ སྟོང་ བོད་ ཙམ་ ན །"
  },
  {
    "source": "ལས་ཀྱི་རླུང་གིས་༼༡༤༡༽སྣང་བོད་པ་ཡིན་པས།",
    "target": "ལས་ ཀྱི་ རླུང་ གིས་ ༼ ༡༤༡ ༽ སྣང་ བོད་པ་ ཡིན་པ ས །"
  },
  {
    "source": "རླུང་སྣང་སྟོང་ཟུང་འཇུག་དུ་རང་བཞིན་གྱིས་གནས་སོ།།",
    "target": "རླུང་ སྣང་སྟོང་ཟུང་འཇུག་ དུ་ རང་བཞིན་ གྱིས་ གནས་ སོ ། །"
  },
  {
    "source": "རླུང་སྣང་སྟོང་ཟུང་འཇུག་ནི་མིག་སྔར་སྣང་བ་ལྟ་བུ་ཞིག་མ་ཡིན་ཏེ།",
    "target": "རླུང་ སྣང་སྟོང་ཟུང་འཇུག་ ནི་ མིག་ སྔ ར་ སྣང་བ་ ལྟ་བུ་ ཞིག་ མ་ ཡིན་ ཏེ །"
  },
  {
    "source": "རང་གི་སེམས་ཉིད་མཐོང་བ་མེད་པ།",
    "target": "རང་ གི་ སེམས་ཉིད་ མཐོང་བ་ མེད་པ །"
  },
  {
    "source": "མཐོང་བ་སྟོང་པ་ཞེས་བྱ།",
    "target": "མཐོང་བ་ སྟོང་པ་ ཞེས་ བྱ །"
  },
  {
    "source": "དེ་ཡང་གནས་སྐབས་ཁ་ཅིག་ཏུ་སྟོང་ཞིང་ཁ་ཅིག་ཏུ་མི་སྟོང་བ་ལྟ་བུ་མ་ཡིན་ཏེ།",
    "target": "དེ་ ཡང་ གནས་སྐབས་ ཁ་ ཅིག་ ཏུ་ སྟོང་ ཞིང་ ཁ་ ཅིག་ ཏུ་ མི་ སྟོང་བ་ ལྟ་བུ་ མ་ ཡིན་ ཏེ །"
  },
  {
    "source": "དུས་དང་གནས་སྐབས་རྒྱུན་དུ་སྣང་བ་ཡང་ངོ་བོ་ངོས་བཟུང་གང་དུ་ཡང་མ་གྲུབ་པས།",
    "target": "དུས་ དང་ གནས་སྐབས་ རྒྱུན་ དུ་ སྣང་བ་ ཡང་ ངོ་བོ་ ངོས་ བཟུང་ གང་ དུ་ ཡང་ མ་ གྲུབ་པ ས །"
  },
  {
    "source": "སྣང་བ་རྒྱུན་གྱིས་དག་པ་ཞེས་བྱ་སྟེ།",
    "target": "སྣང་བ་ རྒྱུན་ གྱིས་ དག་པ་ ཞེས་ བྱ་ སྟེ །"
  },
  {
    "source": "རླུང་སྣང་སྟོང་ཟུང་འཇུག་བྱ་བར་ཡེ་ནས་གནས་པ་ལ་ངོས་བཟུང་བའོ།།",
    "target": "རླུང་ སྣང་སྟོང་ཟུང་འཇུག་ བྱ་བ ར་ ཡེ་ ནས་ གནས་པ་ ལ་ ངོས་ བཟུང་བ འོ ། །"
  },
  {
    "source": "ཐིག་ལེ་བདེ་སྟོང་ཟུང་འཇུག་ལ་ཡང་གཉིས་ཏེ།",
    "target": "ཐིག་ལེ་ བདེ་སྟོང་ ཟུང་འཇུག་ ལ་ ཡང་ གཉིས་ ཏེ །"
  },
  {
    "source": "ཟག་བཅས་ཀྱི་ཐིག་ལེ་དང་།",
    "target": "ཟག་བཅས་ ཀྱི་ ཐིག་ལེ་ དང་ །"
  },
  {
    "source": "ཟག་མེད་ཀྱི་ཐིག་ལེའོ།།",
    "target": "ཟག་མེད་ ཀྱི་ ཐིག་ལེ འོ ། །"
  },
  {
    "source": "དེ་ལ་ཟག་བཅས་ཀྱི་ཐིག་ལེ་ནི།",
    "target": "དེ་ ལ་ ཟག་བཅས་ ཀྱི་ ཐིག་ལེ་ ནི །"
  },
  {
    "source": "དབང་པོའི་སྒོ་ལས་རྒྱུ་རྟེན་ལུས་ལ་བརྟེན་ནས་གནས་པའི་དུས་དཀར་དམར་དུ་གནས་པ་དེ་ཟག་བཅས་ཀྱི་ཐིག་ལེ་ཞེས་བྱའོ།།",
    "target": "དབང་པོ འི་ སྒོ་ ལས་ རྒྱུ་ རྟེན་ ལུས་ ལ་ བརྟེན་ ནས་ གནས་པ འི་ དུས་ དཀར་དམར་ དུ་ གནས་པ་ དེ་ ཟག་བཅས་ ཀྱི་ ཐིག་ལེ་ ཞེས་ བྱ འོ ། །"
  },
  {
    "source": "ཟག་པ་མེད་པའི་ཐིག་ལེ་ནི་ཟག་བཅས་དེ་ལས་གཞན་བཙལ་བས་མི་རྙེད་དེ།",
    "target": "ཟག་པ་ མེད་པ འི་ ཐིག་ལེ་ ནི་ ཟག་བཅས་ དེ་ ལས་ གཞན་ བཙལ་བ ས་ མི་ རྙེད་ དེ །"
  },
  {
    "source": "དབྱིབས་དང་རེག་བྱ་ཁ་དོག་མཐོང་དུ་མེད་པ་སྟེ།",
    "target": "དབྱིབས་ དང་ རེག་བྱ་ ཁ་དོག་ མཐོང་ དུ་ མེད་པ་ སྟེ །"
  },
  {
    "source": "ཟག་བཅས་ཀྱི་ཐིག་ལེ་དང་དབྱེར་མེད་པར་བསྒོམ་ན་བདེ་བ་སྐྱེ་བའི་རྟེན་དུ་རུང་བ་ཞིག་ཏུ་འདུག་པ་དེ་ཡེ་ཤེས་ཟག་མེད་པའི་ཐིག་ལེ་ཞེས་བྱའོ།།",
    "target": "ཟག་བཅས་ ཀྱི་ ཐིག་ལེ་ དང་ དབྱེར་ མེད་པ ར་ བསྒོམ་ ན་ བདེ་བ་ སྐྱེ་བ འི་ རྟེན་ དུ་ རུང་བ་ ཞིག་ ཏུ་ འདུག་པ་ དེ་ ཡེ་ཤེས་ ཟག་མེད་པ འི་ ཐིག་ལེ་ ཞེས་ བྱ འོ ། །"
  },
  {
    "source": "དེ་ཡང་ཟག་བཅས་ཀྱི་ཐིག་ལེ་བདེ་བོད་ཙམ་ན།",
    "target": "དེ་ ཡང་ ཟག་བཅས་ ཀྱི་ ཐིག་ལེ་ བདེ་ བོད་ ཙམ་ ན །"
  },
  {
    "source": "ཟག་མེད་ཀྱི་ཐིག་ལེ་སྟོང་བོད།",
    "target": "ཟག་མེད་ ཀྱི་ ཐིག་ལེ་ སྟོང་ བོད །"
  },
  {
    "source": "ཟག་མེད་ཀྱི་ཐིག་ལེ་སྟོང་བོད་ཙམ་ན་ཟག་བཅས་ཀྱི་ཐིག་ལེ་བདེ་བོད་པ་ཡིན་པས།",
    "target": "ཟག་མེད་ ཀྱི་ ཐིག་ལེ་ སྟོང་ བོད་ ཙམ་ ན་ ཟག་བཅས་ ཀྱི་ ཐིག་ལེ་ བདེ་ བོད་པ་ ཡིན་པ ས །"
  },
  {
    "source": "ཐིག་ལེ་བདེ་སྟོང་ཟུང་འཇུག་བྱ་བ་ཡེ་ནས་རང་བཞིན་གྱི་གནས་པ་ཡིན་ནོ།།",
    "target": "ཐིག་ལེ་ བདེ་སྟོང་ ཟུང་འཇུག་ བྱ་བ་ ཡེ་ ནས་ རང་བཞིན་ གྱི་ གནས་པ་ ཡིན་ ནོ ། །"
  },
  {
    "source": "དེ་ཡང་ཐིག་ལེ་བདེ་སྟོང་དེ་མིག་སྔར་སྣང་བ་ལྟ་བུ་མ་ཡིན་ཏེ།",
    "target": "དེ་ ཡང་ ཐིག་ལེ་ བདེ་སྟོང་ དེ་ མིག་ སྔ ར་ སྣང་བ་ ལྟ་བུ་ མ་ ཡིན་ ཏེ །"
  },
  {
    "source": "རང་གི་སེམས་ཀྱི་དེ་ཁོ་ན་ཉིད་མཐོང་བ་སྡུག་བསྔལ་གྱིས་གཏན་ནས་མ་གོས་པ་དེ་བདེ་སྟོང་ཞེས་བྱའོ།།",
    "target": "རང་ གི་ སེམས་ ཀྱི་ དེ་ཁོ་ན་ཉིད་ མཐོང་བ་ སྡུག་ བསྔལ་ གྱིས་ གཏན་ ནས་ མ་ གོས་པ་ དེ་ བདེ་སྟོང་ ཞེས་ བྱ འོ ། །"
  },
  {
    "source": "དེ་ཡང་སྐབས་ཁ་ཅིག་ཏུ་བདེ་ཞིང་སྐབས་ཁ་ཅིག་ཏུ་མི་བདེ་བ་ལྟ་བུ་མ་ཡིན་ཏེ།",
    "target": "དེ་ ཡང་ སྐབས་ ཁ་ ཅིག་ ཏུ་ བདེ་ ཞིང་ སྐབས་ ཁ་ ཅིག་ ཏུ་ མི་ བདེ་བ་ ལྟ་བུ་ མ་ ཡིན་ ཏེ །"
  },
  {
    "source": "དུས་དང་གནས་སྐབས་རྒྱུན་དུ་བདེ་བ་དང་སྟོང་པ་འདྲེས་ནས་མི་རྟོག་པ་རྒྱུན་གྱིས་དག་པ་ཞེས་བྱའོ།།",
    "target": "དུས་ དང་ གནས་སྐབས་ རྒྱུན་ དུ་ བདེ་བ་ དང་ སྟོང་པ་ འདྲེས་ ན ས་ མི་ རྟོག་པ་ རྒྱུན་ གྱིས་ དག་པ་ ཞེས་ བྱ འོ ། །"
  },
  {
    "source": "ཐིག་ལེ་བདེ་སྟོང་ཟུང་འཇུག་བྱ་བ་ཡེ་ནས་གནས་པ་ལ་ངོས་༼༡༤༢༽བཟུང་བའོ།།",
    "target": "ཐིག་ལེ་ བདེ་སྟོང་ ཟུང་འཇུག་ བྱ་བ་ ཡེ་ ནས་ གནས་པ་ ལ་ ངོས་ ༼ ༡༤༢ ༽ བཟུང་ བ འོ ། །"
  },
  {
    "source": "དེ་ལྟར་རྣམ་པར་སྨིན་པའི་རྩ་རླུང་བྱང་ཆུབ་སེམས་གསུམ་དངོས་པོ་དང་མཚན་མ་གྲུབ་པ་འགགས་ནས།",
    "target": "དེ་ ལྟ ར་ རྣམ་པ ར་ སྨིན་པ འི་ རྩ་ རླུང་ བྱང་ཆུབ་སེམས་ གསུམ་ དངོས་པོ་ དང་ མཚན་མ་ གྲུབ་པ་ འགགས་ ནས །"
  },
  {
    "source": "ཡེ་ཤེས་རྩ་རླུང་བྱང་ཆུབ་ཀྱི་སེམས་གསུམ་ངོ་སྤྲད་པས་གནས་ལུགས་ཀྱི་ཉམས་བདེ་གསལ་མི་རྟོག་པ་གསུམ་ཤར་ནས།",
    "target": "ཡེ་ཤེས་ རྩ་ རླུང་ བྱང་ཆུབ་ ཀྱི་ སེམས་ གསུམ་ ངོ་ སྤྲད་པ ས་ གནས་ལུགས་ ཀྱི་ ཉམས་ བདེ་གསལ་ མི་ རྟོག་པ་ གསུམ་ ཤར་ ནས །"
  },
  {
    "source": "ཕྱག་རྒྱ་ཆེན་པོ་གཉིས་སུ་མེད་པའི་དོན་རྣལ་མ་རྟོགས་ནས་འོང་གསུང་ངོ་།།",
    "target": "ཕྱག་རྒྱ་ ཆེན་པོ་ གཉིས་ སུ་ མེད་པ འི་ དོན་ རྣལ་མ་ རྟོགས་ ནས་ འོང་ གསུང་ ངོ་ ། །"
  },
  {
    "source": "ལྷན་ཅིག་སྐྱེས་པའི་ངང་ལ་བློ་བཞག་པ་ལ་གསུམ་ལས།།",
    "target": "ལྷན་ ཅིག་ སྐྱེས་པ འི་ ངང་ ལ་ བློ་ བཞག་པ་ ལ་ གསུམ་ ལས ། །"
  },
  {
    "source": "དང་པོ་དངོས་གཞི་སྐྱེ་མེད་ལ་གསུམ་སྟེ།",
    "target": "དང་པོ་ དངོས་གཞི་ སྐྱེ་མེད་ ལ་ གསུམ་ སྟེ །"
  },
  {
    "source": "སེམས་རང་བྱུང་སངས་རྒྱས་ལྟར་རང་བཞིན་མེད་པའི་ཕྱིར།",
    "target": "སེམས་ རང་ བྱུང་ སངས་རྒྱས་ ལྟ ར་ རང་བཞིན་ མེད་པ འི་ ཕྱི ར །"
  },
  {
    "source": "གང་ནས་ཀྱང་མ་འོངས་ཤིང་གང་དུ་ཡང་འགྲོ་ས་མེད་པར་བཞག་པ་ནི།",
    "target": "གང་ ནས་ ཀྱང་ མ་ འོངས་ ཤིང་ གང་ དུ་ ཡང་ འགྲོ་ས་ མེད་པ ར་ བཞག་པ་ ནི །"
  },
  {
    "source": "སེམས་ཉིད་ངོ་བོ་གཤིས་ཀྱི་གནས་ལུགས་བཅོས་མིན།",
    "target": "སེམས་ཉིད་ ངོ་བོ་ གཤིས་ ཀྱི་ གནས་ལུགས་ བཅོས་ མིན །"
  },
  {
    "source": "ལྷན་ཅིག་སྐྱེས་པའི་ཡེ་ཤེས་དེ་ཡེ་གདོད་མ་ནས་རང་བཞིན་གྱིས་གྲུབ་པའི་སངས་རྒྱས་ཞེས་བྱ་སྟེ།",
    "target": "ལྷན་ ཅིག་ སྐྱེས་པ འི་ ཡེ་ཤེས་ དེ་ ཡེ་ གདོད་ མ་ ནས་ རང་བཞིན་ གྱིས་ གྲུབ་པ འི་ སངས་རྒྱས་ ཞེས་ བྱ་ སྟེ །"
  },
  {
    "source": "འཁོར་བ་དང་མྱ་ངན་ལས་འདས་པ་གང་གི་ཡང་ཕྱོགས་སུ་ཡང་མ་ཆད་ཅིང་།",
    "target": "འཁོར་བ་ དང་ མྱ་ངན་ ལས་ འདས་པ་ གང་ གི་ ཡང་ ཕྱོགས་ སུ་ ཡང་ མ་ ཆད་ ཅིང་ །"
  },
  {
    "source": "མཐར་མ་ལྷུང་བ།",
    "target": "མཐ ར་ མ་ ལྷུང་བ །"
  },
  {
    "source": "མིང་གི་གདགས་ཐམས་ཅད་དང་བྲལ་བ།",
    "target": "མིང་ གི་ གདགས་ ཐམས་ཅད་ དང་ བྲལ་བ །"
  },
  {
    "source": "རྒྱུ་དང་པོ་གང་ནས་ཀྱང་མ་སྐྱེས་པས་འདི་ནས་འོང་བྱ་བ་མེད།",
    "target": "རྒྱུ་ དང་པོ་ གང་ ནས་ ཀྱང་ མ་ སྐྱེས་པ ས་ འདི་ ནས་ འོང་ བྱ་བ་ མེད །"
  },
  {
    "source": "ཐ་མར་འདིར་འགགས་བྱ་བ་མེད་པས་འགྲོ་འོང་མེད་པ་གཞི་འགྱུར་བ་མེད་པ་གཏན་ལ་ཕབས་པའོ།།",
    "target": "ཐ་མ ར་ འདི ར་ འགགས་ བྱ་བ་ མེད་པ ས་ འགྲོ་འོང་ མེད་པ་ གཞི་ འགྱུར་བ་ མེད་པ་ གཏན་ ལ་ ཕབས་པ འོ ། །"
  },
  {
    "source": "གཉིས་པ་རི་བོང་གི་རྭ་ལྟར་གྲུབ་པ་མེད་པས།",
    "target": "གཉིས་པ་ རི་བོང་ གི་ རྭ་ ལྟ ར་ གྲུབ་པ་ མེད་པ ས །"
  },
  {
    "source": "གང་དུ་ཡང་མི་གནས་པར་སྐྱེ་འགགས་མེད་པར་བཞག་པ་ནི།",
    "target": "གང་ དུ་ ཡང་ མི་ གནས་པ ར་ སྐྱེ་འགག ས་ མེད་པ ར་ བཞག་པ་ ནི །"
  },
  {
    "source": "རི་བོང་གི་རྭ་མ་གྲུབ་པས་རྭ་ཆག་པའམ་མི་འདུག་བྱ་བ་མེད་པ་བཞིན་རང་སེམས་ས་སྤྲོས་པའི་མཐའ་ཐམས་ཅད་དང་བྲལ་བ།",
    "target": "རི་བོང་ གི་ རྭ་ མ་ གྲུབ་པ ས་ རྭ་ ཆག་ པ འམ་ མི་ འདུག་ བྱ་བ་ མེད་པ་ བཞིན་ རང་ སེམས་ ས་ སྤྲོས་པ འི་ མཐའ་ ཐམས་ཅད་ དང་ བྲལ་བ །"
  },
  {
    "source": "དེ་ལ་དང་པོ་སྐྱེ་བའི་རྒྱུ་མ་གྲུབ་པས།",
    "target": "དེ་ ལ་ དང་པོ་ སྐྱེ་བ འི་ རྒྱུ་ མ་ གྲུབ་པ ས །"
  },
  {
    "source": "ཐ་མ་འགགས་པ་མེད་པའི་མིང་ཡང་མེད་དེ།",
    "target": "ཐ་མ་ འགགས་པ་ མེད་པ འི་ མིང་ ཡང་ མེད་ དེ །"
  },
  {
    "source": "སྐྱེ་འགགས་རང་སར་གྲོལ་བས་མ་སྐྱེས་པས་སྐྱེ་བ་མེད་པའི་བདག་ཉིད་གང་དུ་ཡང་མི་གནས་པ་གནས་པ་མེད་པའི་ཆོས་ཉིད་ཀྱི་ཚུལ་དུ་རྟོགས་པའོ།།",
    "target": "སྐྱེ་འགག ས་ རང་ ས ར་ གྲོལ་བ ས་ མ་ སྐྱེས་པ ས་ སྐྱེ་བ་ མེད་པ འི་ བདག་ཉིད་ གང་ དུ་ ཡང་ མི་ གནས་པ་ གནས་པ་ མེད་པ འི་ ཆོས་ཉིད་ ཀྱི་ ཚུལ་ དུ་ རྟོགས་པ འོ ། །"
  },
  {
    "source": "གསུམ་པ་མོ་གཤམ་གྱི་བུ་བཞིན་མཚན་མ་མེད་པའི་ཕྱིར་རྟོག་མེད་བརྗོད་དུ་མེད་པར་བཞག་པ་ནི།",
    "target": "གསུམ་པ་ མོ་ གཤམ་ གྱི་ བུ་ བཞིན་ མཚན་མ་ མེད་པ འི་ ཕྱི ར་ རྟོག་ མེད་ བརྗོད་ དུ་ མེད་པ ར་ བཞག་པ་ ནི །"
  },
  {
    "source": "མོ་གཤམ་གྱི་བུ་དེ་དངོས་པོ་དང་མཚན་མ་མེད་པས་གང་གིས་ཀྱང་མ་བསྐྱེད་ཅིང་༼༡༤༣༽མ་གྲུབ་པས།",
    "target": "མོ་གཤམ་ གྱི་ བུ་ དེ་ དངོས་པོ་ དང་ མཚན་མ་ མེད་པ ས་ གང་ གིས་ ཀྱང་ མ་ བསྐྱེད་ ཅིང་ ༼ ༡༤༣ ༽ མ་ གྲུབ་པ ས །"
  },
  {
    "source": "ད་ལྟ་མོ་གཤམ་གྱི་བུ་ལ་རྟོག་པ་འདི་ལྟ་བུ་ཞིག་འདུག་ཞེས་པ་དང་།",
    "target": "ད་ ལྟ་ མོ་ གཤམ་ གྱི་ བུ་ ལ་ རྟོག་པ་ འདི་ ལྟ་བུ་ ཞིག་ འདུག་ ཞེས་ པ་ དང་ །"
  },
  {
    "source": "མོ་གཤམ་གྱི་བུས་འདི་སྐད་བྱས་ཟེར་བ་མེད་པ་དེ་བཞིན་ཏུ་རང་སེམས་གཉིས་སུ་མེད་པའི་དོན་འདི་ལ་དངོས་པོ་དང་མཚན་མར་མ་གྲུབ་པས་སྤྲོས་པ་ཐམས་ཅད་དང་བྲལ་བ།",
    "target": "མོ་གཤམ་ གྱི་ བུ ས་ འདི་ སྐད་ བྱས་ ཟེར་བ་ མེད་པ་ དེ་ བཞིན་ ཏུ་ རང་ སེམས་ གཉིས་སུ་མེད་པ འི་ དོན་ འདི་ ལ་ དངོས་པོ་ དང་ མཚན་མ ར་ མ་ གྲུབ་པ ས་ སྤྲོས་པ་ ཐམས་ཅད་ དང་ བྲལ་བ །"
  },
  {
    "source": "བརྗོད་བྱའི་ཡུལ་ལས་འདས་པར་གནས་པའི་སེམས་ཉིད་མ་བཅོས་པར་བཞག་གསུང་ངོ་།།",
    "target": "བརྗོད་བྱ འི་ ཡུལ་ ལས་ འདས་པ ར་ གནས་པ འི་ སེམས་ ཉིད་ མ་ བཅོས་པ ར་ བཞག་ གསུང་ ངོ་ ། །"
  },
  {
    "source": "གཉིས་པ་ལམ་འོད་གསལ་འགགས་མེད་ལ་གསུམ་སྟེ།",
    "target": "གཉིས་པ་ ལམ་ འོད་གསལ་ འགགས་ མེད་ ལ་ གསུམ་ སྟེ །"
  },
  {
    "source": "དམིགས་པ་ཡེངས་མེད་སེམས་ལ་འཕྲོས་དང་འཕྲོ་བའི་ཡུལ་མེད་རིག་པ་རྩེ་གཅིག་ཏུ་གནས་པའོ།།",
    "target": "དམིགས་པ་ ཡེངས་ མེད་ སེམས་ ལ་ འཕྲོས་ དང་ འཕྲོ་བ འི་ ཡུལ་ མེད་ རིག་པ་ རྩེ་ གཅིག་ ཏུ་ གནས་པ འོ ། །"
  },
  {
    "source": "བློ་འཛིན་མེད་རིག་པ་རྟེན་པའི་བློ་དང་བརྟེན་པ་སེམས་ཉིད་འོད་གསལ་ལ་གཉིས་སུ་མེད་པས་ཆོས་ཅན་གྱི་དངོས་པོ་གཞན་མེད་པས་ན་རྟེན་མེད་རང་གྲོལ་དུ་གནས་པའོ།།",
    "target": "བློ་འཛིན་ མེད་ རིག་པ་ རྟེན་པ འི་ བློ་ དང་ བརྟེན་པ་ སེམས་ཉིད་ འོད་གསལ་ ལ་ གཉིས་སུ་མེད་པ ས་ ཆོས་ཅན་ གྱི་ དངོས་པོ་ གཞན་ མེད་པ ས་ ན་ རྟེན་ མེད་ རང་གྲོལ་ དུ་ གནས་པ འོ ། །"
  },
  {
    "source": "ཤེས་པ་འབྲལ་མེད་ཆོས་གང་ཡིད་ལ་བྱེད་པ་མེད་དེ་འདི་བྱའི་ཡུལ་དང་སེམས་ཆོས་ཅན་དུ་བཙལ་བས་མི་རྙེད་ཡུལ་དང་ཡུལ་ཅན་གཉིས་སུ་མེད་པས།",
    "target": "ཤེས་པ་ འབྲལ་ མེད་ ཆོས་ གང་ ཡིད་ ལ་ བྱེད་པ་ མེད་ དེ་ འདི་ བྱ འི་ ཡུལ་ དང་ སེམས་ ཆོས་ཅན་ དུ་ བཙལ་བ ས་ མི་ རྙེད་ ཡུལ་ དང་ ཡུལ་ཅན་ གཉིས་ སུ་ མེད་པ ས །"
  },
  {
    "source": "མྱ་ངན་ལས་འདས་པའམ་འཁོར་བའི་ཆོས་ཡིད་ལ་བྱེད་པ་ཐམས་ཅད་དང་བྲལ་བའོ།།",
    "target": "མྱ་ངན་ ལས་ འདས་པ འམ་ འཁོར་བ འི་ ཆོས་ ཡིད་ ལ་ བྱེད་པ་ ཐམས་ཅད་ དང་ བྲལ་བ འོ ། །"
  },
  {
    "source": "གསུམ་པ་འབྲས་བུ་ཟུང་འཇུག་དབྱེར་མེད་ངང་དུ་བཞག་པ་ལ་གསུམ།",
    "target": "གསུམ་པ་ འབྲས་བུ་ ཟུང་འཇུག་ དབྱེར་མེད་ ངང་ དུ་ བཞག་པ་ ལ་ གསུམ །"
  },
  {
    "source": "དང་པོ་སེམས་ཆོས་ཉིད་དང་ཕྱག་རྒྱ་ཆེན་པོར་དབྱེར་མེད་དུ་ཁྱེར་བ་ནི།",
    "target": "དང་པོ་ སེམས་ ཆོས་ཉིད་ དང་ ཕྱག་རྒྱ་ ཆེན་པོ ར་ དབྱེར་ མེད་ དུ་ ཁྱེར་བ་ ནི །"
  },
  {
    "source": "རང་སེམས་སྤྲོས་པ་ཐམས་ཅད་དང་བྲལ་བའི་ངང་ལས་ཅིར་ཡང་སྣང་བ་ངོ་བོ་ཟག་པ་ཐམས་ཅད་དང་བྲལ་བས་སྟོང་པ།",
    "target": "རང་སེམས་ སྤྲོས་པ་ ཐམས་ཅད་ དང་ བྲལ་བ འི་ ངང་ ལས་ ཅི ར་ ཡང་ སྣང་བ་ ངོ་བོ་ ཟག་པ་ ཐམས་ཅད་ དང་ བྲལ་བ ས་ སྟོང་པ །"
  },
  {
    "source": "རང་བཞིན་སྣང་སེམས་གཉིས་སུ་མེད་པ་མཚན་ཉིད་ཆོས་སྐུ་བློ་ཡུལ་ལས་འདས་པས་མཚོན་དུ་མེད་པའོ།།",
    "target": "རང་བཞིན་ སྣང་ སེམས་ གཉིས་ སུ་ མེད་པ་ མཚན་ཉིད་ ཆོས་སྐུ་ བློ་ ཡུལ་ ལས་ འདས་པ ས་ མཚོན་ དུ་ མེད་པ འོ ། །"
  },
  {
    "source": "ཆོས་ཅན་དང་ཆོས་ཉིད་དབྱེར་མེད་དུ་བསྟན་པ་ནི་ཆོས་ཅན་རྣམ་པ་སྣ་ཚོགས་སུ་སྣང་བ་དང་།",
    "target": "ཆོས་ཅན་ དང་ ཆོས་ཉིད་ དབྱེར་ མེད་ དུ་ བསྟན་པ་ ནི་ ཆོས་ ཅན་ རྣམ་པ་ སྣ་ཚོགས་ སུ་ སྣང་བ་ དང་ །"
  },
  {
    "source": "ཆོས་ཉིད་གཉིས་སུ་མེད་པའི་དོན་དེས་སྤྲོས་པའི་མཐའ་དང་བྲལ་བའི་ཕྱིར།",
    "target": "ཆོས་ཉིད་ གཉིས་ སུ་ མེད་པ འི་ དོན་ དེ ས་ སྤྲོས་པ འི་ མཐའ་ དང་ བྲལ་བ འི་ ཕྱི ར །"
  },
  {
    "source": "ཆོས་ཅན་ཆོས་ཉིད་ཇི་སྙེད་པའི་ཆོས་སྐྱེ་མེད་དུ་རྟོག་པ་དང་།",
    "target": "ཆོས་ཅན་ ཆོས་ཉིད་ ཇི་ སྙེད་པ འི་ ཆོས་ སྐྱེ་མེད་ དུ་ རྟོག་པ་ དང་ །"
  },
  {
    "source": "སྐྱེ་བ་མེད་པ་ཉིད་འཁོར་བ་དང་མྱ་ངན་ལས་འདས་པ་སྣང་བ་དང་སྟོང་པ།",
    "target": "སྐྱེ་བ་ མེད་པ་ ཉིད་ འཁོར་བ་ དང་ མྱ་ངན་ ལས་ འདས་པ་ སྣང་བ་ དང་ སྟོང་པ །"
  },
  {
    "source": "སྒྱུ་མ་དང་འོད་གསལ།",
    "target": "སྒྱུ་མ་ དང་ འོད་གསལ །"
  },
  {
    "source": "བདེ་བ་དང་སྡུག་བསྔལ་ལ་སོགས་པ་ཐམས་ཅད་སྣང་བའི་དུས་ཉིད་ནས་རང་བཞིན་མ་གྲུབ་པའི་ཆོས་ཅན་དེའི་ཆོས་ཉིད་༼༡༤༤༽རང་བཞིན་གྱིས་སྟོང་པས་སྣང་སྟོང་ཐ་མི་དད་པའི་དོན་ཏོ།།",
    "target": "བདེ་བ་ དང་ སྡུག་བསྔལ་ ལ་ སོགས་པ་ ཐམས་ཅད་ སྣང་བ འི་ དུས་ ཉིད་ ནས་ རང་བཞིན་ མ་ གྲུབ་པ འི་ ཆོས་ཅན་ དེ འི་ ཆོས་ཉིད་ ༼ ༡༤༤ ༽ རང་བཞིན་ གྱིས་ སྟོང་པ ས་ སྣང་ སྟོང་ ཐ་ མི་ དད་པ འི་ དོན་ ཏོ ། །"
  },
  {
    "source": "བཞི་ལམ་འབྲས་བུ་སྐུ་གསུམ་དབྱེར་མེད་དུ་གཞག་པ་ནི།",
    "target": "བཞི་ ལམ་ འབྲས་བུ་ སྐུ་ གསུམ་ དབྱེར་མེད་ དུ་ གཞག་པ་ ནི །"
  },
  {
    "source": "གཞི་ཆོས་ཉིད་ཀྱི་དེ་བཞིན་ཉིད་ཆོས་སྐུ་དབྱེར་མེད་དང་།",
    "target": "གཞི་ ཆོས་ཉིད་ ཀྱི་ དེ་ བཞིན་ ཉིད་ ཆོས་སྐུ་ དབྱེར་ མེད་ དང་ །"
  },
  {
    "source": "ལམ་སེམས་ཉིད་ཀྱི་དེ་བཞིན་ཉིད་ཟུང་འཇུག་གཟུགས་སྐུ་དང་དབྱེར་མེད།",
    "target": "ལམ་ སེམས་ཉིད་ ཀྱི་ དེ་ བཞིན་ ཉིད་ ཟུང་འཇུག་ གཟུགས་སྐུ་ དང་ དབྱེར་ མེད །"
  },
  {
    "source": "འབྲས་བུ་ཟུང་འཇུག་དེ་བཞིན་ཉིད་བདེ་བ་ཆེན་པོའི་སྐུ་དང་དབྱེར་མེད་པ་སྟེ།",
    "target": "འབྲས་བུ་ ཟུང་འཇུག་ དེ་བཞིན་ཉིད་ བདེ་བ་ ཆེན་པོ འི་ སྐུ་ དང་ དབྱེར་ མེད་པ་ སྟེ །"
  },
  {
    "source": "འབྲས་བུ་སེམས་ཉིད་ཟུང་འཇུག་སྐྱེ་མེད་དུ་བཞག་པས།",
    "target": "འབྲས་བུ་ སེམས་ཉིད་ ཟུང་འཇུག་ སྐྱེ་མེད་ དུ་ བཞག་པ ས །"
  },
  {
    "source": "འཁོར་འདས་གཉིས་སུ་འཛིན་པ་ཐམས་ཅད་རང་སར་གྲོལ་བའོ།།",
    "target": "འཁོར་འདས་ གཉིས་ སུ་ འཛིན་པ་ ཐམས་ཅད་ རང་ས ར་ གྲོལ་བ འོ ། །"
  },
  {
    "source": "སྔ་ཕྱི་ཐམས་ཅད་གཅིག་ཏུ་བསྲེ་བའི་གདམས་ངག་གི་དངོས་པོ་ཐམས་ཅད་རོ་མཉམ་པ་ལ་ལྔ་སྟེ།",
    "target": "སྔ་ཕྱི་ ཐམས་ཅད་ གཅིག་ ཏུ་ བསྲེ་བ འི་ གདམས་ངག་ གི་ དངོས་པོ་ ཐམས་ཅད་ རོ་མཉམ་པ་ ལ་ ལྔ་ སྟེ །"
  },
  {
    "source": "འཁོར་བ་དང་མྱ་ངན་ལས་འདས་པ་གཉིས་མེད་དུ་བསྲེ་ཞིང་ཟུང་འཇུག་དང་རོ་མཉམ་སྟེ་རོ་གཅིག་ཏུ་བཞག།",
    "target": "འཁོར་བ་ དང་ མྱ་ངན་ ལས་ འདས་པ་ གཉིས་ མེད་ དུ་ བསྲེ་ ཞིང་ ཟུང་འཇུག་ དང་ རོ་ མཉམ་ སྟེ་ རོ་ གཅིག་ ཏུ་ བཞག །"
  },
  {
    "source": "སྤང་བྱ་དང་གཉེན་པོ་གཉིས་མེད་དུ་བསྲེ་ཞིང་ཟུང་འཇུག་ཏུ་རོ་མཉམ་སྟེ་རོ་གཅིག་ཏུ་བཞག།",
    "target": "སྤང་བྱ་ དང་ གཉེན་པོ་ གཉིས་ མེད་ དུ་ བསྲེ་ ཞིང་ ཟུང་འཇུག་ ཏུ་ རོ་མཉམ་ སྟེ་ རོ་ གཅིག་ ཏུ་ བཞག །"
  },
  {
    "source": "ལམ་དང་འབྲས་བུ་གཉིས་མེད་དུ་བསྲེ་ཞིང་ཟུང་འཇུག་ཏུ་རོ་མཉམ་སྟེ་རོ་གཅིག་ཏུ་བཞག།",
    "target": "ལམ་ དང་ འབྲས་བུ་ གཉིས་ མེད་ དུ་ བསྲེ་ ཞིང་ ཟུང་འཇུག་ ཏུ་ རོ་མཉམ་ སྟེ་ རོ་ གཅིག་ ཏུ་ བཞག །"
  },
  {
    "source": "ཉོན་མོངས་དང་ཡེ་ཤེས་གཉིས་མེད་དུ་བསྲེ་ཞིང་ཟུང་འཇུག་ཏུ་རོ་མཉམ་སྟེ་རོ་གཅིག་ཏུ་བཞག།",
    "target": "ཉོན་མོངས་ དང་ ཡེ་ཤེས་ གཉིས་ མེད་ དུ་ བསྲེ་ ཞིང་ ཟུང་འཇུག་ ཏུ་ རོ་མཉམ་ སྟེ་ རོ་ གཅིག་ ཏུ་ བཞག །"
  },
  {
    "source": "བདེ་བ་དང་སྡུག་བསྔལ་གཉིས་སུ་བསྲེ་ཞིང་ཟུང་འཇུག་ཏུ་རོ་མཉམ་ཞིང་རོ་གཅིག་ཏུ་བཞག་པར་བྱའོ།།",
    "target": "བདེ་བ་ དང་ སྡུག་ བསྔལ་ གཉིས་ སུ་ བསྲེ་ ཞིང་ ཟུང་འཇུག་ ཏུ་ རོ་མཉམ་ ཞིང་ རོ་ གཅིག་ ཏུ་ བཞག་པ ར་ བྱ འོ ། །"
  },
  {
    "source": "འབྲས་བུ་ནམ་མཁའ་ལྟ་བུའི་འཆར་ཚུལ་ལ་གསུམ་སྟེ།",
    "target": "འབྲས་བུ་ ནམ་མཁའ་ ལྟ་བུ འི་ འཆར་ ཚུལ་ ལ་ གསུམ་ སྟེ །"
  },
  {
    "source": "རྟེན་གྱི་གང་ཟག་གང་ལ་འཆར་བ་དང་།",
    "target": "རྟེན་ གྱི་ གང་ཟག་ གང་ ལ་ འཆར་བ་ དང་ །"
  },
  {
    "source": "དུས་ནམ་གྱི་ཚེ་འཆར་བ་དང་།",
    "target": "དུས་ ནམ་ གྱི་ ཚེ་ འཆར་བ་ དང་ །"
  },
  {
    "source": "ཚུལ་ཅི་ལྟ་བུར་འཆར་བའོ།།",
    "target": "ཚུལ་ ཅི་ ལྟ་བུ ར་ འཆར་བ འོ ། །"
  },
  {
    "source": "གང་ཟག་དབང་པོ་ཡང་རབ་རྒྱུད་སྦྱངས་པ་ཅན་ལ།",
    "target": "གང་ཟག་ དབང་པོ་ ཡང་ རབ་ རྒྱུད་ སྦྱངས་པ་ ཅན་ ལ །"
  },
  {
    "source": "དུས་ནི་ངེས་པ་མེད་དེ་སྐད་ཅིག་མའི་བྱིན་རླབས་ནམ་ཞུགས་པའི་དུས་དེར།",
    "target": "དུས་ ནི་ ངེས་པ་ མེད་ དེ་ སྐད་ ཅིག་ མ འི་ བྱིན་རླབས་ ནམ་ ཞུགས་པ འི་ དུས་ དེ ར །"
  },
  {
    "source": "ཡེ་ཤེས་རྟོགས་པའི་ཚད་ནི་ལག་པ་ལྟོ་རྒྱབ་བརྗེ་བའི་ཚད་གཅིག་ལ་འཆར་བའོ།།",
    "target": "ཡེ་ཤེས་ རྟོགས་པ འི་ ཚད་ ནི་ ལག་པ་ ལྟོ་ རྒྱབ་ བརྗེ་བ འི་ ཚད་ གཅིག་ ལ་ འཆར་བ འོ ། །"
  },
  {
    "source": "འཆར་ཚུལ་ནི་མཚན་མ་མེད་པར་འཆར་ཏེ།",
    "target": "འཆར་ ཚུལ་ ནི་ མཚན་མ་ མེད་པ ར་ འཆར་ ཏེ །"
  },
  {
    "source": "ངོ་བོ་རང་བྱུང་གི་ཡེ་ཤེས་ཆོས་སྐུའི་སྙིང་པོ་ཅན།",
    "target": "ངོ་བོ་ རང་ བྱུང་ གི་ ཡེ་ཤེས་ཆོས་སྐུ འི་ སྙིང་པོ་ ཅན །"
  },
  {
    "source": "རྣམ་པ་གཟུགས་སྐུའི་དྲི་མ་དང་བྲལ་བ་དང་།",
    "target": "རྣམ་པ་ གཟུགས་སྐུ འི་ དྲི་མ་ དང་ བྲལ་བ་ དང་ །"
  },
  {
    "source": "བྱེད་ལས་རྣམ་པར་རྟོག་པའི་དྲི་མ་སྦྱོང་བྱེད་དུ་འཆར་བའོ།།",
    "target": "བྱེད་ལས་ རྣམ་པ ར་ རྟོག་པ འི་ དྲི་མ་ སྦྱོང་ བྱེད་ དུ་ འཆར་བ འོ ། །"
  },
  {
    "source": "དེ་ལྟར་བསྒོམ་བྱ་ཕྱག་རྒྱ་ཆེན་པོའི་དོན་གཏན་ལ་དབབ་པ་ལ་བཞི་སྟེ།",
    "target": "དེ་ ལྟ ར་ བསྒོམ་ བྱ་ ཕྱག་རྒྱ་ ཆེན་པོ འི་ དོན་ གཏན་ ལ་ དབབ་པ་ ལ་ བཞི་ སྟེ །"
  },
  {
    "source": "༼༡༤༥༽གཞིའི་ཕྱག་རྒྱ་ཆེན་པོ་མ་བཅོས་པའི་ངང་ལ་བློ་བཞག་པ་དང་།",
    "target": "༼ ༡༤༥ ༽ གཞི འི་ ཕྱག་རྒྱ་ ཆེན་པོ་ མ་ བཅོས་པ འི་ ངང་ ལ་ བློ་ བཞག་པ་ དང་ །"
  },
  {
    "source": "ལམ་མཉམ་བཞག་གི་ཕྱག་རྒྱ་ཆེན་པོ་སྟོང་པ་སྙིང་རྗེ་དབྱེར་མེད་ལྷན་ཅིག་སྐྱེས་པའི་ངང་ལ་བློ་བཞག་པ་དང་།",
    "target": "ལམ་ མཉམ་བཞག་ གི་ ཕྱག་རྒྱ་ ཆེན་པོ་ སྟོང་པ་ སྙིང་རྗེ་ དབྱེ ར་ མེད་ ལྷན་ ཅིག་ སྐྱེས་པ འི་ ངང་ ལ་ བློ་ བཞག་པ་ དང་ །"
  },
  {
    "source": "རྗེས་ཐོབ་རྐྱེན་ཤར་གྱི་ཕྱག་རྒྱ་ཆེན་པོ་སྔ་ཕྱི་ཐམས་ཅད་གཅིག་ཏུ་བསྲེ་བ་ལ་དངོས་པོ་ཐམས་ཅད་རོ་མཉམ་པས་འཁོར་འདས་རོ་གཅིག་གི་རྟོགས་པ་དེ་རྟེན་གྱི་གང་ཟག་གིས་རྟོགས་པ་དེ་ཉིད་རྟོགས་པ་མངོན་དུ་གྱུར་པའི་སངས་རྒྱས་ཞེས་བྱའོ།།",
    "target": "རྗེས་ ཐོབ་ རྐྱེན་ ཤར་ གྱི་ ཕྱག་རྒྱ་ ཆེན་པོ་ སྔ་ཕྱི་ ཐམས་ཅད་ གཅིག་ ཏུ་ བསྲེ་བ་ ལ་ དངོས་པོ་ ཐམས་ཅད་ རོ་མཉམ་ པ ས་ འཁོར་འདས་ རོ་ གཅིག་ གི་ རྟོགས་པ་ དེ་ རྟེན་ གྱི་ གང་ཟག་ གིས་ རྟོགས་པ་ དེ་ ཉིད་ རྟོགས་པ་ མངོན་ དུ་ གྱུར་པ འི་ སངས་རྒྱས་ ཞེས་ བྱ འོ ། །"
  },
  {
    "source": "འདི་ལྟར་རྟོགས་པའི་དོན་འོད་གསལ་དེས་ཉེ་བར་ལེན་པའི་རྒྱུ་བྱས་ཏེ།",
    "target": "འདི་ ལྟ ར་ རྟོགས་པ འི་ དོན་ འོད་གསལ་ དེ ས་ ཉེ་བ ར་ ལེན་པ འི་ རྒྱུ་ བྱས་ ཏེ །"
  },
  {
    "source": "བར་དོ་དང་པོ་འོད་གསལ་ཆོས་ཀྱི་སྐུ་དང་ལྷན་ཅིག་སྐྱེས་པའི་རྐྱེན་བྱས་ཏེ།",
    "target": "བར་དོ་ དང་པོ་ འོད་གསལ་ ཆོས་ ཀྱི་ སྐུ་ དང་ ལྷན་ ཅིག་ སྐྱེས་པ འི་ རྐྱེན་ བྱས་ ཏེ །"
  },
  {
    "source": "དྲི་མ་མེད་པར་དབྱིངས་དང་ཡེ་ཤེས་དབྱེར་མེད་པར་གྱུར་ཏེ།",
    "target": "དྲི་མ་ མེད་པ ར་ དབྱིངས་ དང་ ཡེ་ཤེས་ དབྱེར་མེད་པ ར་ གྱུར་ ཏེ །"
  },
  {
    "source": "དག་པ་ཆོས་སྐུའི་ཚུལ་དུ་སངས་རྒྱས་པའོ།།",
    "target": "དག་པ་ ཆོས་སྐུ འི་ ཚུལ་ དུ་ སངས་ རྒྱས་པ འོ ། །"
  },
  {
    "source": "གསང་བ་ཆོས་སྐུའི་གདམས་ངག་ལ་བརྟེན་ནས་ཡེ་ཤེས་གསལ་འདེབས་ཞེས་བྱ་བ་དེ་ཁོ་ན་ཉིད་ཀྱི་སྒྲོ་འདོགས་གཅོད་པའི་གདམས་པ།",
    "target": "གསང་བ་ ཆོས་སྐུ འི་ གདམས་ངག་ ལ་ བརྟེན་ ནས་ ཡེ་ཤེས་ གསལ་འདེབས་ ཞེས་ བྱ་བ་ དེ་ ཁོ་ན་ཉིད་ ཀྱི་ སྒྲོ་འདོགས་ གཅོད་པ འི་ གདམས་པ །"
  },
  {
    "source": "མཁའ་འགྲོ་མའི་གསང་བ་སྦས་པ།",
    "target": "མཁའ་འགྲོ་མ འི་ གསང་བ་ སྦས་པ །"
  },
  {
    "source": "བླ་མའི་གསུང་བཞིན་དུ་དགེ་བསྙེན་བོ་དྷི་རཱ་ཛས་",
    "target": "བླ་མ འི་ གསུང་ བཞིན་ དུ་ དགེ་བསྙེན་ བོ་དྷི་ རཱ་ཛ ས་"
  },
  {
    "source": "ངམ་རྫོང་སྟོན་པ་བྱང་ཆུབ་རྒྱལ་པོ་བཀོད་པའོ།།",
    "target": "ངམ་ རྫོང་ སྟོན་པ་ བྱང་ཆུབ་ རྒྱལ་པོ་ བཀོད་པ འོ ། །"
  },
  {
    "source": "།།",
    "target": "། །"
  },
  {
    "source": "།།",
    "target": "། །"
  },
  {
    "source": "༼༡༤༦༽",
    "target": "༼ ༡༤༦ ༽"
  }
]
